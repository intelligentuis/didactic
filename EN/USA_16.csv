,Question,Answer
85824,"
   ياريتني كنت عرفت حضرتك من سنتين يا شيخ ما كنتش حبيت شخص غلط و اهدرت مشاعري معاه و شوهت نفسي كدة💔 انا سبته من زمان بس لسه بندم لحد دلوقتي
  ","

   معلش .. التجربة اللي ما تموتش = بتقوي.
  
"
85825,"
   زوجي متزوج عليا وانا عندي23 سنه بهدف نشر التعدد فقط محتجاه جدا عاطفيا وجسديا وهو فاكر ان وجوده يوم ويوم كفايه عليا ومستثقل رغباتي تجاهه تعبت جدا كل يوم ابكي علي حالي أشعر ان عدم زواجي افضل اعمل ايه
  ","
  ""بهدف نشر التعدد فقط"" !
  
  هو ده يعني إيه لا مؤاخذة ..
  
  أنتم ليه بتسيئوا لشرع ربنا كده ؟!
  
  عموما يوم ويوم المفروض يكفيك لو فيه بينكم عشرة طبيعية .. تعايشي ومشي أمورك.
  
  لو شايفة مش قادرة = فالأمر إليك.
  "
85826,"
   حضرتك هتصلي ف مسجد الصديق ؟!
  ","

   أكيد بإذن الله ..
   
   أنا الوقت بلف وأشوف .. لين أستقر في مكان ..
  
"
85827,"
   قريبتي خادمتها هندوسية و تجبرها على الصلاة بل تضربها ؟ انا قولت ليها حرام ودا كبيرة تعاملي معاها كويس و اشرحي ليها حبه حبه و ابعثيها لحد فقيه يفهمها موش كده التعامل معاها هي لسا جديد ومتعرفش عربي كويس هل اللانا قولته صحيح ولا خطأ ؟ بس قريبتي مصره على الضرب والاجبار
  ","

   أنت صح .. وقريبتك جاهلة، مجرمة.
  
"
85828,"
   حضرتك تعرف يا شيخ إني ببعت كل يوم وعندى يقين إنك تجاوب عليا ف مرة ، حتي لو مجوبتش كإنه جاوبت والله وببقي فرحانه برضو عادى✋😅
كفاية الطمأنينه اللي بأخدها من الصفحه ،،
ادعيلي انا ف فترات امتحانات عصيبه دلوقت 😭😭
جُزيت عنا خيرااا
  ","

   الله يوفقك وينجحك .. وكل اللي زيك ..
   
   معلش، سامحوني.
  
"
85829,"
   طيب راي حضرتك ايه ف اللي بيفضل يكتم ف نفسة وميبينش ضعفه قصاد حد ؟
  ","

   على طول الخط ؟!
   
   هينهار مرة واحدة .. والخوف من ده يكون بطريقة تضره أو تضر حد قريب منه، ملوش ذنب ..
   
   الله المستعان.
  
"
85830,"
   نويت اني اتعافى من الاباحيه قرل رمضان ب يومين وكنت ملتزم وقعت وفعلت العاده 
معرفش ايه اللي حصل 
مفوقتش الا بعدها 
كده ماليش مكان عند ربنا صح 😭😭حتى ف رمضان
  ","

   غلط .. غلط !
   
   فرح الشيطان بسوء ظنك ده بالله أعظم كتير من مجرد إيقاعك في هذا الذنب ..
   
   تب لله واستغفره .. وإياك تيأس.
  
"
85831,"
   هو ولو مكنتش بصلى وبعدين صليت ف رمضان كدا يبقى نفاق😔
ادعى لى بالثبات😭
  ","

   كده يبقى ربنا أراد يتوب عليك !
   
   فاغتنم واثبت.
  
"
85832,"
   ليه بنحب نبين ضعفنا دايما او نستجلب الشفقة عن طريق مشاكلنا ، الناس بيتفننوا ازاي يظهروا وجعهم هو الضعف حاجة نفتخر بيها كده ؟
  ","

   المشكلة في تسول التعاطف المفقود !
   
   وده طبعا مش صح .. لأنه بيفاقم المشكلة، يا بعدم الحصول على رد الفعل المطلوب بالتالي يزيد التفنن في إظهار الضعف .. يا بالحصول عليه من مصدر خاطئ، ضرره أكثر من نفعه.
   
   فيه قدر صحي ومطلوب من الشكوى أو الفضفضة .. لكن لازم يبقى الأصل في تحمل مسؤولية ألمك.
  
"
85833,"
   التزمت من قريب ومكنتش بصلي اعوض الصلاة اللي فاتتنى دى كلها ازااى ؟؟
  ","

   حافظ على الصلاة وأكثر من النوافل .. والاستغفار ..
   
   الله يثبتك.
  
"
85834,"
   الله يحفظك ياشيخ محمد ،لك في القلب قدر ومعزة ووقت ماترجع السعودية بين أهلك وأحبابك💚💚💚
  ","

   سبحان الله !
   
   والله صادق .. الأهل والأحباب مش في مصر بس.
  
"
85835,"
   انا لما بعمل ذنب بعاقب نفسي سواء اعض على ايدي السع نفسي هل هذا حلال ام حرام
  ","

   خير الهدي هدي محمد -صلى الله عليه وسلم- !
   
   ما تفعله بالإضافة لأنه سلوك بشع، فهو لن يؤتي نتيجة.
  
"
85836,"
   مولانا 
كل لما اجي اعمل ذنب اقول لنفسي كل بني ادم خطاء الا التوابون واستسهل الذنب 
اعمل ايه ؟
  ","

   لا تنظر لقدر الذنب .. انظر لعظم من تعصيه !
   
   ساعتها ستدبر أو ستتنغص عليك لذة الذنب حتى تهجره.
  
"
85837,"
   مخنوقه جدااا ومش عارفه مالي فجأه لقيت نفسي بعيط وم غير سبب مش قادره اذاكر ولا ابص ف الكتب ولا حتي لساني قادر ينطق 
بيحصلي كتير كداا عيااط م غير سبب اعمل ايه
  ","

   تجاهلي الأمر .. قومي اتوضي واذكري ربنا .. واعملي حاجة تحبيها.
  
"
85838,"
   لو واحد بيكفل يتيم واكل من اكله كده يبقي حرام؟
رد عليا بالله عليك سألت كتير 😭
  ","

   بالمعروف .. دون ظلم أو جور !
  
"
85839,"
   السلام عليكم 
هل يجوز ان يظلم الزوج زوجته ويجبرها لخدمة امه من اجل برها
  ","

   لا أحب هذه الأسئلة الموجهة، المقطوعة من سياقها !
   
   الحكم في الحاجات دي واضح .. كقاعدة عامة.
  
"
85840,"
   النهارده اخويا الصغير اقعد يكلمني ف علاقة البنات والشباب ف الكلية ،، خدت وضعي 😌 وقعدت اسمعله كلامك وقالي اول مرة تطلعي بتفهمي ☹
  ","
  😃
  
  يا رب لك الحمد .. عاش 👍🏻
  "
85841,"
   مصحف الشمرلي😍😍
  ","

   آه !
   
   حفظت عليه .. ومحال أعرف أغيره ..
   
   ويوم لقيته على الآب ستور كان يوم عيد.
  
"
85842,"
   السلام عليكم 
محتاجه رد حضرتك ضروري في زوجه زوجها تزوج عليها من غير علمها وهي اتصدمت وعرفت من بره لانه عمره مافكر في كده وهو صرحها دلوقت وقالها ان ظروف هي اللي وصلته لكده وانها محتاجه جدا لان ملهاش حد وان هو مش هيحسس زوجته الاوله بأي تقصير وهي عاوزه تعرف تكمل ولا تطلق وهو بيعملها بكل رحمه وحب
  ","

   تكمل .. وإياها تسمع كلام أي (أرشانة).
  
"
85843,"
   إذا كنت ستمسح جميع التطبيقات من هاتفك المحمول عدا 3 تطبيقات، ما هي التطبيقات التي ستحتفظ بها؟
  ","

   ١) تطبيق مصحف الشمرلي
   
   ٢) تطبيق آسك يا آسك
   
   ٣) الفيس.
  
"
85844,"
   والله اول ما بلاقي حضرتك بدات تجيب علي الاسئله بحس اني ببتسم بشكل تلقائي ربنا يجازيك خير ويراضيك
  ","

   جميعا يا رب 🤲🏻
  
"
85845,"
   لو كنت مفطرة وتغسلت خلال اليوم..يجب عليي الإمساك أو لا؟
  ","

   نعم .. تمسكين بقية اليوم؛ حفظا لحرمة الشهر ..
   
   ويلزمك القضاء.
  
"
85846,"
   حضرتك غيرت ف تفكيرنا احنا البنات كتير من الافكار المغلوطه برفق ولين ربنا يجزيك خير
  ","

   صبيان وبنات، علم الله ما أحب لكم وأرجو إلا ما أحب وأرجو لأولادي الذين من صلبي !
   
   اللهم الصدق والقبول ..
   
   ربنا يحفظكم ويسعدكم ويرضى عليكم .. جميعا.
  
"
85847,"
   رايك في جروبات البنات الي بتفضح المتحرشين وكده وخاصه انها اتطورت وبقي اي بنت تفركش مع واحد تفضحه وتخلي البنات تفضحه وتبعت لاهله ويعملو ريبوتات تقفل الاكونت
وفي بنات بتتعمد تخرب بيته ولو حد قال لهم غلط او حرام ممكن يرجموه هو كمان
  ","

   من يوم جيت مصر قعدت مع كذا شاب وسمعت منهم وجها لوجه !
   
   الفكرة دي طبعا واضحة عندي من زمان .. وكم التجارب اللي تدخلت فيها تخليني أقول على أد ما البنت مفتاحها دايما سعة قلب الرجل ونبل أخلاقه ..
   
   على أد ما البنت برضه لو فقدت قلبها وقست = بتتحول لمسخ كريه، لا يوقفه شيء عن الانتقام .. مسخ لا أمل في عودة إنسانيته إلا بعمل كبير.
  
"
85848,"
   حضرتك عارف احسن حاجة فيك ايه ان حضرتك مش بتطبطب علينا بس لا إللى محتاج يفوق بتفوقه بكلامك بس برده من غير تجريح يعنى نصيحة بأسلوب حلو انا بسأل ومابتردش عليا بس بلاقى إجابات اسئلتى ف أسئلة تانية ربنا يباركلك
  ","

   ربنا يجبر خاطرك 🌹
  
"
85849,"
   بيقولو الشيطان مسلسل ف رمضان اومال انا مش بصلي ليه؟؟
  ","

   لأن نفسك كسولة مستمرئة لدرب الهلاك !
   
   استعن بالله عليها وخذ قرارك ..
   
   رمضان فرصتك.
  
"
85850,"
   انا عملت الاسك مخصوص علشان اتابع صفحه حضرتك واجابتك اللى غير نظرتى لحاجات كتير
انا خلاص قررت مالبسش بنطلونات تانى وهاكتفى بالفاستين الواسعه او اي حاجه طويله وفرحانه جدا وحاسه بالرضا والسلام النفسى ادعيلى ربنا يثبتنى وكمان يوفقنى علشان عندى امتحان الصبح
  ","

   أنا مش هعرف أقولك فرحان بك أد إيه !
   
   سأدعو لك كثيرا ..
   
   الله يثبتك ويسددك ويسعدك.
  
"
85851,"
   مش حاسة بخشوع ولا حضور قلب ف رمضان اعمل ايه😣
  ","

   شكوى مشتركة !
   
   وحلها الصبر والمجاهدة .. حتى يفتح الله على القلب.
  
"
85852,"
   يا شيخ تعلمت مع صحبة الجنة معني الرضا والحمد والأمان 😌 اللهم اجمعنا بالجنة👐
  ","

   يا رب .. يا رب .. يا رب ..
  
"
85853,"
   صليت التراويح النهاردة فين يا شيخنا 🌸💜
  ","

   كانت في السلاب !
   
   يا جمال مصر .. وقرآن مصر.
  
"
85854,"
   كنت شوفت بوست ع جروب بنت بتقول انها كانت بتحب واحد وحصل بينهم للاسف تجاوزات وف مره قالت زوجتك نفسي وهو قال كدا بردو ع اساس انه هيتقدم وبعدين سابو بعض فسألت ان كانو كدا متجوزين .بنات قالو اه (٣ جدهن جد وهزارهن جد) وبنات قالت لا عشان لازم اشهار مين صح فيهم وهل لازم طلاق؟
ربنا يحفظنا جميعا
  ","

   هزارهن ! 😢
   
   كلام الولد للبنت ده زي لعبة عريس وعروسة كده بتاعة كي جي 😏
   
   لا تترتب عليه أحكام .. فضلا عن استحقاقه للمناقشة أصلا.
  
"
85855,"
   فَلَا يَحْزُنْكَ قَوْلُهُمْ إِنَّا نَعْلَمُ مَا يُسِرُّونَ وَمَا يُعْلِنُونَ
  ","

   سبحان ربنا وبحمده !
   
   يا رب .. وتعلم ما نسر، وما نعلن ..
   
   وهذا ما يقوي قلوبنا المنهكة أمام اتهامهم، وسوء ظنونهم.
  
"
85856,"
   ما شاء الله على وصفك وإحساس كلماتك بيلمس الروح ربنا يديم عليك نعمه ويرزقك من فضله ويرضيك ويرضى عنك 🌸طبت وطابت كلماتك
  ","

   يا رب .. يا رب .. يا رب ..
   
   ألقاكم يا صحبة الجنة 💚
  
"
85857,"
   هكرر سؤالي وع أمل انك ترد 
حبيت واحد متزوج وهو حبني جدًا انا سني صغير وهو يكبرني بأعوام بس إحنا بنحب بعض جدًا هل عليا ذنب  ف كدا ؟
  ","

   يتزوجك ويعدل بينكما وإياك تساهمي في خراب بيته !
   
   ولو مش هتقدري = ابعدي عنه للأبد.
  
"
85858,"
   بماذا يتميز الاسك عن غيره؟
  ","

   يستر عورة الوجع !
  
"
85859,"
   لو سمحت 
هو الاذان اللي بفطر عليه هو هو الاذان اللي اتسحر عليه 
سامعه الاذان من بعيد ومش عارفه اشرب ولا لسه المسجد اللي جانبنا لسه فاضله 10 دقايق
عايزه اشرب 😭😭😭
  ","

   اشربي .. لسه بدري.
  
"
85860,"
   سلام الله عليك أبا انس..مبارك عليكم الشهر..لي مساله 
كنت رأيت إحداهن مرتين بحكم العمل ..هي اخت ملتزمة ممن رزقها الله لبس النقاب ..وأردت أن أتقدم لخطبتها فجعلت أخت تتحدث معها في هذا وردت عليها بعد اسبوع ان لا وأنها استخارت ..
.. من جانبي أريد أن افاتحها انا ف الموضوع ..صراحة لا اريد ضياعها
  ","

   لا بأس .. خد الخطوة عشان تبقى عملت اللي عليك.
  
"
85861,"
   بستغرب والله يا شيخ على سذاجة البنات فى المواقف اللى زى دى ، زى ما يكون جزمة ولا فستان هاتلبسه ولما تزهق ترميه ، دى حياتها اللى جايه وعشرة عمر ، من حقها لو مش عاجبها الشخص ده تقول لا فورا لا بوضوح
  ","

   صح !
  
"
85862,"
   هو مفيش راحه ف الدنيا دي !
  ","

   الراحة هنا محطات .. كشربات الماء التي تعين المسافر على مشوار الأماني !
   
   نصيب الناس منها يتفاوت بلا شك .. فبعضهم شربته تبل الريق فقط .. وبعضهم يدوم أثرها في تفاصيل حياته ..
   
   الراحة التامة التي لا يحيطها الكدر ولا يرافقها الخوف = في الجنة.
  
"
85863,"
   انت بتحبطه ليه ي شيخنا م يغامر ويتمسك بحبه!
  ","

   اللي بيحب = ما بيخافش.
  
"
85864,"
   مش فاهمة الاجابة يعني نعيش كارهين بعض؟!
  ","

   لأ .. نعيش مع اللي نحبهم ويحبونا !
   
   ونكبر دماغنا من البخلاء الذين لا نستطيع البعد عنهم ..
   
   طول محنا بنتعشم = هنفضل نتعب ونتصدم.
  
"
85865,"
   وقعت ف حب جديد ومش هقدر اتقدم وخايف اخاطر واكلم أهلها !! 
أبعد أحسن وأريح قلبي ودماغي صح !!
  ","

   صح !
  
"
85866,"
   بالدفعة طالبين نحط صورنا واحنا أطفال ليعملوا فيديوا أو حاجة كدا.
ينفع أحط صورتي؟ 

#بنت
  ","

   وليه الفضايح طيب !
   
   ينفع.
  
"
85867,"
   انا مبسووووووووووووووووطة كرم ربنا فوق كل شيء
  ","

   الله يزيدك ..
  
"
85868,"
   العاده السريه في ليل رمضان ممكن ثواب صيام اليوم دا يروح بسببها ؟
  ","

   ملوش علاقة .. واستعن بالله وجاهد نفسك تبطلها.
  
"
85869,"
   السلام عليكم . .بنت تقدم لها شاب لرؤيتها رؤية شرعية وأهلها وافقوا عليه بدون ميسألوها رايها  اية وبنوا موافقتها على سكوتها واخبروه انها موافقة  في حين انها كانت ساكتة منتظرة يسألوها حتى تقول رأيها  واتفاجئت ان اهلها بيقولوا ان العريس موافق وكمان جاب أهله وخطبوها له !  وهي مش قابلاه . كيف تتصرف؟💔
  ","

   تقول بكل وضوح .. مش موافقة !
  
"
85870,"
   هو يعنى علشان بنسندهم وبنتظاهر بالقوه ومبنتكلمش الا عن الامل وحسن الظن بالله افتكرونا مفيناش حاجه واحنا اصلا قلوبنا مفطوره ونفسيتنا تعبانه والمشاكل محاصرانا وليس لها من دون الله كاشفه . دعواتك كتير 💔
  ","

   شكرا يا ذوق .. قفلتني 😬
  
"
85871,"
   يعنى ايه مراجيح
  ","

   ليلة العيد هتعرف 😃
   
   اللهم بلغنا القبول ..
  
"
85872,"
   يابو انس بالله عليك لترد هو عادى صاحبنا مسيحى وعايز يفطرنا عنده يوم
  ","

   عادي.
  
"
85873,"
   اهلا بيك في ام الدنيا 😃😃😃
  ","

   مهما اتقال ومهما حصل !
   
   والله فيها روح .. روح طيبة، روح شريرة بأه .. المهم فيها روح ..
   
   المساجد مليانة شباب منور وحافظ وصوته جميل .. وشباب مصلي وأصيل ..
   
   والقهاوي مرصوصة شباب تايه .. يذبح الفرص بسكين التأجيل ..
   
   يا داخل مصر .. منك كتييير !
  
"
85874,"
   أنا إرتديت النقاب إنهاردة بفضل الله ،، انصحنى وباركلي 😁😌
  ","

   اللهم بارك !
   
   أجمل بداية لأجمل خطوة ..
   
   خطوة على طريق طويل من الطاعات والأخلاق ..
   
   الله يثبتك ويثيبك.
  
"
85875,"
   هو انت مش هتنزل عشان تمتحن الترم الثانى ولا ايه يا ابو أنس
  ","
  😂
  "
85876,"
   استنيتك الاربع ف الكليه كتير حوالى الساعه 11 كنت عايز اقعد معاك نفسى اشوفك واقعد معاك بالله ياريت تحققلى الامنيه دى
  ","

   الامتحانات كلها يا حبيبي من ١ - ٣.
  
"
85877,"
   وجودك يبعث الأمان لصحبة الجنة ♥
  ","

   مش عارف أفرح بالكلمة دي ولا أحزن !
   
   اللهم من فضلك العظيم ..
  
"
85878,"
   قرأت لحضرتك إجابة قبل كده عن واحدة بتقول إنها تعبت من جفاء صديقتها، وحضرتك قولتلها إنه لا فائدة من تسوّل المشاعر وهكذا..
طيب ولو أخويا؟ اعمل إيه معاه وحاولت قبل كده اطلب منه الاهتمام ده ومفيش فايدة؟
  ","

   نفس الإجابة !
   
   لا فائدة من تسول المشاعر من أي أحد ..
  
"
85879,"
   يا شيخ ينفع اقري قران و انا في المواصلات ؟
  ","

   ينفع على كل حال !
   
   اغتنموا ..
  
"
85880,"
   ما هي الحياة التي تريدها، حياة المغامرة أم الرفاهية؟
  ","

   الأمان يا آسك .. الأمان.
   
   وعلى الدنيا السلام ..
   
   هه .. عساك صايم !
  
"
85881,"
   آخر صورة
  ","

   سبحان الله !
   
   اللقطة دي غالية علي .. أنا بحب الرقم (٧) جدا ..
   
   ومن يوم دخلت الآسك كنت بقول هو ممكن يوما ما ألاقي الرقم ده عندي ؟!
   
   الله يرزقنا الصدق بس ويتقبل ..
   
   شكر خاص لكم فعلا لحصولي اليوم عليها ..
   
   الله يرضى عني وعنكم.
   
   ألقاكم يا صحبة الجنة 💚
  
"
85882,"
   هوب هوووب هووووب 
في منتصف الجبهه 😂😂😂😂😂
  ","

   محمود صاحبه داسه قطر وما عرفش إلا وهو جاي يعرج بعدها بشهر !
  
"
85883,"
   يا شيخ محمد                                                                                                        في بنت انا اعرفها وكانت زميلتي وغايبه بقالها فتره يجوز اسءلها هي بخير ولا لا
  ","

   خليك في حالك يا غالي 💚
  
"
85884,"
   يشيخ يشيخ يشيخ رد عشان خاطرى انا احدى بناتك في الصفحه والسنه دى مسمعتش الكلام وقلبي تعلق وحصلت مشاكل وندمت واتبهدلت اوى كل يوم كنت بقول ياريتنى سمعت كل شيخ محمد .ادعيلى بالله عليكى اول مره احس انى مكسوره كدا
  ","

   تبقي أكيد عارفة إن التجربة اللي ما تموتش بتقوي !
   
   وأكيد اتعلمت درس مش هتنسيه.
  
"
85885,"
   ما تذاكر ي شيخنا 😂 و لا تجيب رقم نبع الحنان ؟ هاا ؟ 😌👋
  ","

   أهي نبع الحنان قامت ب ""كبسة"" مسددة ☹️
  
"
85886,"
   انت بتتكلم جد يا شيخ !! والده حضرتك بتعمل فيك زي ما نبع الحنان بتعمل فينا 😂😂😂
  ","

   نبع الحنان كله سيستم ""يا ابني شوف مصلحتك"" و ""حرام عليك اللي بتعمله في"" المبرمج خصيصا في معامل ""تعالى شوف ابنك بيعمل ايه"" 😬
   
   نبع الحنان = معين لا ينضب.
  
"
85887,"
   هو حضرتك لسه هتنام ولا صحيت ولاايه 🤔😬
  ","

   أمي صحت تصلي الفجر وسألتني النفس السؤال !
   
   هو أنت يا ابني نمت ولا صحيت ولا أنت شكلك كده 😬
   
   الحقيقة أنا كائن عنده امتحان بعد كم ساعة 😃
   
   ولو هي حست بس إني معاكم هنا الوقت = هتنفخني .. حرفيا يعني.
   
   الصراحة مش عيب 😌
  
"
85888,"
   هو حضرتك متجوز أربعه يعنى😨
  ","

   ابقوا ادعولي بالرحمة .. والصفحة تفضل سبيل 😩
   
   سلام عليكم.
  
"
85889,"
   كنا بنمتحن من يومين وقلب الكلام عليك يشيخنا وقعدنا نردد الشعارات ونسمعها بدل المادة 😂
  ","

   ومليش دعوة بالنتيجة 😬
  
"
85890,"
   عدم ردك ليا من مدة اسبوع ده يعتبر ابتلاء بس ساعدني بالله عليك تقدمت واترفضت بس ان شاء الله هتقدم تانى ينفع بقى اقولها كل سنة وانتى طيبة
  ","

   ركز تتقدم .. وركز تتجاوز السبب اللي خلاهم رفضوا ..
   
   ده المهم الوقت.
  
"
85891,"
   هل معنى انى بقدر نفسى وبصونها وعارفة قيمتها كويس وبحافظ على دة إنى مغرورة ؟
  ","

   بين الغرور والوقار شعرة .. كما بين التواضع والمهانة شعرة.
  
"
85892,"
   هتخلص امتحانات امتي يا شيخنا ؟
  ","

   ٢٥ رمضان 😔
  
"
85893,"
   ياشيخ هل معنى عدم اجابتك ان الرد اه ده معنى الحلم ومش ينفع يتغير؟؟
  ","

   لا معناه إني مليش في الأحلام خالص !
  
"
85894,"
   بس انا حابة اني اتوب وارجع لربنا
  ","

   لا خير فينا إن لم نتنفس هذا الحب .. دوما !
  
"
85895,"

    https://ask.fm/abuanaaas08/answer/149266440564?utm_source=copy_link&utm_medium=iOS&shareBy=ShahenazHamzawy
   
   وجعتلي قلبي اوي يا شيخ ربنا يرزقها الزوج الصالح اللي يفرحها و يسعد قلبها يا رب
  ","

   يا رب .. يا رب ..
   
   وكل من مثلها.
  
"
85896,"
   هو فعلا كل متوقع ات ياشيخنا 🤔
  ","

   المتوقع الآتي بلا شك = الرزق والموت.
   
   ما عدا ذلك = لا شيء مضمون في الدنيا.
  
"
85897,"
   هو انا لما أرفض انه يمسك إيدي فيضايق مني و يعند معايا ع فرش كنت مختراه بسبب الموضوع دا دي حاجة تطمن لقدام ؟! 
مش عاقدين وباقي ٤ شهور ع الفرح !
  ","

   هو غلطان طبعا، بس معلش دي تقفيلة عابرة .. عديها لو هو كويس في المجمل.
  
"
85898,"
   نفسي اتخطب واتجوز وابقى ام انا عارفه ان  ربنا رحيم وقادر على كل شئ  بس حاسه ان قلبى وجعنى من كتر متمنيت ودعيت انا مش عارفه ابطل ادعى بس حاسه ان يقينى وانا بدعى قل اعمل ايه ابطل ادعى ؟
  ","

   اقرئي ده:
   

    https://www.facebook.com/m.atiia.soliman/posts/724566650956516
   

"
85899,"
   انا عاوز اكون من صحبة الجنه 💔
  ","

   الحق بسرعة .. الاشتراك مجانا في رمضان 😃
  
"
85900,"
   اختي خطيبها جابلها عروسه ، وقبل ماتشوفها بتقولي ""و مال فين الفانوس؟"" ، بقولها فين الرضا؟ بنبص لقينا العروسه فيها حاجه بتقول وحوي يا وحويي ايوووحااا وبقينا وحوووي كلنا من ساعتها😂
  ","

   ههههههه
   
   يا أخي لا أطيق تشويه الصين لفوانيسنا !
   
   أنا لا أعترف إلا بالفانوس الصاج المطعم بزجاج ملون وفيه باب توضع من خلاله شمعة .. وإن تجاوزنا أوي يعني عشان الناس الكيوت اللي بيخافوا يتلسعوا يبقى نفس الاستايل مع لمبة بحجارة !
   
   أما التقاليع .. وتلاقي أي شكل في أي عك ويقولك: وحوي .. يا أخي وحوي لما يحولكم.
   
   لدرجة فوجئت منزلين محمد صلاح دمية ويقولك فانوس !
   
   محمد صلاح يا ظلمة .. يا اللي ما تكسبوا، ولا تخسروا 😬
  
"
85901,"
   ياشيخ زي الوقت دا السنه الي فاتت كنت محدده دعوه ادعيها في رمضان وربنا استجاب ورزقني بالي دعيت بيه ومعايا حاليا انا حاسه اني لو فضلت اقول الحمدلله مش هتكفي ربنا كريم اوي ورحييييم
  ","

   إي والله صدقت !
   
   رحيم وكريم وعظيم ..
   
   يا رب من فضلك .. يا رب.
  
"
85902,"
   اوعى تنسانا من دعاءك ..حط صحبه الجنه فى اخر كل كلمه من اول يوم فى رمضان لاخر يوم 😌
  ","

   لا توصوا حريص.
  
"
85903,"
   على فكره انت عسل ي شيخ عسلك الله 😂
  ","

   أهو ده اللي بناخده .. إلا ما نابنا شمعة من فوانيسكم حتى 😬
  
"
85904,"
   هتبقي موجود يا شيخ في رمضان؟
  ","

   بمعدل أقل طبعا من المعتاد .. ومع العشرة بإذن الله نقفل .. ونفتح على المراجيح كالعادة 😃
   
   الله يبلغنا الخير يا ولاد .. ونطلع مجبورين الخاطر.
  
"
85905,"
   مصر بقلبك مهما سافرت وحبيت هى حبك الاول وان كان التانى يستحق الحب برضه متعك الله بالصحة والعافية وشفاكم الله وعافاكم
  ","

   عندك حق.
   
   وايه المشكلة !
   
   ربنا حلّل لنا أربعة 😃
  
"
85906,"
   هو ممكن اجيب لخطيبتى فنوس هديه ولا بلاش ؟ ☺
  ","

   هات يا عم واشتري دماغك .. دنا عندي طوابير من (المقموصات) بسبب الموضوع ده !
   
   فانوس .. فانوس يا عالم !
   
   رايحة بينا على فين يا مصر 🙃
  
"
85907,"
   هل النظر لعورة ابي المغلظه بحكم مرضه ينقض الوضوئي ولمس جسده وسريره ايضا ينقض الوضوء مع العلم انه بيقضي حاجته وهو في سريره
وبما ان الفخذ والركبه من العوره المغلطه لمسهم برضوا ينقض الوضوء 
انا بنت علي فكره
  ","

   كل ما ذكرت لا ينقض وضوءك !
   
   وأحب أن أؤكد على امتنان الحياة لوجود أمثالك فيها ..
   
   احتسبي أجرا كبيرا عظيما فيما تفعلين، بإذن الله ..
   
   الله يحفظك ويسترك ويعافيك دنيا وآخرة ..
   
   ويلطف بأبيك، ويرفع عنه ..
   
   آمين .. آمين.
  
"
85908,"
   للاسف لاغيين فى معظم المساجد التواشيح دى لاغين حتى صوت الصلاه والقران وانت لازم يكون جوا المسجد بس والوصوت ميطلعش برا 😣
  ","

   أما مسجدنا هنا فلا .. الصوت بره ما شاء الله، وسماعاته بتجلجل .. ولأول مرة في الإجازة اليوم ألاقي نفسي في المحراب .. وطالع من دور السخونية وصوتي رايح .. وسبحان الله؛ لقيت الناس مبسوطين بعد الصلاة .. وشكله يوم جميل من أوله !
  
"
85909,"
   انت بترد ع الشعب كله الا انا ليه يا شيخنا ! 😭
  ","

   قم نصلي الفجر يلا يا حبيب شيخنا 💚
  
"
85910,"
   سلينا كدا لحد ما الاذان ياذن
  ","

   اصحى فوق .. مفيش نوم الوقت !
  
"
85911,"
   صوت التوشيح في المسجد حلوووه اووي يا شيخ 🌱🌹💚 المساجد 💚💚💚
  ","

   لذا أعشق السهر .. وفي مصر خاصة إلى الفجر !
   
   الصلاة والسلام عليك ..
   
   وبعدها الأذان !
   
   يا الله ..
   
   ونسيم مصر في هذا الوقت ولو في عز الصيف = لا تجده بمكان آخر في الدنيا.
  
"
85912,"
   وأنا هبدأ أذاكر خوازيق😭 دعواتك يا شيخ الكلية بهدلتنا خالص
  ","

   أنا مش قلت كفاية يا باشمهندس 😂
  
"
85913,"
   كفاية يا ولاد .. كفاااية 😂
  ","

   جميع الكليات بتخصصاتها منورانا ما شاء الله !
   
   ربنا ينجحنا 🤲🏻
  
"
85914,"
   وانا بذاكر اصول فقه 
ادعولى معاكوا يا جماعه الخير بالمره :D
  ","

   أنت اللي تدعيلنا يا مولانا 😃
  
"
85915,"
   3 ثانوي وبذاكر عضوية دعواتك ي شيخنا
  ","

   الحقني يا عم .. مكتب التنسيق فتح عندي هنا .. ماسورة كليات وتخصصات !
   
   بينا نجري قبل ما نغرق .. واتجدعن أنت 😬
  
"
85916,"
   اناتومي وهتجنن خلاص 💔😂😂
  ","

   توصل بالسلامة
  
"
85917,"
   بايو😭😭
  ","

   على نفسه 😏
  
"
85918,"
   بذاكر بايو ميكانيكس بعيد عنكم يااارب 😭😭
  ","

   مين يزود !
  
"
85919,"
   وانا بذاكر تحليليه ادعولى معاكم وكل سنه وانتوا طيبين 😃
  ","

   زمايلنا 😃
  
"
85920,"
   إلكترونكس و شوية و هقطع شراييني اهو 😂💔💔
  ","

   بالشفا 😬
  
"
85921,"
   Novel 💔😹
  ","

   تمام.
  
"
85922,"
   يا شيخنا انا بحفظ قرٱن وبدأت ف سورة البقره الأفضل في رمضان اني احفظها كلها خلال الشهر ولا اقرأ واختم القرٱن؟
  ","

   اقرأ كتير واختم .. واحفظ بعد رمضان علطول.
  
"
85923,"
   كل سنه وحضرتك طيب وبألف خير🌸 
كان عندي سؤال بسيط انا سمعت اجابات كتير وكلها مختلفه عن بعضها😭هل  تنضيف الحواجب حرام...?
  ","

   لأ .. ما دامت بإذن الزوج، أو ليس فيها تدليس على الخاطب.
  
"
85924,"
   انا بذاكر ic انت بتذاكر ايه يا شيخ
  ","

   علم نفس صحي ☹️
  
"
85925,"
   ###
  ","

   يقدر يعمل كده في أي وضع تاني .. مش لازم تكون واقفة؛ تجنبا لهذه الصورة.
  
"
85926,"
   ع فكرا انا بعت وقولت لحضرتك كل سنه وحضرتك طيب وحضرتك مردتش ودي اسمها تفرقه اصلا 😢
  ","

   خد يا عم ""كل سنة وأنت طيب"" بتاعتك اللي هتذلنا بها دي 😬
  
"
85927,"
   لما بكون بقرأ ف كتاب لعبدالوهاب مطاوع واسيبه واجي اقرا لحضرتك هنا مش بحس بفرق بينكوا والله
  ","

   الله يجبر خاطرك !
   
   ويجمعنا بالأستاذ في الجنة؛ أنا أحبه .. جدا.
  
"
85928,"
   كل سنه وحضرتك طيب يا شيخ ينعاد عليك وعلي أسرتك بكل خير ومودة وسعادة 
..
ممكن سؤال بعد إذنك ؟ 
هي ليه السعودية بتصوم قبلنا بيوم يعني هما الرؤية عندهم غير عندنا بجد مش عارفه النقطه دى
  ","

   احنا والسعودية هنصوم سوا !
   
   الخميس.
  
"
85929,"
   لو والدي تزوج مرة اخري هل عليا اثم لو طلبت منه يسيب زوجته التانية .. لو والدتي عرفت هتتعب جامد والبيت ممكن يتفرق
  ","

   ما دام مش مقصر مع والدتك = احرصي بس إنها ما تعرفش؛ تجنبا للمشاكل !
   
   لم يأت عيبا ولا حراما .. ولعل فيه عذر قهري أنت لا تعلمينه.
  
"
85930,"
   صف ليلة الامتحان في ثلاث كلمات؟
  ","

   ههههههه
   
   لا .. أنت كده مخاوي يا آسك !
   
   بالنسبة لي:
   
   زهق - قلق - ورق.
  
"
85931,"
   تزينت الجنة .. يا صحبة الجنة !
  ","
  💚
  "
85932,"
   قل شيئا طيبا 🌸
  ","
  ""الصلاة خير من النوم""
  
  ألقاكم يا صحبة الجنة 💚
  "
85933,"
   ماما عندها امتحان فقه ياشيخ ومقعدانى جنبها وهى بتذاكر وبتسألنى تختبر معلوماتى اتفاجئت ان عندى اعرف حاجات لابأس بها قولتلها بسبب الآسك والشيوخ وذكرت حضرتك والشيخ كمال المرزوقى لما تركتماه فى نفسى قالتلى اقولكم ربنا يبارك فيكم ويديمكم نعمه من ربنا لى ولكل الشباب 😊
  ","

   الله يجبر خاطرك 😃
   
   أما الشيخ كمال فنعم؛ فهو فقيه عالم ..
   
   أما أنا فواحد بيقعد يسمعكم .. على أد ما يقدر.
  
"
85934,"
   لما أشوف إجاباتك بلطف للناس بفتكر قول الله تعالى .. فقولا له قولا لينا لعله يتذكر أو يخشى ! سبحان الله
  ","

   الله يستعملنا ولا يستبدلنا ..
  
"
85935,"
   الله ربنا يجبر خاطرك يا شيخ غير السائل لكن حسيت انك جبرت خاطري انا
  ","

   يسعدك ويسعد السائل .. وكل من ها هنا ..
  
"
85936,"
   كنت كويسة جدا معاها ..لكن حصل خلاف بسيط وروحتلها البيت نتناقش مش ادتني فرصة وطردتني..مش طايقة اكلمها ولا اشوفها خالص تاني..يبقي مش عليا ذنب صح ؟
  ","

   عملت اللي عليك .. وزيادة !
   
   اوعوا تفهموا إن الدين يأمركم بذل نفوسكم وهدر كرامتكم.
  
"
85937,"
   هنام وانا زعلان ان حضرتك مردتش علي ياشيخ
  ","

   اوعى تنام زعلان 😃
  
"
85938,"
   خطيبي مهندس بيحب امي و بيهاديها دايما و بيهاديني انا كمان بهدايا غاليه رغم غربته وظروفه المتواضعه بيعاملني وبيعامل امي باحترام ومتفاهم وشخص عاقل وكل الناس تشهدله بالاحترام امي دايما تقلل منه لانه من قريه وبيشتغل من طفولته وميعرفش المكسرات وحاجات ولاد الناس كرهها ليه وتقليله خانقني ومكدرني اعمل ايه
  ","

   لو خانقك ومكدرك منها = يبقي تطنشيها خالص وتحافظي على النعمة اللي في ايدك !
   
   لو خانقك ومكدرك منه هو = فما حبش أغلط فيك ولا فيها.
  
"
85939,"
   المقاطعة بين اتنين كانوا صحاب ..عليها إثم ؟
  ","

   إن وصلت الصحوبية لنقطة الاستنزاف، والاستمرار دفعا للحرج فقط = فالإبقاء على السلام، وحب السلامة .. من بعيد لبعيد .. أرفق بهما.
  
"
85940,"
   الغيرة ممكن توصل للشك ؟!
وعلاج الغيرة الزيادة دي ايه يا شيخنا ، ارهقت قلبي والله "")
  ","

   الغيرة توصل للقتل !
   
   الله يعافينا ..
   
   وعلاجها بالمجاهدة والتدريب .. والاستعانة بطبيب نفسي.
  
"
85941,"
   اسفه ع التكرار 
هو من حق زوجى يخلينى عليا اقفل الفيس والاسك غصب عنى مع العلم انى مش بشتغل ولا بخرج ولا حتى بيرضى يخلينى اشوف اصحابى او اروح افراحهم
ولو حضرتك مش عاوز تجاوبنى لاى سبب عرفنى وانا راضيه والله بس متسبنيش من غير اجابه 
واسفه مره تانيه ع التكرار
  ","

   شوفي !
   
   لو كويس معاك وبيتقي ربنا في معاملته لك، لكن أوفر شوية في المسائل دي = يبقى تتحمليه وتريحيه وتعيشي وخلاص يا بنت الناس ..
   
   معلش .. محدش كامل ..
   
   الله يسعدك ويهدي سرك.
  
"
85942,"
   لو واحد عنده 25 سنه مكملش كليته و مطلع عين اهله بيعمل مشاكل مع الناس و تصرفاته كلها قرف و تعبوا من الكلام و النصح فيه و وقت ما تحصل مصيبه كبيره يقعد يعيط و يعتذرلهم وبعدين يرجع تاني ده يتعمل معاه ايه بالله
  ","

   يُدعى له بالهداية .. ويشوفوا صحبته اللي ماشي معاهم، ولو لزم الأمر يعرضوه على طبيب نفسي.
  
"
85943,"
   انت بترد علي ناس و ناس يا شيخ؟!!😂😂
  ","

   وناس بترضى بأي حاجة .. في عز ما هي محتاجة ! 😬
  
"
85944,"
   و في سنة كام؟  للدرجة دي؟  😂😂😂
  ","

   شفت .. أنا يجرالي كل ده .. أنا !
  
"
85945,"
   عنصريه دي ي شيخ 😂😂😂
  ","

   عنصرية عنصرية .. بس أعيش 😃
  
"
85946,"
   انت حضرتك منين وفي سنة كام !؟
  ","

   وآدي واحد لسه جديد معانا !
   
   رحبوا بصاحبنا يا شباب 😂
   
   أنا عجوز يا بني .. ما يغركش.
  
"
85947,"
   هو حضرتك مش هتنام بقي عندي امتحان السبت 😂
  ","

   طب منا عندي الأربعاء .. عادي يعني 😬
  
"
85948,"
   ليه بقا
  ","

   عشان أبيت في البيت 😏
  
"
85949,"
   ايه دا يعني احنا لو شفنا حضرتك فالشارع عادي نطلب نتصور معاك ولا ايه 😂😂😂
  ","

   للرجال فقط ✋🏻
  
"
85950,"
   عذرا للمقاطعة... انا طالبة مغتربةبالمنصورة . نفسي انزل التراويح في المسجد لان محدش يعرفني هنا... بس ماما بتقولي لا لان خايفة عليا 💔..ينفع انزل من غير ما اقولها وبرجع بدري...؟
  ","

   انزلي لمسجد قريب.
  
"
85951,"
   أهلي مش راضيين يخلوني أروح على مسيرة العودة وأنا متضايقة أقنعهم كيف😑
  ","

   والله يا بنتي أستحي أرد عليك !
   
   الله يحفظكم وينصركم ويسلمكم.
  
"
85952,"
   ما انا عارف انك كنت معزوم 
بس كنت منور
دي ضريبة الشهرة
دايما متراقب 
الحمدلله اني مش مشهور
  ","

   طب كنت تعالى سلم وخد لك صورة يا سيدي 😌
  
"
85953,"
   ستيريو 😋
الزهر لاعب يا مولانا
  ","

   ههههههه
   
   الناس اللي بيراقبونا !
   
   كنت معزوم والله 😬
  
"
85954,"
   انا عندي تدخل صغير لو سمحت يا شيخ ..النساء من حيث الخيانة شقين :
1- الوفية: و هي الي اصلا هتعتبر شك زوجها إهانة لصدقها..فالتطفل بهذه الحالة يثير النفوس جدا
2-الغير وفية: و هي لو انحطت عليها جميع وسائل المراقبة سيبقى لها منفذ تخون منه عادي..و المرأة الي تحتاج لمراقبة شديدة كي لا تخون بالناقص منها
  ","

   تدخل جميل !
  
"
85955,"
   ياساتر يارب هو فيه ناس كده الحمد لله ربنا رزقنى ب والدين وأخوات بيحترموا خصوصياتى انا واختى 
بابا عودنا محدش يمسك فون التانى حتى لو بيرن يسيبه يرن او ينده على صاحب الفون يشوفه وكمان بابا بيستأذن لما يدخل الاوضه علينا ومش بيمسك التلفونات بتاعتنا ابدا ولو بنتكلم يخرج من الاوضه ومعلم اخواتى كده
  ","

   قبس نور .. وسط الظلمات !
  
"
85956,"
   كنت زيها والحمد لله خفيت ، اه خفيت 💚 
مشكلتي بس ان  انا لسا لحد دلوقتي لو شفته بحس بخضه كدا مع اني والله طلعت الموضوع من دماغي ومبقتش افكر فيه
  ","

   برضه عاش 👍🏻
   
   والخضة محتاجة شربة من طاسة السلوان.
  
"
85957,"
   جاب معايا نتيجة والله انا كمان وكلام حضرتك فوقني من الوهم الي كنت محاطة بيه
ولكن يظل الألم غائر في القلب وأنين صامت وقلب يدعو بصدق والله المستعان
  ","

   عاش 👍🏻
  
"
85958,"
   اخواتى بيبقوا عايزين يقلبوا ف تليفونى واما بقول لا بابا وماما بيقولوا يبقى انتى مخبيه حاجه وهو فى اسرار ولا ايه والمفروض نشوف براحتنا ومبعرفش ارد عليهم
  ","

   هنقول ايه لما اللي بيربي محتاج تربية !
   
   ربنا الهادي.
  
"
85959,"
   طايب دلوقتي لماارفض ادي موبايلي ل ماما او ل الاخ بيشكوااني مخبيةحاجة وبياخدوه غصب عني 
اناالحمد لله مش بعمل حاجةغلط بس هو شكاك جداً لدرجةانه قال ل ماما اني بشوف حاجات مش كويسة و هي صدقته
ونا مش برضي ادي الفون بتاعي لأن بكلم صحابي عليه لوف حاجةخاصةبيهم وهما شافوها كدة مش حلوعلشان صحابي
  ","

   معلش .. مشي أمورك، وما تسيبيش على جوالك حاجات خاصة !
   
   ربنا الهادي.
  
"
85960,"
   ياشيخ زوجى كان كلم بنات قبل كده فوجودى وغيابى عنه للسفر وبعرف صدفه كل مرة مش مراقبه والله ولقيت صور بنات عنده والأمر ساب نقطه سودة جوة قلبى برغم انى واجهته وكل حاجه اشوف مين علقله ولو فيه بنت بعمل مشكله وأحيانا بسال والسوال يزعله انا كده غلط انى معتش بدى امان زى الاول والثقه قلت لان الجرح كان كبير
  ","

   معلش .. تجاوزي، واديله فرصة يستعيد ثقته بنفسه من خلال ثقتك فيه !
   
   معلش .. حسابه في النهاية على الله؛ المهم يكون كويس معاك.
  
"
85961,"
   انا زوجي اقوى من كده تعبت معاه فعلا بيقولي اني كله ملكه ولازم حتى يشوف الشات ال بيني وبين صحباتي البنات واخواتي واي حد اكلمه ومفيش خصوصيه بين الزوج وزوجته ولو رفضت يقول انتي مش واثقه فيا ويقلب عليا انا وهو ملتحي وبيقولي من الشرع كده
  ","

   أنا بقوله:
   
   اتق الله .. ولا تنسب لشرع الله ما نتج من ضعف نفسك وعدم تعظيمك للحرمات.
   
   لا تجعل الذنب ذنبين، والمصيبة مصيبتين.
  
"
85962,"
   يا شيخ،حمايا مقاطع زوجى علشان فهم بوست عمدى على صفحتى غلط،و ما شاء الله قلب فى الكومنتات كمان و شاف جوزى بيهزر معايا ،و رغم ده كله مصمم انى اقصد بالبوست ده زوجى،و كلمه انه يطلقنى لما زوجى رفض قاله ما خلفتش رجالة،و كل شوية زوجى يحاول يكلمه و مش راضى،هل على زوجى اثم؟
  ","

   بل حماك هو الآثم الظلوم.
  
"
85963,"
   يعني انا عمال أعطف و ألطف و ابعت أسئله فاني من الصبح و مش بترد عليا يا عم شيخ ؟ ...بااااااااااااااااااااس خلصانه بشياكه يا زميلي ههههههههههههههه
  ","

   خلصانة ومعاها حصانة يا شق (ايموشن بيطلع موس من تحت شفته) 😬
  
"
85964,"
   لازم ترد يا شيخ 
هو لو شخص مش منتظم ف الصلاه واتقدم وكل اخلاقه كويسه وشخص خلوق ممكن مع الوقت يلتزم بالصللاه مع العلم انه نفسه يلتزم وبيحاول ويلتزم ويرجع تاني !
  ","

   إلا الصلاة !
   
   ولو استعداده جيد = يبدأ فورا ..
   
   وممكن تديله فرصة فترة الخطوبة فقط لين تطمن.
  
"
85965,"
   اتعلمت منك حاجات بابا وماما مقالوليش عليها ، رغم انهم بيفكروا بنفس الطريقه :))
  ","

   سبحان الله !
   
   وعيالي نفسهم ممكن يتعلموا اللي بقولكم عليه من حد تاني .. المهم تتعلموا ..
   
   ربنا يحفظهم .. ويحفظكم.
  
"
85966,"
   المادية سيئة جدا والله ههههههههههههههههههه
  ","

   خلونا ناخد فرصتنا يا أخي بأه ! 😬
  
"
85967,"
   لا نتخيل الحياه في غيابك ياشيخ ستكون قاسيه جدا والله.. بارك الله في عمرك أُشهد الله اني احتسبتك فرداً من افراد عائلتي واصبحت كأبي ❤بارك الله فيكما
  ","

   إيه .. هموت يا دكتور ؟! 😢
  
"
85968,"
   ممكن تقول نصيحه للشباب يلزموها طول رمضان وكذا البنات؟
هنشرها في جروب الدفعه ولكل أصحابنا في كل الكليات 💚
يا رب حضرتك تقدر تشوف السؤال ياااا رب 👐
  ","

   لازم رمضان يكون بداية لحاجة جديدة في حياتكم يا شباب !
   
   ركزوا على زاوية بعينها .. كل واحد عارفها في نفسه، لا تكن حياتكم معها بعد رمضان كما كانت قبله.
  
"
85969,"
   امى قالتلى قطع رقبتك هى كده دعت عليا؟
  ","

   لو الدعوة دي بتستجيب كان ٣ / ٤ الشعب زي كده ! 😬
  
"
85970,"
   شيخ محمد هو حضرتك ممكن تعمل دعايه لمنتج تجربه لو لقيته عملى تنشيره على الصفحه ؟
  ","

   امممم .. وآخد فلوس وكده ؟! 😬
  
"
85971,"
   هو ربنا غضبان عليا عشان كده حضرتك مش بتشوف اسألتي ومش بتجاوبني؟  انا قلبي محروق اوي كل شويه بتوب وبقع تاني نفسي افوق وخايفه وبحب ربنا وبعصيه انا لي كده طيب انا مكسوفه اكتر من اني خايفه منه
  ","

   أنت موسوسة بس ومش فاهمة حاجة !
   
   هتفضلي تتوبي .. وكل أما تقعي تتوبي .. لا تيأسي.
  
"
85972,"
   شيء جايز ربنا خلاص قفله ييعتبر الالحاح فالدعاء بالشيء ده معانده لربنا حاشاه طبعا ولا ده من حسن الظن بالله والطمع فيه وفرحمته لو مكناش نطمع ونطلب المستحسل من ربنا هنطلبه من مين
استحلفك بالله ترد عليا رمضان داخل وانا مبقاش ليا نفس لاي عباده بقي غصب عني فيه ياس انه كده كده الي انا عايزاه مش هيحصل رد💔
  ","

   أنتم ليه معندكوش تسليم بإن الخير فعلا فيما يقدره الله، ما دمتم عملتم اللي عليكم ؟!
   
   ليه ما بتتعظوش من آلاف الناس اللي دعوا بحاجات وحمدوا الله بعد ذلك أن لم يستجب ؟!
   
   ليه بتربطوا علاقتكم بربكم على هذا الأساس الهش من مبدأ الصفقات ؟!
  
"
85973,"
   ممكن اللينك🌸
  ","

   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
  
"
85974,"
   ممكن يا شيخ بعد ما حافظت على قلبى الفترة دى ربنا يرزقنى بالحب عندى ٢١ سنة مش عارفة شعور الحب إيه خايفة افضل كدا لا احب ولا اتحب
  ","

   الحب رزق !
   
   كالمال والصحة ..
   
   ليس بالضرورة أن يلقاه كل الناس .. وليس هو السبيل الوحيد للسعادة.
   
   #بصراحة
  
"
85975,"
   واللي أقدم على ده فعلا ، وتأذى يعمل ايه ؟!
  ","

   ينسحب .. بما تبقى من قلبه !
   
   ليتعافى من جديد ..
  
"
85976,"
   اشيخ الله يرضى عنك كنت متعودة منه ماتعديش سنه ع رمضان الا واغلب دعوات الشهر متحققه بقالى سنتين امورى واقفه حرفيا مبقاش ليا قلب او روح ادخل بيها رمضان دة او ادعى بكل ثقتى ويقينى الى كنت متعوده ادعى بيهم :""))
  ","

   نحن نعبد الله لأنه أهل أن يُعبد !
   
   لا من أجل (صفقة) نريد منه تحقيقها.
   
   ثم لا ندري أين الخير فيما يستجيب وفيما يؤخر ..
  
"
85977,"
   غلى نفسك .. قولتها لنفسى زي ما حضرتك قولت عشان ابطل أتابع أخبار شخص معجبه بيه من طرف واحد .. جزاك الله خيرا .. الموضوع محتاج مجاهدة بس في الاخر جاب نتيجة.. شكرا شيخ محمد
  ","

   الله يرضى عليك ..
  
"
85978,"
   احبه و ايقن انه غير مناسب لي و انه اذا تقدم للزواج سيرفض
  ","

   النسيان قرار !
  
"
85979,"
   فاضلى شهر و اكمل سنه مع صحبه الجنه ❤️ اوقات بييجى فى دماغى سؤال كدا 🤔 هو لو بعد الشر حد مننا مصيره مش الجنه هل ممكن نشفع لبعض كصحبه صالحه و احنا منعرفش بعض اصلا !!
  ","

   إني لأرجو الله أن يشفعكم في .. بكلمة دللتكم فيها عليه !
   
   آمين .. آمين ..
  
"
85980,"
   ي شيخنا يبقي كده نظام الهكرات حرام حني لو اشخاص مش هنضرهم بس جاست فور فن
  ","

   طبعا حرام !
  
"
85981,"
   يعني انا مثلا لو قلت لاختي هاتي اشوف الاكونت بتاعك وهي رفضن يبقي ليها الحق
  ","

   طبعا حقها !
  
"
85982,"
   طيب ولنفترض انه كانت خاينة يا شيخنا
مش هيكون الزوج عليه تقصير في عدم مراقبة اهل بيته والاطمئنان عليهم ؟
  ","

   لو خاينة أو شاكك في خيانتها = يبقى ما يعيش معاها !
   
   بلاش أمراض وشكوك دمرت البيوت.
  
"
85983,"
   أحبها وأيقن أن أحد غيري في قلبها أتقدم ؟
  ","

   لا تقدم قلبك للذبح على أعتاب التسول يا صديقي !
   
   تستطيع أن تنسيه بجولة في الكون الفسيح .. ولو طالت.
  
"
85984,"
   بعد أذن حضرتك :
هل من حق الزوجه "" شرعاً"" وزوجها يجلس بجوارها ... وعندما طلب منها أن يري السوشيال ميديا الخاص بها .. هل من حقها ان ترفض !!! وتصبغ ذلك بصبغه دينيه انه ليس من حقه ذلك .. وانه إنتهاك لخصوصيتها ... وهل يوجد خصوصيه للزوجه مع زوجها ... 
أفيدني رجاءاً
  ","

   نعم !
   
   الزواج أرقى أنواع الصداقة، والصداقة لابد فيها من احترام مساحة الخصوصية ..
   
   والسماح لشيطان الشك بالتسرب من خلال هذه المساحة الآسنة = منذر بخطر.
  
"
85985,"
   سبحان الله ! 

تعرف انا بعت لحضرتگ گام مرة قبل گده ... مرات اگتر من إني اعرف احصيها حتي بس گان دايما عندي يقين ان ربنا بيلهمگ مين محتاج إنگ ترد عليه وگنت بحس إن اللي بيترد عليهم أولي  ! والنهاردة أما رديت إتأكدت اگتر من گده 💙 !
  ","

   يا رب !
   
   فرّج عني .. واجعلني -ما أحييتني- سببا في التفريج عن عبادك.
   
   ألقاكم يا صحبة الجنة 💚
  
"
85986,"
   واللي وصل ياشيخ !
  ","

   يقاوم .. بكل ما أوتي من قوة !
   
   ويلجأ لركن الله المتين.
  
"
85987,"
   حزينة كما لم أحزن من قبل ، أول مرة أكون مش قادرة أسيطر على حزنى بس غصب عنى
  ","

   لا بأس .. خذي نصيبك؛ فلكل منا نصيب !
   
   المهم لا يصل بك للاستسلام الكئيب.
  
"
85988,"
   هو لو راجل حاطط برفان مثلا وهو ماشي ف الشارع من امامي وانا عشان بحب البرفانات فبستمتع بالريحه وبقعد اشم فيها يبقي كدا حرام
#انابنت
  ","

   مش حرام ما لم يتجاوز مجرد البرفيوم.
   
   وهنا الفارق ..
   
   لأنها لو بنت فصاحبنا هيتجر من البرفيوم لحاجات تانية واقعية وتخيلية .. وتتنيل الدنيا 😬
   
   لذا نهيت المرأة عن التعطر خارج بيتها.
  
"
85989,"
   اللهم اجمعنى بمن احب و ان كنا شرا لبعض، فأصلحنى له و اصلحه لى و أجعله لي خيرا فى دنياى و أخرتى و عاقبة أمرى..

يا شيخ هو الدعاء ده فيه حاجة ؟!

و ادعيلنا يا شيخ ارجوك ربنا يجعلنا من نصيب بعض 🙏🙏💚💚

يا شيخ ارجوك رد عليااااا 😭😭😭
  ","

   لا أحب هذا .. ولا أطيقه .. ولا أقبله لبنت من بنات المسلمين !
   
   غلّي نفسك.
  
"
85990,"
   كان عندي امل كبير جدا بأنه سيأتي لخطبتي هو محترم وملتزم وخلوق والامل من اخته وتلميحاتها واليوم خطب اخرى اي نعم بكيت لكني حمدت الله حمدا كثيرا
  ","

   نعم .. وتجاوزي الأمر كأن لم يكن؛ ما تعرفيش الخير فين.
  
"
85991,"
   مش فاهمة يعنى ايه مفيش مشكلة
  ","

   صاحبة السؤال فاهمة أقصد إيه 😌
  
"
85992,"
   بنت محكوم عليا ظلم 3 سنوات
مغتربة
هل انا هاخد اجر علي صبري ؟ حتي لو كنت في الاول مش راضية وبقول ليه يارب ؟ربنا هيسامحني وهاخد اجر ولا طالما ما صبرتش ساعة الابتلاء خلاص ؟؟ ؟
  ","

   تؤجرين وتسعدين وتعوضين خيرا بإذن الله ..
  
"
85993,"
   سؤال الاغانى ياشيخ
  ","

   مفيش مشكلة.
  
"
85994,"
   ياشيخ انا اسفة سألت السؤال كتير بس من فضلك رد 
ابي بعيد عني دايما ومش بحس ابدا بحنان الاب علي طول مشغول 
الترم ده اتعلقت جدا بأستاذي الجامعي 
اتعلقت بيه جدا بقيت بحب اشوفه واكلمه وارتاح جدا اعمل ايه بجد مش عارفة ساعدني ارجوك ! والمشكلة اني مضطرة اتعامل معاه واشوفه دايما وكل يوم يزيد تعلقي
  ","

   لازم تكوني فاهمة إن ده مجرد ملء فراغ !
   
   ولازم تعرفي تحجمي ده جواك.
  
"
85995,"
   يا شيخ هل من حق البنت انها تتمسك بشخص للزواج منه امام أهلها إن كانوا رافضين ولا ده من حق الرجل فقط ؟!
  ","

   حقها.
  
"
85996,"
   رد بالله 😭😭
 يا ابي انا عايزه اقلع النقاب وزوجي بين القبول والرفض وف ناس بتقولي حرام مع العلم اني هلتزم بلبسي الشرعي العبايه والخمار
  ","

   حضرتك كررت السؤال حوالي ٥٠ مرة !
   
   ومش فاهم هل منتظرة كلمتي يعني لو أنت ناوية فعلا !
   
   عموما هو كحكم مفيش فيه مشكلة .. لكن المهم الخطوة دي ما تأثرش على باقي عباداتك.
  
"
85997,"
   سلام عليكم ..
ولدت ب""حول"" في عيني ، قمت بعملية جراحية و لكنها لم تجدي شيئا ، أنا أحمد الله على كل حال و لله الحمد على نعمة الإبصار ؛ لكن المشكلة تضايقني ظاهريا حيث المعلقين و النظرات من البعض ، و من جهة أخرى تؤثر على الرؤية أحيانا
هل هذا يعد من الابتلاء الذي بالصبر أنال به أجرا؟
جزيتم خيرا
  ","

   طبعا .. وأي أجر !
   
   بإذن الله ..
  
"
85998,"
   يا شيخ واحدة بتحب خطيبي م زمان وبتبعتله ع اكونته وكانت صاحبتي الانتيم بعتتله هو مقبلش طلب الرسايل ولا رد فانا بعتلها هزقتها وهددتها هبعت الاسكرينات لابوها مع اني مش هعمل كده بعد كده حسيت بالذنب  اني شتمتها هل انا كده غلطت ؟؟ ..واتفاجئت ان خطيبي زعل وقال انتي طلعتيني مش راجل واني جايب بنت تدافع عني
  ","

   صح .. مكنش المفروض تتدخلي خالص !
   
   عموما اللي حصل حصل .. انسي.
  
"
85999,"
   بالله عليك حاول ترد 
بحس بالرياء ف كل حاجه بعملها لله حتى ف ابسط الحاجات احساس الاعجاب بنفسي ده بيكون حاجه تلقائيه كدا ف اسلوبى من غير ما انتبه و بالتالى مش راضيه عن نفسي و مش عايزه اعمل اى حاجه خالص
  ","

   اعملي .. ولا تلتفتي لهذا، مثقال ذرة.
  
"
86000,"
   هو انت مش بترد عليا علشان زوجه تانيه 😞😞😞
  ","

   أهو سؤالك ده يكشف عن سبب المشكلة اللي مش مخلياني عارف أرد عليك أصلا ولا أنصحك بإيه !
  
"
86001,"
   طب ي شيخ لو خطيبي بيكلم بنات ع اكونته بحكم شغله بس فيه كام بنت كدا بيفضل يهزر معاهم و بيزيد عن حده خالص 
و اجي اكلمه يقولي انتي مش بتقربي مني و بكون مخنوق و عاوز اتكلم مفيهاش حاجه 
ولما يلاقيني زعلت يوعدني أنه هيبطل يكلمهم بس بيرجع و يخلف بوعده مش عارفه اعمل اي 

معذرة لو قررت السؤال بس عاوزه اجابه
  ","

   لا يحبك .. مثقال ذرة.
   
   فيه حدود (سيما مع ضرورة الشغل أو التواصل) بنقول طنشوها وترفعوا عنها ..
   
   لكن يوصل الأمر لتجاوز واستفزاز = فهذا لا يجتمع مع الحب.
  
"
86002,"
   هو انا لو خطيبى مسافر المفروض يبعتلى هديه او فلوس عشان رمضان ولا ايه
  ","

   لعله لسه مجدد إقامته .. ومش لاقي ياكل هناك 😔
   
   طنشي يا بنتي .. المهم يكون كويس، والأصل في طبعه الكرم، مش طنشجي.
  
"
86003,"
   سيحان الله اي تهزيق منك يا شيخنا لما بقراه بضحك :D لاني بقرأه باسلوبك وانا عارفه انك مش بتقوله باستهزاء ولا اي حاجه وحشه
والي يعرف نيتك وانك فعلا بتعتبرنا اخواتك عمرو مهيزعل منك ربنا يسعدك يارب
  ","

   ويسعدك 😃
  
"
86004,"
   احنا نقدر نقدم للقدس حاجة حاليا ؟ 
اخواتنا بيحاربوا بطوب و الست والبنت والعاجز والشيخ بيشارك واحنا فينا صحتنا وقاعدين بنكلم ونحزن شويتين ونرجع ناكل وننام ونكمل حياتنا 
شيخ بالله عليك جاوبني اقدر اقدملهم اي غير الدعاء بدعيلهم في كل صلاتي بس احساس العجز والكسرة وحش يا شيخ
  ","

   احنا أقل من إننا نتكلم عنهم .. مجرد كلام !
   
   الله ينصرهم .. ويغفر لنا.
  
"
86005,"
   الحمدلله بيصلي الفروض كلها فى البيت وبيتعامل كويس معايا نتكلم ف ايه بالظبط ونقول ايه#انا لما اشوف موبايله والاقي كده بضايق
  ","

   المشكلة فيك أنت !
   
   تشنجك وقلة حكمتك .. وتجسسك عليه = دول يدمروا حياتك مع أي حد.
   
   محدش كامل .. ولعل دي عيوب أو ذنوب حتى بينه وبين ربنا، ما ينفعش تتدخلي أنت فيها ..
   
   ممكن وقت صفا كده تقوليله (بصنعة لطافة) العيون دي مش عايزاها تشوف غيري !
   
   وهكذا ..
   
   شوية فهم الله يستركم.
  
"
86006,"
   جوزى حافظ القرآن ومع ذلك مش محافظ على الصله ف المسجد هو من بيت متدين جداااااااا وكمان شوفت على الموبايل عنده ان كان بيشوف رقص بعد الجواز بالرغم انا والحمدلله مش مقصره خااااااااااااااااااااااااااالص فى كل حاجه ممكن اى حد يتخيلها #اعمل ايه انا متجوزه من٣شهور بس نفسياً مدمره ومش قادره اشتكى او اواجهه
  ","

   بيصلي ومش بيضيع فرض ولو في البييييييييت ؟!
   
   بيتعامل معاك كوووووووويس ؟!
   
   تقدروا توصلوا لحل لو تبطلي التشنج ده وتتكلموا بهدوء وقت صفا.
  
"
86007,"
   هو لما يصر عليها ميبقاش كدا عقوق ل اهله
  ","

   لأ .. حقه.
  
"
86008,"
   يا ابا أنس، شوفتك في المنام، كنت الله أكبر ماشاء الله، وجهك منير
يارب ينير وجهك و بصيرتك في الدنيا  والآخرة يارب...لسه في باقي بس ده المختصر يعنى^^
  ","

   خيرا رأيت .. وخيرا يكون ..
   
   آمين.
  
"
86009,"
   يعني انا بعتبرك زي ولدي وباخد رايك عادي تقوم تقولي بس ياماما لاحول ولا قوه الا بالله
  ","

   وأنا عشان بعتبرك زي أختي الصغيرة فهقولك كده لما ألاقيك بتأفوري !
   
   نعم .. الحول والقوة بالله العلي العظيم.
  
"
86010,"
   عايز أخطب بنت من الاخوان بس اهلى رافضين هى محترمه جدا واهلها ناس كويسين مفيش اى مشكلة غير ان اَهلها اخوان ؟رد يا شيخى محاربين قدامى جدا وأول مره احتار كدة !😭
  ","

   أصر عليها.
  
"
86011,"
   متبعاك من زمان ياابى واول مره اسألك في حاجه اتمنى ترد عليا 
عندى امتحانات الخميس ولحد دلوقت مش عارفه اذاكر حاجه كنت قاتله نفسي من المذاكره في الترم الاول وجبت جيد مرتفع ومن ساعتها مش عارفه اذاكرومعتش عندى همه خالص بقول ذاكرت زى ماذاكرتش كدا كدا مش جايبه تقدير المشكله ان الفكره سيطرت علياخالص انصحنى
  ","

   أنا عايش نفس الحالة .. تماما !
   
   للأسف مش بحب أقول كلام مذوق أنا نفسي مش عامل به.
   
   عموما الأمر بيتحول لشعور من القرف للانتهاء من هذا العبث !
   
   فذاكري عشان تخلصي وخلاص.
  
"
86012,"
   ازاي تسمع كلامه ياشيخ لا طاعه لمخلوق في معصيه الخالق تلبسه وتحطه امام الامر الواقع وزي مافيه عقوق والداين كمان فيه عقوق ابناء وبعدها هو هيتاقلم ابوها عادي زي اهلي
  ","

   بس يا ماما.
  
"
86013,"
   يعني ايه تسمع كلامه وليه !؟🙄
  ","

   لأن بر الوالدين فرض، والنقاب مستحب !
   
   ولأن الشيطان بيسول لكم أحيانا جركم لمعارك فرعية يشغلكم بها ويستنفذ طاقتكم عن معالي الأمور، والصورة الشاملة للنسق التعبدي.
  
"
86014,"
   طب انا شاب ..هما بيرفضوا اللحيه بس انا بصمم على رايى وبعمل اللى فدماغى ..هل كدا انا غلطان
  ","

   خليها على أقل درجة .. يعني ما تبانش إنها محلوقة .. ولو فيه ضرر (أمني مثلا) متحقق فعلا = احلق.
   
   وحافظ على صلاتك في جماعة وعلى حسن خلقك وصحة تعاملاتك وعباداتك بصفة عامة.
  
"
86015,"
   ولو عاوز اربي الحية وبابا رافض؟!
  ","

   اقتل الحية 😬
  
"
86016,"
   عايزه البس نقاب وبابا رافض اعمل ايه ؟
  ","

   اسمعي كلامه.
  
"
86017,"
   جوزى عصبى جدا بيتعصب على ابسط الحاجات اغلبها غيره بعزره وبستحمل الى واجعنى انه بيعلى صوته عليا قدام اهلى واهله وممكن ف الشارع قدام الناس ولما اطلب منه نقعد بهدوء ونتناقش واعتزر مفيش فايدة ومقتنع انهىعصبى ومش هيتغير ولا هيقلل مبقتش طايقاه ولا مستحملة الاذى النفسى واحراجى قدام كل الناس كدا خايفة اخلف
  ","

   تجنبي ما يثير عصبيته وتعايشي؛ ما دام كويس معاك فيما بعد ذلك.
  
"
86018,"
   هل فعلا يجوز الاكل والشرب بعد اذان الفجر ف مصر لان التوقيت المصري لهيئه المساحه المصريه الأذان قبل معاد الامساك ؟؟
  ","

   سيبوكم من الكلام ده .. وامشوا مع الناس.
  
"
86019,"
   تجاوزنا في الكلام مع خطيبي وقال كلام ماكنش ينفع يتقال دلوقتي وانا الشيطان كان عاميني وكنت حابة الوضع جداا ومستمتعة لحد ما اتخنقت وفوقت وقولتله ماعدش ينفع نقول حاجة لحد بعد كتب الكتاب""فاضل عالفرح شهرين"" فقالي وعشان تركزي في المذاكرة قولتله وبعد ما اخلص بردو وماعدناش بنقول حاجة بس باحس ان احنا هننفجر
  ","

   اثبتا .. ومعدتوش تعملوا كده ..
   
   هانت خلاص.
  
"
86020,"
   مالك انت يا شيخ بتغيب جدا الفتره دي
  ","

   دعواتكم ..
  
"
86021,"
   هل يمكن للذكاء أن يتفوق في الأهمية على المظهر الجذاب؟
  ","

   مالك يا آسك !
   
   وماذا يغني مظهر جذاب يخفي غباء مقيتا ؟!
   
   كم من عيون فاتنة .. غير أن برودها قاتل، وغباءها منفر !
   
   أجمل عيون في الدنيا = تلك التي فيها لمعة ذكاء، ممزوجة بلمعة حب.
  
"
86022,"
   تي داتا علمت عليك من أول يوم😂
الله يرحم أيام السرعة😂😂
  ","

   ههههههه
   
   لا .. ما تنتظروش مني في مصر نظام جلسات وألقاكم وكده ..
   
   معلش بأه 😃
  
"
86023,"
   جوزي مبيعرفش يقول كلام حب خالص عشان بيتكسف جدا اخره يقول اني احبك في الله بس قوله حاجه عشان انا تعبت بجد
  ","

   يا أخي بارك الله فيك وشكر لك طيب قلبك .. غير أن حليلتك تحب أن تسمع منك كلاما ناعما يبث في الحياة دفئا، فلا تحرمها .. فأنت كريم نبيل.
   
   وأنتِ برضه الله يرضى عليك حاولي تتجاوزي هذا الطبع ما دام يحسن معاملتك .. فبعضهم لا يحسن التعبير بالكلام، ومحدش كامل.
   
   الخلاصة: هو يحسن من نفسه .. وأنت تتعايشي وتشجعيه ..
   
   وتستمر الحياة.
  
"
86024,"
   ياسيدنا محتاجين رأيك 
أخت فرحها قرب بس فجأه حاسه انها مش قابله الموضوع خااالص 
خطيبها شخص محترم وملتزم وعاقل بس هي وافقت عليه من  قبل ما تشوفه عشان متتجوزش ابن خالها اللي بيغصبوها عليه ف البيت ..الفرح بعد شهرين وهي مشتته جداااا
وبتفكر كتير تنهي الموضوع
  ","

   تفرغ نفسها تماما من فكرة إنها تزوجته شبه غصب .. تفكر في مميزاته وتركز معاها .. تقنع نفسها إنها تقدر تنهي ببساطة وبلا أي ظلم !
   
   التلات أفكار دول هيخلوها تبدأ معاه بداية جديدة كأنها بتكتشفه من جديد ..
   
   وساعتها هتقبله بإذن الله.
  
"
86025,"
   ماتتأخرش علينا ياشيخ 😭الشويه اللي بتفتح فيهم دول بنستناهم وبيهونوا علينا كتير والله🌟🌸
  ","

   الله يسعدكم 🌹
  
"
86026,"
   ونسميه صحبة الجنة^^😍💙😂
هيبقي عالمي والله 😂
  ","

   مثلا 😃
  
"
86027,"
   إذا كنت ستختار مسلسل تلفزيوني تشترك فيه، فأي مسلسل ستختار؟
  ","

   لا يا آسك .. أنا إن مكنش يتعملي مسلسل مخصوص معملش 😬
  
"
86028,"
   ربنا يباركلك يا شيخ والله بدعيلك جدا .
حضرتك اسلوبك راقي جدا و هادي مش فظ حتي لو سأل سؤال ينم عن جهله مش بتحرجه ، بارك الله فيك يا شيخ والله ❤❤
  ","

   وهنشوف نفسنا على إيه بس !
   
   الله يسترني وإياكم ..
   
   كلنا جهلاء وأصحاب خطأ .. وإنما نتعاون على ما يرضي ربنا؛ رجاء أن يعفو عنا .. ويقبلنا.
   
   ألقاكم يا صحبة الجنة 💚
  
"
86029,"
   آسفة ع التكرار بثق في رأي حضرتك
هو ممكن التوقيت يكون سبب كافي لفسخ خطوبتي من شخص كويس جدا؟!واني مش جاهزة دالوقت يعني؟!
  ","

   خدي هدنة بس بينك وبين نفسك، وظبطي حالك عشان ما تندميش !
   
   الرجل الكويس نعمة نادرة في الزمن ده.
  
"
86030,"
   انا وحيده وعندي اخوات ولاد بس 
حقيقي بيشاركوني تفاهتي وزعلي وضيقي ورغي البنات الكتير بيسمعوه مني ويحاولوا يحلوا ليا مشاكلي واسراري معاهم 
وعمرهم ما فكروا يمدوا ايدهم عليا حتي انا ساعات اهزر معاهم بالايد هما يقولولي صغيره وغلطت ويعدوها 
ودا كله نابع من تربيه ماما ان اختكم حبوها وعاملوها كويس وكدا
  ","

   احمدي الله على نعمته .. واتوصي بيهم ..
   
   ربنا يسعدكم ويكثر من أمثالكم.
  
"
86031,"
   احيانا الجرأة دي بيبقى سببها الأهل علفكرة !
  ","

   بل غالبا .. لو فيه أب مسؤول، وقف الولد عند حده = الدنيا هتظبط !
   
   ربنا الهادي.
  
"
86032,"
   غير السائله أنا اخويا أكبر مني دايما يشتمني و يضربني و يتلكك ع اي حاجه المهم اطلع غلطانه و اضرب و خلاص مع انه لما بيحتاج حاجه يجي يقولي اعملي الاكل .اكوي القميص و هكذا و انا والله اكتر واحدة ف اخواتي بساعدة و بخدمه بس مفيش و ساعه اما اتجاهله يقولي مش بتردي عليه عليا و مش هتعملي ليه و هكذا ..تعبت
  ","

   أنت ضعيفة.
  
"
86033,"
   انا هروح اطمن على اختى بكلامك ده حسيت انها وحشانى والله 💔
  ","

   الله يسعدك !
   
   من كانت له أخت = فبشراه بأم بعد أمه ..
   
   ومن كانت له بنت = فقد حاز بلسما لهمه ..
   
   البنت الصالحة = جنة لكل ذكور البيت، صغيرهم وكبيرهم.
   
   سلوا بيوت الذكران عن معنى الشوق لحافظة الأسرار، ومخففة الآلام، والآسرة بالدلال.
  
"
86034,"
   انا كمان اخواتي الولاد بابا مدلعهم وكانوا بيضربوني لحد 3ثانوي وتجاهلتهم تماما الاتنين وانا ليا دلوقتي سنة او اكتر مفيش كلام ما بينا 
 عشان فيه ذكريات سودة م ضرب واهانة وقلة قيمةومبفكرش اكلمهم خالص مع العلم ان اخويا الكبير عشت معاه ذكريات طفولتي بس لما كبروا اتحولوا
  ","

   والله حاجة تخنق !
   
   لما يبقى أخ (نطع) -معذرة- مش بيلاقي سبيل يثبت تفاهته ونقصه -لا أقول رجولته- إلا على أخته ..
   
   والأنطع من كده سلبية الوالدين، بالذات الأب أمام تعامل زي ده !
   
   عشان كده لازم أنتم كبنات اللي تحطوا حدود التعامل وشكل العلاقة بما لا يدمر أرواحكن.
  
"
86035,"
   لينا اخت احنا تلت ولاد هي الاكبر بنعتبرها الاصغر او الطفلة م كتر انها تقريبا هبلة 😂 بس طيبة جدا هي اه خنيقة ساعات و بترغي كتير 
بس بنخاف عليها اوي و بنخاف ع زعلها لدرجة بنعملها حاجات م مقتنعين خالص بيها بس خوفا ع زعلها و الله 
ع الله يتمر بس ""من كانت له أختانفأحسن صحبتهما ما صحبتاه، دخل بهما الجنة
  ","

   أنت جميل 💚
  
"
86036,"
   أنا كان نفسي في أخت بنت يا شيخ هي الناس إزاي مش بتقدرهم، بستغرب جدًا من الأسئلة دي، أنا بشوف فيهم أم تانية وحنية وجمال، لكن للي يعرف يتعامل معاهم!
  ","

   وأنا زيك والله !
  
"
86037,"
   بئيت مش ببعت لحضرتك أسئلة لأن حضرتك مش بتشوفها وعمرك ما رديت عليا ، حتى السؤال دا مش هتشوفه :-(
  ","

   معلش .. حقك علي :)
  
"
86038,"
   بمناسبة السعودية ومصر .. 
متقدملي واحد بيشتغل محاسب ف بنك ف السعودية . اتنقلي عنه كل خير اخلاقه وتقواه وبره بأهله ، انا بعت أسأل عن طبيعة شغله فقال انه محاسب ف بنك اسلامي وانه رفض شغل كتير ف بنوك تانية عشان التعاملات الربوية ... انا شارفت ع ال 27  وفرصي قليلة هل هذا يشفع لي ان وافقت ام اني ازايد .
  ","

   وافقي.
  
"
86039,"
   صدقت يا مولانا والله أصدق تعبير سمعته وعبر عن حالي ، 
مصر القلب والسعودية الدم 
عشت في المملكة 18 سنة وبقالي 5 سنين في مصر وصدقا بحتار جدا لما حد يسألني مصر ولا السعودية ؟! 
كلاهما وطن والله 😃
  ","
  💚
  "
86040,"
   متأكد ان حضرتك هتشفى داخلى بكلماتك بإذن الله، كنت اقسمت على نفسى لله بالله ألا أعود للإباحية، ظللت عليه شهراً ثم غلبتنى نفى بالأمس بحجة""ابقى ادفع الكفارة""؛ دفعت اليوم وأقسمت على نفسى هذه المرة الا أعود اليها ولا للعادة أبداً، بالله قل لى كيف أثبت
  ","

   عادة سيئة جدا للكف عن أمر ما !
   
   بل ادع الله وجاهد نفسك .. وإن زللت فلا تيأس، حتى يمن الله عليك بالعافية التامة.
  
"
86041,"
   ياريت ترد يا شيخ بعت لحضرتك كتير .. امى وابى منفصلين من اقل من سنه وامى طبعها مش صادق خالص وانا عارفه انها ليها كلام مع ناس كتير من ضمنهم زميل ف الشغل وقريبين من بعض جدا وبيتقابلوا كتير ومعرفاه تفاصيل حياتها وهو متزوج وانا بحاول أحذرها بس مبتسمعليش قولى اعمل ايه . مش عايزه اخسر محبتى لامى يا شيخ !
  ","

   بريها وأحسني إليها، وطنشي النقطة دي خالص !
   
   حافظي على روحك وقلبك وحياتك .. ده المهم.
  
"
86042,"
   اخلعى ايدك منه ومنهم قدر الامكان والتفتى لمستقبلك محدش بينفع حد ومتحوليش كليتك ولا تبعدى نفسك مكاننا ، ربنا يوفقك ويسعدك ويعوضك بمستقبل باهر ثم زوج حنون يكون هو الاب والاخ والحبيب
  ","
  ....
  "
86043,"
   والله يا شيخ الأخوات بيتادبوا بالتجاهل فعلا 
انا أخواتي الولاد كانو يزلوني عشان يعملولي حاجة 
لما لقيوا اني ركنتهم عالحيط ومش معتبراهم موجودين 
بقوا بيتهافتوا عشان يعملولي حاجتي 
لدرجة أن واحد فيهم قالى انتي فاقدة الأمل فيا كده للدرجادي
  ","

   الموضوع محتاج حكمة منكن، وعدم سماح تحت أي مبرر بالاعتداء عليكن .. كثيرا ما تتعذرن بأمور واهية هي في حقيقتها مجرد ضعف !
  
"
86044,"
   أن يكون الرزق مالاً ، فقد يرزقك الله بإمرأة تحمل عنك الكثير 💜
  ","

   بحبهم الاتنين برضه 😬
   
   يا رب ..
  
"
86045,"
   سخيف السؤال ده هما بيعرفوا ان حضرتك هتجامل
  ","

   بس أنا مش بجامل حضرتك !
   
   ده اللي أنت عايشه .. لا حرمني الله منهما.
  
"
86046,"
   و فلسطين يا شيخ ؟
  ","

   منى العين !
   
   تتحرر وتسعد .. ونصلي في الأقصى، آمنين.
  
"
86047,"
   انا عشت في السعودية ١٢ سنه ونزلت مصر علشان الكليه 
السعوديه وطن وعمر 
ومصر عذبتنا شويه بس بدأت احبها 
كنت في الخبر يا شيخ رحتها ؟؟ 😃😃
  ","

   آخري في الشرقية الدمام .. وأسمع عن الخبر كل خير :)
   
   الله يحفظكم حيث كنتم.
  
"
86048,"
   عارفة انك مش هاتجاوب عليا بس من باب أطلع الخنقة اللى جوايا :اخويا متخانق معايا وضاربنى دا عشان بقول لماما وديه للاستاذ يراجعله عشان امتحانه بكرة شتمنى وضربنى فى الحيطة وقعنى دا عشان دلع ابويا ليه وبيتطاول عليه وعلى امى وانا نفسيتى بتتعب عاوزة احول كلية بعيدة هوا 3 اعدأدى وأنا 2طب تعبت من كل حاجة
  ","

   ازاي تسمحي بده !
   
   وازاي تدخلي نفسك أصلا في حاجة له !
   
   أدبيه بتجاهلك التام لوجوده.
  
"
86049,"
   مصر ولا السعوديه يا شيخ ؟😂😂
  ","

   مصر القلب .. والسعودية الدم !
  
"
86050,"
   مش حضرتك كنت قولت ان الباندا مثل اعلى لحضرتك 😂 وانك اكسل خلق الله 
آسفه ان تطاولت بس حضرتك قلت كده بالنص 😌
  ","

   أيوه .. وده مش معناه إني أتصالح معاه ☹️
   
   ادونا فرصة نتوب طيب 😬
  
"
86051,"
   انا بتابع حضرتك من و انا ف ثانوي و قربت اتخرج من علوم اهو و مردتيش عليا ولا مره ادعيلي انجح
  ","

   مرحبا بالزملاء .. الله يتم عليكم بخير :)
  
"
86052,"
   اسمع اصوات ابي و امي ليلا رغما عني و انا ف غرفه اخري بالرغم من صوت التلفاز العالي انا 21 سنه و اصبحت اقرف منهم ماذا افعل؟؟
  ","

   نبهي ماما بلطف شديد بينك وبينها.
   
   والأحسن تحطي الهيدفون وتطنشي خالص.
  
"
86053,"
   تفتكر يا أبي الناس بتاعة ايام ال7 مليون هيكون ليهم اسم فيما بعد ان شاء الله زي المحاربين القدامى كدا ؟ ☺
  ","

   ههههههه
   
   اللهم صحبة .. في جوارك ..
  
"
86054,"
   ياااااااه
الايام بتعدي هوا
دول كانوا ولاد عم باين وهي بعتت انه ضربها او زعقلها وبعدين هو بعت يعتذر ويستسمحها تصالحه وخلاص اتجوزوا وخلفوا اللهم بارك🌸❤
تدري يا شيخ اية اللي مأثر فيّ
ان كل دة حصل وانا لسة سنجل✌😞
شكرا يا مصر😂😂😂
  ","

   ههههههه
   
   كده ضيعتم علينا العزومة !
   
   الله يسعدهم، والمسلمين ..
  
"
86055,"
   انا قفلت صفحتى ع الاسك  وعملت صفحه تانيه عشان اتابعك ومش عامله فولو غير لحضرتك وبستناك تفتح 
 فياريت مطولش  الغيبه علينا ي شيخ ...ربنا يسعدك وكل صحبة الجنه
  ","

   الله يسترني وإياكم .. دعواتكم ..
  
"
86056,"
   مع اول امتحان ليا ف الكلية واتحط عليا فيه روحت قلت لماما ع فكرة البنت مسيرها بيتها ياماما 😁
  ","

   حتى الراجل والله:
   
   No wife = No life !
   
   No home = No hope !
   
   😬
  
"
86057,"
   انا فاضلي اسبوعين و مشروع و اخلص جامعة خالص و مش حاسس اني عايز ادخل اي امتحان 😂
شعور رخم اوي 😂😂
  ","

   أرخم منه شعور بعد ما شاب ودوه الكتاب وأمي اللي كل شوية تدخل تقولي سيب البتاع ده وذاكر 😩
   
   منا كنت نسيت كل ده .. عملت ليه في نفسي كده !
  
"
86058,"
   انا مبسوطة لهم أوي أوي يا شيخ 
بالله ترد وتبارك لهم هنا💚💚💚💚
  ","
  🎉🎉🎂🎉🎉
  "
86059,"
   اللهم بارك مش مصدقة إن مرًت سنة علي الأمر دا!!
بورك في الموهوب وشكرتم الواهب ورزقتم بره💜
  ","

   شفتم ازاي !
   
   أنا فرحان والله.
  
"
86060,"
   :)   حاسة ان عاوزة اتجوز واقعد في البيت واسيب الكلية بقرفها فاشيل الاحساس ده ازاي
  ","

   عادي أيام الامتحانات .. بعدها علطول بتحولوا لنظام ""عايزة أحقق طموحي"" 😬
  
"
86061,"
   بصاره مفيش مبروك انس الصغير وصل بالسلامه بس في الحضانه دعواتك يادكتور
  ","

   اللهم بااااارك !
   
   مش تقول يا عم ..
   
   وأنس كمان !
   
   لو عملت عقيقة بدوني = هزعلك ☹️
  
"
86062,"
   انا كنت واقف جمبك وكنت لسه هسلم ع حضرتك بس قلت ممكن اكون غلطان ويكون حد تانى 😂💔
  ","

   سلّم ولا يهمك 💚
  
"
86063,"
   وانا شوفتك مع الدكتور ابراهيم ف فطومه وكنت عاوزه اعزمك بس الايد قصيره والعين بصيره يابي 😂
يارب اشوف حضرتك تاني الاجازه دي
  ","

   بس يكون معاك فلوس 😏
  
"
86064,"
   الله يصلح حالك يا شيخنا. بلم فولورز من عندك . زي الفل😂😂وجبت الكراش كمان😍😂
  ","

   وعشان كده عايز أنبه الناس إن إجاباتي على أي معرف باسمه لا تعني إن فيه معرفة شخصية فضلا عن مدح أو ثناء !
   
   مع تشرفي وامتناني للكرام جميعا، بلا شك.
   
   سؤالك لم يعجبني الحقيقة.
  
"
86065,"
   مفيش مبروك انس الصغير وصل بالسلامه بس في الحضانه دعواتك يادكتور
  ","

   يا ألف بركة !
   
   الله يا رب يحفظه ويمتعكم بعافيته وصلاحه.
  
"
86066,"
   يا شيخ انت كنت ف مره بتعدى من البوابه ال ف اخر الكليه جمب المبنى الجديد وكان فى ناس كتير بتعدى ومكناش عارفين نمشى فانت قلت تعالوا الناحيه التانيه عشان تعرفوا تعدوا صح؟؟
  ","

   صح 😃
  
"
86067,"
   شوفتك مره الاجازه الي فاتت قدام بوابه البارون الصبح باس حضرتك كان شكلك متلغبط وبتدور علي حاجه في جيبك قولت اسيبك احسن 😂😂
  ","

   ههههههه
   
   غالبا الجنايهة الفضة اللي دايما لابخاني.
  
"
86068,"
   أنا عاطف معاكو هنا في الآسك 😂😂😂
أنا في صحبة الجنة من أيام ما كانت 5 مليون يعني من المحاربين القدامي..ومبيتدرش عليا عادي جدا 😂😂
بس عاذرينك يا أبي وعلي العهد ديما مكملين...ربنا يبارك فيك 💚
  ","

   المحاربون القدامى دول اللي معانا من أول عشرة آلاف لايك :)
   
   عموما مرحبا .. ربنا يسعدكم جميعا.
  
"
86069,"
   لسه صاحي من النوم.. فترة امتحانات.. معنديش قابلية لاي حاجة.. صحيت وافتكرت ان النهاردة الجمعة ومصليتش ف المسجد فقاعد قرفان من نفسي.. اعمل ايه يا شيخ ؟
  ","

   صل الظهر والعصر .. ولا تعد لمثلها !
   
   وصدقني الصلاة تظبط لك كل حاجة.
  
"
86070,"
   يا شيخ كنت مخطوبه وفركشت من يومين لاني مش.مرتاحه خالص هو المفروض حد كويس بس عمل كام موقف يدلوا علي طبعه وانا عارفه نفسي كويس مش هقدر استحمله وماما شايفه ان انا غلط وكده ربنا هيعاقبني بواحد مش كويس 
هو انا كده حرام عليه??
  ","

   كده عملت الصح .. وسيبك من كلام ماما.
  
"
86071,"
   طيب ما ممكن يكون صادق
  ","

   لو صادق = مش هتيجي تسأل.
  
"
86072,"
   والله ي أبي اول مادخلت اسك وعرفت صفحة حضرتك حبيت صحبة الجنة جدا بقيت ابعت لحضرتك ومتردش زعلت جامد وقلت هوا عارف الناس اللي بيرد عليها او هما بيعلموا الاسئلة بحاجة حضرتك بتعرفها وبقيت ادور ع كدا ومش عارفة بئا حاسة ان مش من صحبة الجنة طول ماحضرتك مردتش عليا 
أسألك الدعاء أبي فالقلب أجوف
  ","

   إطلاقا !
   
   الرد بيكون بالقدر .. حسب ما بلحق أقرأ السؤال وأكون عارف إجابته، أو مستعد لها.
   
   وفقك الله وأسعدك ..
  
"
86073,"
   التفاهة طول الوقت ام الجد طول الوقت؟
  ","

   استخدام كل منهما، في وقته المناسب.
  
"
86074,"
   هنشوفك في الجامعه امتي؟
  ","

   أهو ممكن تخبط فيه بالصدفة :)
  
"
86075,"
   حمدا لله ع السلامه طولت الغيبه ياشيخنا ، كنت عاوزه اسال حضرتك ف حاجه هل الاهتمام بالزوج افضل ام تجاهله ف بعض الوقت علشان مايزهقش مننا؟
  ","

   الاهتمام هو الوسط المطلوب بين الخنقة وبين الجفاء !
  
"
86076,"
   والله بمجرد ما حضرتك تفتح الاسك بيكون في بهجه كدا ولمه وصحاب وتحس ان الكل بيجري علشان يلحق اجاباتك ....ربنا يسعدك
  ","

   الله يديمها نعمة :)
  
"
86077,"
   ايه رايك يا ابي في واحد وعد واحدة بالخطوبه بس بعد مده طويله شويه حوالي سنه تصدق و تستناه و لا توافق لو تقدم شخص مناسب و ازاي تعرف انه صادق او لا؟
  ","

   لو تقدم الأنسب = توافق.
  
"
86078,"
   اعتزال الكابيتانو صعب علينا اوي ي شيخ 💔💔
  ","

   ما يصعبش عليك (غالي) !
  
"
86079,"
   اقول يا يبه ليش في اشخاص بيكرهونك رغم انك ناجح؟
  ","

   ما دمت ناجح = لازم هتلاقي اللي يكرهك أو يحسدك !
   
   المهم قلبك أنت يكون سليم.
   
   خل يولي وأنا أخوك :)
  
"
86080,"
   بعض مميزات الكسل؟
  ","

   ما هو أنت لو تبطل تمشي مع الصحبة الفاسدة اللي بوظت دماغك دي وتيجي معانا هنا يا آسك = مش هتسأل أسئلة زي دي 😏
   
   قول ورايا: ""نعوذ بالله من العجز والكسل، ومن الجبن والبخل، ومن غلبة الدَّيْن وقهر الرجال"".
  
"
86081,"
   جزاك الله عنا نحن معشر الشباب خير فانت لاتعلم منذ عام كيف كان حالى و الى ماذا صار الان ربنا يرزقق عافيه فى الدنيا و رضوان فى الاخره (مش صاحب السؤال السابق)
  ","

   والله يا حبيبي لو مت في سفري هذا = فأنا أحب أن ألقى الله بمثل ما قلت .. خالصا لوجهه الكريم !
   
   اللهم ربنا ولك الحمد ..
   
   ألقاكم يا صحبة الجنة 💚
  
"
86082,"
   😭😔كلمه حلوه ياشيخ لطلبه علوم
  ","

   عظم الله أجركم .. وأخرجكم منها بصحتكم وعقلكم 🤲🏻
  
"
86083,"
   قُبضت وهى تحاول الوضوء لصلاة الفجر وقد بلغت من العمر الكثير من التعب وتربية سبعة ايتام اصغرهم كان طفلا ستة اشهر واكبرهم إحدى عشرعام الدعاء ياابى فوالله انا افئدتنا تحترق
  ","

   تحترق !
   
   تحترق على من تزاحم النبي بكتفها عند باب الجنة بإذن الله !
   
   اللهم ارحمها وألحقنا بها على الإيمان.
  
"
86084,"
   انت مدلعنا شديد يا شيخنا ربنا يحفظهم وتقر عيناك بهم يا رب
  ","

   يا أخي شنو !
   
   أنا بحبكم يا زول ..
   
   عليكم الله تدعو ليهم 😃
  
"
86085,"
   طب انا عادي ازعل؟
  ","

   الله !
   
   وأنا مالي يا لمبي 😬
  
"
86086,"
   😂😂 زعلها وحش ازاي ياشيخ دي كيوت خالص 💙 
ربنا يحميهم ويرزقك برهم 💙
  ","

   آه .. كيوت خالص واديها تقيلة 😢
   
   يا رب .. يا رب ..
  
"
86087,"
   ما شاء الله ما شاء الله ما شاء الله اللهم بارك ربنا يحفظهم ياااارب و يباركلك فيهم
  ","

   آمين .. آمين .. آمين ..
  
"
86088,"
   بسم الله أرقيهم ..
  ","

   طبعا مش خايف عليهم معاكم لأني فعلا بعتبركم هنا من العيلة .. صحبة الجنة يلا فيه إيه 💚😃
   
   الله يسعدكم جميعا ويبارك فيكم.
  
"
86089,"
   ورقيّة تزعل يعني؟
  ","

   لا .. ودي زعلها وحش 😬
  
"
86090,"
   اللهم بارك يا شيخ جعلها الله ذرية صالحة بارة بك وبوالدتها واسمحلى اعتبرها اختى لانى بعتبرك أبى والله 🌸
  ","

   اتفضلي .. بس ايدك على العيدية بأه 😬
  
"
86091,"
   وفين أنس ؟😍
  ","

   ادعوله ..
  
"
86092,"
   انا صايمه ونسيت وشربت دلوقتى هينفعلى الصيام اكمل ولا اي
  ","

   كملي .. تقبل الله منك.
  
"
86093,"
   طب والله انا قربت احس ان حضرتك زعلان منى فى حاجه 😔😔😔😔
  ","

   أنت مين يا عم انته ! 😬
  
"
86094,"
   ما رأيك أن تشاركني شيئًا تحبه؟
  ","

   ادعولها .. عائشة في ظهور خاص 😍
  
"
86095,"
   ماترد بقى ياشيخ انا مخطوبه حسيت ان حمايا نظراته مش مظبوطه خالص وعرفت انه عمل حاجه مش كويسه مع حد وبابا قالى مش عاوزك تدخلى بيتهم وانا قرفانه منه جداا وخطيبى غير بباه خالص
  ","

   المهم خطيبك !
   
   والمهم ما تكونيش مع حماك في بيت واحد.
  
"
86096,"
   لو سمحت  لو الدكتور اتخصص نسا وتوليد ده جائز؟
  ","

   جائز .. بس يبقى شاطر.
  
"
86097,"
   عايزين ايڤنت بقا 😬😬
  ","

   لو هتدوني عيدية دنا آجي وأجيب أنس كمان 😬
  
"
86098,"
   خمس سنوات يا رمضان مصر !

اشتقنا ..
غير أني لو أراكَ يبسم القلب الحزين!
  ","

   تسلم محمد .. اللي يرزقنا لقيا الأحبة جميعا على خير 💚
   
   نعم خمس سنوات .. من غير فوانيس 😃
   
   فرحتي برمضان هذا العام لا توصف !
   
   اللهم يا رب بلغنا .. واجبر خاطرنا .. وغيّر الحال لأحسن حال.
  
"
86099,"
   ربنا يكرمك ويحفظك يا شيخ محمد  أنت إنسان رائع ومُقنع ما شاء الله..  
رغم بساطة كلامك إلا أنه يدخل العقل والقلب..  
نحنا محبيك في الأردن بنسلم عليك و نسأل الله أن يجمعنا في الفردوس الأعلى..  
نحنا إن شاء الله كمان من صُحبة الجنة 👌😉..
  ","

   الله يجبر خاطركم .. الله يسعدكم.
  
"
86100,"
   ماشي بس ممكن يكون اللون محطوط ع جزئية بيكون تفسيرها تحت ..برده مينفعش?!
  ","

   لا بأس .. المقصود بالنهي هي المصاحف اللي عاملة من ألوانها كأنها لعبة أطفال من بره !
  
"
86101,"
   من حوالي سنتين كنت حبيت واحد وحصل معاه تجاوزات جسدية بشعة بس موصلتش للزنا ،
حاليا انا بقالي سنة سايباه وندمت جداً علي اللي حصل بينا وحاولت أتوب وربنا يهديني وحالياً انا منتظة ف الصلوات الخمسة وبآخد مراتب أولى في القرآن ،بس للأسف مش قادرة انسي الذنب البشع اللي عملته ده ومش قادة اكمل حياتي كدا،
انصحني
  ","

   كملي فيما أنت فيه من خير .. وأبشري ..
   
   واسمعي ده:
   

    https://www.facebook.com/m.atiia.soliman/videos/1454248847988289/
   

"
86102,"
   يا شيخ رد عليا 😭😭
ليه مينفعش نقرأ من المصاحف الملونه ؟؟
  ","

   لأنها تنافي إجلال القرآن وتعظيمه !
  
"
86103,"
   وانا كمان عايز رحله 😂😂
  ","

   لا دنتم تيجوا تركبوا معايا بأه ! 😬
  
"
86104,"
   طب ايه طيب انا برضه عمري ما جاوبت عليا جاوب عليا يا شيخ احنا الاولي احنا المحاربين القدامى 😂😂خليني اذاكر 😂
  ","

   يلا ذاكر 😃
  
"
86105,"
   طيب وانااا 😭😭
  ","

   وأنت 😃
  
"
86106,"
   😂😂😂😂😂😂 كات هايل يافنان
  ","

   كان نفسي والله يا أستاذ .. ما تكتشفني طيب 😃
  
"
86107,"
   وربنا انت عسل يا شيخ 😂😂😂
  ","

   لسه عارف الوقت ! 😌
  
"
86108,"
   هموت  واعرف الناس اللي بتجاوب عليها دي يا شيخ جاين من المريخ ولا ايه انا عمري ماتجاوبلي ع سؤال😭
  ","

   مبروك .. كسبت رحلة للمريخ 😬
  
"
86109,"
   ردودك و الله سهله و سلسه و تخلي الواحد يقتنع في لحظه ... اجيب رقم باباها ازاي طيب ؟ 😀
  ","

   أنت كده صاحبي وحبيبي وكفاءة 👍🏻
   
   رسالة مباشرة: رقم والدك لو سمحت.
   
   وندخل البيت من بابه ..
   
   حصل نصيب وقبول = يبقى سعدنا.
   
   ما حصلش = يبقى مشينا صح وما عكينا.
   
   الله يحفظكم .. جميعا ..
  
"
86110,"
   ليه يا شيخ بلاش هي ؟يعني المشكله حضرتك شايفها فين ؟
  ","

   - أخبار الامتحانات ايه ؟
   
   = ماشية .. دعواتك :)
   
   - مش محتاجة أي مساعدة ؟
   
   = شكرا .. ربنا يخليك :)
   
   تاني يوم ..
   
   - الورق ده للمراجعة صورتلك نسخة معايا .. (ويبعت الصور) ..
   
   = بجد شكرا خالص .. مش عارفة أقولك إيه
   
   - دي أقل حاجة ..
   
   = ربنا يوفقك ..
   
   - ربنا يوفقنا ..
   
   = :)
   
   ويوم ورا يوم ..
   
   صور الورق تتحول لصور سيلفي .. ومعدش مذاكرة .. عاد فيه (لَكْ) ليل نهار .. ووعود وأحلام .. وشوق ما بينام !
   
   ويوما ما ..
   
   - أنت بجد تستاهلي حد أحسن مني.
   
   = يا ظالم .. خدعتني وخدت من عمري وأنت اللي جتلي وكنت مخلصة لك .. أنا مش مسامحاك.
   
   وتيجي هنا:
   
   يا شيخ هو لو واحد وعد واحدة بالزواج واتكلموا وبعدين سابها هو كده مش يبقى ظلمها ؟
   
   لأنه خطب وكمل حياته وهي مش قادرة تنساه 😢
   
   وأقولها:
   
   غلّي نفسك واستفيدي من اللي حصل .. التجربة اللي ما تموتش بتقوي.
   
   يبقى ليه .. ليييه .. ليييييه !
  
"
86111,"
   طيب برنامج ايه والقناه عايزين نشوف حضرتك
  ","

   قلت كذا مرة !
   
   الاهتمام مش بيتطلب أصلا 😏
  
"
86112,"
   هموت واعرف هو الديكور بيبقي ورق ملزوق ولا دي حيطة فعلا 😂😂😂
  ","

   ورق متثبت على خشب بيتغير مع كل برنامج .. يلا أي خدمة 😬
  
"
86113,"
   يا شيخ من وقت حضرتك مبقيتش تفتح كتير الاسك من غيرك ولا حاجه 💔
  ","

   معلش سامحوني .. كانت فترة دربكة وتجهيز للسفر .. ونصبر على بعض بأه فترة الامتحانات دي .. وادعولي ربنا يهديلنا بتوع آداب .. مفيش بحوث ولا شيتات ولا كتب .. والدنيا فلة .. شمعة مضلمة 😬
  
"
86114,"
   حرام ابعت رسايل على الاسك لبنت ؟ اسئله عادية اخبار الامتحنات و كده
  ","

   ابعتلي أنا يا سيدي !
   
   عشان أقولك: زفت ..
   
   عادي يعني 😏
   
   بلاش هي.
  
"
86115,"
   مش هعيش فبيت عيله خطيبى بيقولى خلى كل علاقتك باخواتى علاقة ود وخلاص مش هجبرك عل حاجه اهم حاجه علاقتنا انا وانتى لان وارد نبقى متفقين مع بعض وانتى مش متفقه مع اخواتى مثلا ف ده ميأثرش علينا وعمرى ما هجبرك انك تقربى منهم اوى واللى يضايقك تجنبيه بس انا هفضل اوصلهم وهفضل قريب منهم لانى اخوهم هو كده صح؟
  ","

   هو كده أنا حبيته أصلا !
   
   ده واحد نظيف.
  
"
86116,"
   عارفة والله ربنا يبارك فيه 
بس دينا ييقولولى طالما مش بتتخانقو يبقا بتنافقو بعض او انتى مش تهميه وبيهاودك تعبت حضرتك من التفكير وانا مبحبش والله نتخانق بس كتر الكلام هنا تعب دماغى ادعيلنا بالخير بالله عليك وربنا يكملنا على خييير لانى مش هلاقى زيه وادعيلى ربنا يهدينى
  ","

   مش قلتلك (أرشانات) !
  
"
86117,"
   طيب انا بيقولي انك عاجباني في كل حاجه بس محتاجه تخسي شويه اقوله عاجبك ولا لا يقولي عاجبني ومش هاخد غيرك وهتخسي بردو شويه 😁
كدا فيها حاجه
  ","

   واد زي العسل !
   
   وخسي شوية.
  
"
86118,"
   ربنا يكتبلك الخير كله ي شيخنا
  ","

   يا رب .. يا رب .. يا رب ..
  
"
86119,"
   ياشيخ ياااشييخ😅هو الماج دة بيبقى مليان مشروب ولا منظر وخلاص😂😂😂
  ","

   واحد ميه .. وواحد ينسون .. وبيشربوا منه عادي والله 😃
  
"
86120,"
   بدل ! ما شاء الله فلوس زي الرز :3
  ","

   يلا يا ابني .. أبويا دايما يقولي: الصيت ولا الغنى 😂
  
"
86121,"
   بجد عاوزة افهم ممكن علاقتنا كدا تكون مش صح وهو بيكبر دماغه وبيمشي الدنيا!!!!
  ","

   خطيبك ألف مين يتمنى ظفره !
   
   خطيبك رجل محترم وسليم نفسيا .. مش حابب يضيع حاجة من عمره في تفاهات ملهاش لازمة ..
   
   خطيبك نعمة .. فأحسني شكر الله عليها .. وما تسمعيش كلام (الأرشانات) اللي حواليك .. عشان هم غيرانين منك وعاملين نفسهم قلبهم عليك.
  
"
86122,"
   عاقدين. وبعتلي صوره منتشره لبنت. وولد بيعملو صور فطار وكومنت بيقول مين قالك ان ده الجواز جايز ده الشغاله انا ادايقت جدا ولما صرحتله رد وعصبني جدا قالي مش هبعتلك صور تاني لحد ما اموت ومش عارفه ايه انا ادايقت جدا واتعصبت وقامت خناقه مش عارفه اتعامل معاه ازاي وهل انا غلط او تصرفي يبقي ازاي هنا @@@@
  ","

   دنا هضرب نفسي بالنار قبل ما أفتح الشباك 😩
   
   لا .. والله ما طالبة نكد الوقت خالص !
   
   راضيه واعتذري لأنك غلطانة ..
   
   ما بتعرفوش تهزروا أنتم !
   
   رحمتك يا رب.
  
"
86123,"
   انا وخطيبى مش بنتخانق خالص ولو اتخانقنا بيصالحنى او بيلم الدنيا بسرعه ، هو كدا ممكن انا مش بهمه وبيكبر دماغه منى؟؟
  ","

   وزعلانين إني بقول صداع ومعاناة !
   
   يا عالم يا هوو .. هرمي نفسي من الطيارة 😩
  
"
86124,"
   حضرتك كده البرنامج وقف ؟
  ","

   هنستأنفه بعد رمضان بإذن الله ..
   
   دعواتكم.
  
"
86125,"
   التلفزيون خدك مننا خالص 😶😶
  ","

   مثلا 😌
  
"
86126,"
   لماذا تتحدث الفتيات أكثر من الأولاد؟
  ","

   لأنهن في الأصل معنى للأنس والمواساة !
   
   وهذا لا يكون إلا بكلام كثير.
   
   هذا من ناحية ..
   
   ومن ناحية أخرى قد يكنّ معنى للصداع والمعاناة !
   
   وهذا لا يكون أيضا إلا بكلام كثير 😬
   
   مساء الخير يا آسك.
  
"
86127,"
   هو حضرتك بتطلع علي قناة وصال يوم ايه والساعه كام؟!
  ","

   اليوم بإذن الله .. تمام السادسة والنصف بتوقيت مصر ..
   
   برنامج الفتاوى ""فاسألوا أهل الذكر"" ..
  
"
86128,"
   نعيمًا مقدمًا
  ","

   الله ينعم عليكم ..
   
   معلش بأه؛ كنت فاكر الزبون اللي أدامي هيطول .. فقلت أشقر عليكم ..
   
   بس وشكم حلو، وخلص بسرعة 😃
  
"
86129,"
   بتقلقنا عليك لما بتتأخر علينا كدة يا شيخ!
  ","

   هو أينعم مزنوق زنقة سمكة فاقدة الذاكرة في شبكة صياد بخيل .. وكمان عندنا صواريخ في الرياض وغبار لا تفرق فيه بين عواميد النور والنخيل ..
   
   ومودي اليومين اللي فاتوا كان أقرب لبؤس يرجو الرحيل .. ومش ناقصة أعكنن على حد ولا حد يعكنن علي ..
   
   بس ده ما يمنعش إني بخير ولله المنة 😃
   
   هحلق بأه .. عشان عندي تصوير اليوم على وصال .. وسفر.
   
   عبدالله الحلاق الجميل (باكستاني).
  
"
86130,"
   ما هي الاختراعات التي لا يزال العالم في حاجة لها؟
  ","

   اختراع يساعد الناس بضغطة زر على النسيان .. التام !
   
   مش هقول اختراع يكشف لنا الصادق من الكاذب من البداية؛ لأن ده هيبوظ حياة البشر ..
   
   وكم من صادقين في البدايات .. مخادعين في البيان الختامي ..
   
   وكم ممن دخلوا مستكشفين، فوقعوا رغما عنهم في الحب !
   
   وحده النسيان يساعدنا على خوض التجارب من جديد .. بنفس الأمل القديم.
   
   ثم اختراع بضغطة زر يقتل كل الظالمين، الطغاة في البلاد .. ويعيد الحياة مبتسمة للمقهورين من العباد !
   
   ثم اختراع يجعلنا نأكل ما شئنا .. دون شعور بالذنب ولا خوف من السمنة .. بل يظل حافظا لرشاقتنا، واحنا زي محنا 😬
   
   أما بعد ..
   
   لكم وحشة يا ولاد 😃
  
"
86131,"
   ربنا يفرح قلبك و يسترك دنيا و آخرة يا أبي 💚
  ","

   يا رب .. يا رب .. يا رب ..
   
   وإياكم جميعا ..
   
   تصبحون على خير يا صحبة الجنة 💚
  
"
86132,"
   حضرتك ماشاء الله ازاي مش بتغلط ولا غلطه في الكتابه كده 😁
  ","

   يدي !
   
   إنها سليمة 😬
  
"
86133,"
   هو انا لما ادخل لبنت علي الاسك وقولها كلام حب حرام
  ","

   مش حرام بس !
   
   وقلة عقل وقلة مروءة ..
  
"
86134,"
   انت شكلك متضايق يا أبى ربنا يفرج همك ويفك كربك 💚
  ","

   جدا !
   
   آمين .. آمين ..
   
   ادعولي فعلا.
  
"
86135,"
   هو انتم كرجاله يعني من الحاجات المستحيله تفتكرو التواريخ المهمه زي عيد الجواز ويوم الخطوبه ويوم قراية الفاتحه واول مره قولتو بحبك والحاجات دي 😅 يعني دي حاجه طبيعي عشان متخانقش عليها كتير
  ","

   يا ريت نفتكر بس إن ورانا شغل الصبح !
  
"
86136,"
   شيخ هو لو فيه حد واحشك جداا ومش هينفع تتكلمو ..هتعمل اي عشان تهون ع نفسك ؟
  ","

   هدعي ربنا باللطف !
  
"
86137,"
   خطيبي طالب في كلية الطب ويعمل ليلا ليتم زواجنا في الميعاد المحدد وهو الان فاقد القدرة على المذاكرة تماما
ووضعه يثقل على قلبي وحاولت الحديث معه كثيرا لكن لا يتحدث واعلم انه يحمل من الهم ما يكفي ماذا علي أن أفعل؟
  ","

   ادعيله.
   
   وابعتيله رسالة فيها دعاء واستبشار، فقط.
  
"
86138,"
   خطيبي صارحني انه بيشوف افلام اباحيه ياشيخ وقالي ادعيلي وانه بيستغفر وكدا هل اسيبه ولا اعمل ايه مع العلم هو بيصلي ومعاملته كويسه بس خايفه جدا انصحني الله يكرمك
  ","

   الله يهديه !
   
   مكنش له لازمة يعرفك حاجة زي دي ..
   
   ادعيله وادعميه وتعاهدا تتجاوزا الأمر كأن لم يكن.
  
"
86139,"
   مخطوبه من سنه ولسه باقي سنه او اكثر و خطيبي عاوز يكتب الكتاب وانا كمان هل دا صح ولا استني شويه مع العلم متفاهمين جداااااااااااااااا الحمدلله
  ","

   اكتبوا .. الله يسعدكم.
  
"
86140,"
   ما أصعب الانتظار😢
  ","

   آه والله !
  
"
86141,"
   هعتبر مثل ابي لانه توفي قريباً ، وياريت يا ابي. متتصايقش
دلوقتي واحد قال انه بيشتغل من دلوقتي وبيحوش عشان الشبكه و هيجي يتقدم بعد ٣  واني انتظره !
و طلب مني مردش لانه حرام
هل دا فعلا صح وكدا ولا ارفض لما يتقدم مع العلم هكون لسه صغيرة !
  ","

   لو تقدم = ساعتها نشوف.
  
"
86142,"
   احنا كلنا بنات عايشين مع والدتنا
ومن بعد وفاة بابا وجوز أختي هو اللي شايل البيت وواقف جمبنا في كل حاجة
وكأننا أخواته بجد ولولاه كان الناس كلتنا
ربنا يجازيه عنا خير
هل يجوز لما أجي أتجوز وأكتب الكتاب يكون هو الولي ويحط إيده في إيد العريس
  ","

   وليك عمك أو أخوك وممكن يوكله تكريما له !
   
   الله يبارك فيه ويكثر من أمثاله النبلاء.
  
"
86143,"
   شيخ الادد للبنات على الفيس ايه نظامه حلال ولا حرام بعد اذنك
  ","

   حسب نظام عايز ايه من وراه !
  
"
86144,"
   السلام عليكم يا شيخ.

زميلة لي إن شاء الله ناوي أتقدم بإذن الله لما يحين الوقت المناسب لذلك.
 ربنا يعجل به ان شاء الله.
ولكن بحس اني عايز اشوفها جدا. 
بحس اني عايز اتكلم معاها جدا.
بحس اني عايزها جنبي جدا.
ولكن مسيطر وبسيطر علي دا يبقا جوايا وبس.

فهل علي حرج لمجرد الشعور دا ؟! 
وانصحني اذا تكرمت.
  ","

   اثبت .. وفقك الله، وقضى لك الخير.
  
"
86145,"
   سلام الله عليك يا حبيب ، ممكن تحكيلنا موقفحصل معاك عن اليقين في فضل الله
  ","

   اللهم أنت تعلم حاجتي وفاقتي .. وتشهد على يقيني بك !
   
   اللهم من واسع فضلك..
  
"
86146,"
   هل التجسس على الشات ال بين أخويا والبنت ال بيحبها حرام ؟
  ","

   طبعا حرام .. لا يقل حرمة عن كلامهما المتجاوز !
  
"
86147,"
   يا أبي يا أبي الحمدلله بجد انك فاتح انا في أولى جامعة لسه صغيرة واحد بعت لي ع الاسك من غير ما يبين اليوزر انه عاوز يتقدم لي و بصراحة مطلبش أي شئ وحش هو قال لي "" ممكن رقم والدك ؟ "" بس انا مش عارفة مين ده اصلا ! أعمل ايه ؟ و المفروض أفتح بابي من امتى كابنتك يعني و جزاكم الله خيرا عني
  ","

   طنشي .. غالبهم بيكونوا عيال بيتسلوا !
   
   لسه بدري عليك.
  
"
86148,"
   في سبب مقنع لي هادا،، يعني ماهو نحنا بنطلع وبيشوفونا الناس؟
  ","

   أيوه بس مش بيعرفوا يحفظوا صوركم ولا يكبروها ويتأملوا كل (ملم) فيها !
  
"
86149,"
   فات حضرتك سؤاله اللي قبل ده ،من أين يأتي الحزن؟ماذا سيكون جوابك .
  ","

   غالبا .. من العشم بزيادة !
   
   العشم في الدنيا .. العشم في الناس .. العشم الذي يلهيك عن حقيقة أنك مجرد عابر.
  
"
86150,"
   ارجوك رد.متزوجه من شخص مضطرب ظاهره الالتزام لكن وقت اى مشكله الفاظ قذره وضرب وصل لعاهه  كل ده كنا فى الغربه دخلنا فى العلاج النفسى بس ماكملش  وكل ما اطلب الطلاق يفضل يعيط ويتذلل وحتغير وانا بقيت عصبيه جدا ومستثاره جدا وقررت الطلاق بس بيستعطفنى بكل الطرق الممكنه وانا نفسيتى تعبت من اللغبطه انصحنى
  ","

   إن كان كما تقولين = فلا تستمري.
   
   وهو لازم يتعالج عشان نفسه.
  
"
86151,"
   طب انا بنت ..ينفع احط صوري عادي؟
  ","

   بلاش.
  
"
86152,"
   ايه رأيك ف البنات اللي بتنزل صورها على النت؟
و ممكن توافق ان زوجتك تنزل صورتها معاك؟
  ","

   مش فاهم ايه سبب حرصكم تحكموا على الناس ؟!
   
   ليه غالبا محدش بيفلت من نظرة القاضي في أعينكم، ولو تلفتت لحالكم لكان فيها ما يشغلكم.
  
"
86153,"
   هل تحب أن تعيش في بلدك أم في بلد آخر، إذا كانت إجابتك بلد آخر فما هو هذا البلد؟
  ","

   أحب أن أعيش مستورا مرضيا .. لي في الله يقين لا يخيب، ومنه إلي غوث لا يغيب .. وعلى درب طاعته يرافقني حبيب !
   
   ولأكن بعد ذلك أينما أكون ..
   
   صباح الخير يا آسك.
  
"
86154,"
   ادعيلنا بالزواج الصالح يادكتور وان ربنا يريح بالنا ويفرحنا💚
  ","

   الله يرضيكم أجمعين ..
   
   ألقاكم يا صحبة الجنة 💚
  
"
86155,"
   فعلا اسمعي كلام اخوكي شباب الايام دي مش مضمونه 
واخوكي أدرى بيهم، 6 شهور كتب كتاب كتير وممكن تحصل مشاكل ولو فركشتوا هيكون فيه كلام ناس وحاجات من دي يعني 
اسمعي كلام اخوكي .دول ولاد وفاهمين
  ","

   وأخوها ده نفسه أول ما يخطب هيبقى عايز يعقد تاني يوم !
   
   بلاش أفورة وخلي عندكم إنصاف شوية.
  
"
86156,"
   رمضان الي فات دعيت ربنا يرزقني زوج صالح الحمدلله اتخطبت من شهرين كدا ربنا استجاب صح  
ينفع اقول لخطيبي ولا اخليها للعقد
  ","

   خليها في نفسك .. لين يجمعكم بيت بإذن الله !
   
   الله يكتب لك الخير والسعادة.
  
"
86157,"
   الله عليك ترد بئا،متجوزه مكملتش شهرين وزوجي بيقعد بالاسبوعين واكتر بكتير ميلمسنيش هو دكتور وبيرجع ينام او يمسك الموبايل طول الوقت وبلاقي هزار ورغي كتير مع دكاتره بنات زميلاته بسبب ومن غير سبب هتجنن لما بيقعد مده طويله بره البيت بتخيل انه خارج معاهم ممكن كاصحاب وكده اعمل ايه انا حزينه😢
  ","

   كنت فين فترة الخطوبة والعقد ؟!
   
   لازم مواجهة ووضع للنقط على الحروف .. هذا وضع لا يبشر بخير.
  
"
86158,"
   ههههههههههههه 
حضرتك انا اختي بقولها مستنيكي تمشي عشان اكسر وراكي قله 😂 ام ودنين دي ياشيخ عارفها 
بس بهزار طبعا
  ","

   تلاقيك طمعان في أوضتها بس عشان واسعة وبحري يا خلبوص 😬
  
"
86159,"
   هوا حرام؟
  ","

   مش حرام بإذن الزوج !
   
   لكن مش عارف والله ازاي بترضوه على أنفسكن.
  
"
86160,"
   هو فعلا الاخ بيغير على اخته !؟ لان اخويا بيهزق فيه ومش بيحبه من قبل الخطوبة اصلا وانا بزعل جدا بسبب كدا فده طبيعى !؟
  ","

   طبعا بيغير !
   
   ييجي واحد مدري منين .. ياخذها ويفل.
  
"
86161,"
   يعني عادي لو كتبنا قبلها بالمده دي كلها
  ","

   عادي .. لو مرتاحين لبعض.
  
"
86162,"
   لازم ابلغ خطيبى انى هقص شعرى؟ لو مردتيش اعمل ايه
  ","

   ما تقصيش شعرك.
  
"
86163,"
   ازاي اعاقب نفسي ع حاجه عملتها تغضب ربنا
  ","

   تستغفره وتتوب إليه وتعزم على عدم العودة !
   
   بس.
  
"
86164,"
   ارجوك رد عليا، هل ظلمته بانفصالي انا عارفة كنت هاظلمه لو كملت قالي انتي كسرتيني و طعتنيني في ضهري بس انا مكنتش استحقه و لا استحق حبه و لذلك انفصلت، هل ظلمته كده...  انا رافضة دلوقتي الارتباط تماما عشان محدش يتاذي مني تاني...  ارجوك رد يا ابي ارجوك 😭😭😭💔
  ","

   بل يأتيك -بإذن الله- من يملأ قلبك، يحبك وتحبينه !
   
   ويجد هو من تنسيه كل شيء قبلها ..
   
   آمين.
   
   أسعدكما الله .. وتستمر الحياة ..
  
"
86165,"
   اجاباتك غامضة
لا هي ابيض ولا هي اسود
  ","

   الحياة ليست خاضعة لمعادلاتكم الجافة هذه !
  
"
86166,"
   وكمْ مَرَّ بي سائلٌ مُشْفِقا ... ‏فأهمسُ أني على ما يُرامْ
‏فقلبُ الغريبِ أتى سائلا ... ‏وقلبـكَ مـَرَّ مرورَ الكـرامْ
  ","

   لو مر لهان الأمر !
   
   لكنه ترك العطر يلفني .. حيثما يممت خاطري.
  
"
86167,"
   مخطوبين من خمس شهور و خطيبي عاوز يكتب الكتاب و فرحنا كمان 6شهور ،، قالي شوفي اخوكي كده رايه ايه بس من بعيد لبعيد فاخويا قالي حتي لو ابوكي وافق انا مش موافق الا قبل الفرح بشهر ،، راي حضرتك ايه
  ","

   المهم رأي أبوك .. أخوك غيران بس.
  
"
86168,"
   اتخطبت لواحد وعشقني واناحبيته ولكن درجة الحب مكنتش قوية لدرجة اتحمل مشاكل ومواجهة الحياة معاه، استحملني واستحمل اهلي كتير وكنا دايما نقول لبعض في الحلوة والوحشة مع بعض ودايما جمبك و ماالي هذا، فضلت الابتعاد والانفصا حتي لا اظلمه معي ولانه يستحق واحدة تحبه فعلا بنفس درجة الحب وتستحق حبه،هل ظلمته كده؟
  ","

   الله المستعان !
   
   عوضه الله خيرا .. كل خير.
  
"
86169,"
   بس خايفه يبوظ فرحتنا بعدين .. ازاي نتوقف عن كدا ؟
  ","

   هو ده !
   
   اتفقي معاه تحجموا الأمور شوية، وتسيبوا كل حاجة لوقتها عشان ما تفقدش طعمها وشوقها.
  
"
86170,"
   توفي الي رحمة الله يوم الثلاث الماضي طالب كلية الطب محمد عبدالنبي الفرقة الثانية كان صائما وعائدا من امتحان ورحل الي السماء في حادث سيارة تشهد له البلدة كلها انه من خيرة الشباب وكان خلوقا الي الحد الذي ليس له حد اسالك الدعاء لة ولاهلة بان يربط الله ع قلوبهم . هخلي اهلة يشوفو الاجابة !!
  ","

   ليسوا أهله وحده !
   
   هم أهلنا كلنا ..
   
   من ربوا مثله = يشرف أي أحد بالانتساب لهم ..
   
   يا أهلنا ..
   
   الموت أحيانا ما يكون انتقائيا جدا .. والدنيا كثيرا ما تخشى على الطيبين طول البقاء فيها .. وقدر الله سابق، لا معقب لحكمه؛ سبحانه.
   
   كنتم تريدون الفرح بتخرجه .. بعيادته .. بزواجه .. بأبنائه .. ببره وبرهم لكم ؟
   
   الله -جل وعلا- أراد لكم أن تفرحوا به على حوض النبي؛ يسقيكم .. وفي أرض المحشر؛ يشفع فيكم .. وفي الجنة؛ يجاوركم خالدين بلا خوف من فراق أو رحيل ..
   
   فهل تقبلون ؟!
   
   استعينوا بالله واصبروا واحتسبوا وأبشروا بالخير ..
   
   ربط الله على قلوبكم.
   
   اللهم ارحم عبدك محمدا واجعله عندك في المقبولين، واكتبه في الصالحين، وأبدله دارا ونعيما مقيما في عليين، وألحقنا به على الإيمان .. أجمعين.
  
"
86171,"
   اقنعتني 😂
خلاص اضحك هنا معانا ورد علينا يا شيخ متخليش الشهره تغيرك 😂
 *ممكن توقيع 😂
  ","

   لا معلش .. أنا مشهور بصحبة الجنة 💚
   
   وما حبش أتشهر بغيرهم .. في الأرض، والسما ..
   
   آمين.
  
"
86172,"
   يا شيخ سمعت انهاردا الليف بتاعك اللي بتتكلم فيه عن عمل المرآه ف البيت ...... انا كنت من مؤيدين فكرة انه عملها مش واجب .... بس بعد ما سمعت الليف فكرتي اتغيرت ... جزاك الله خيرا
  ","

   الله يرضى عليك.
  
"
86173,"
   💤💤💤💤
  ","

   جائز.
  
"
86174,"
   جميله يا شيخ والاجمل انك فتحت موضوع النصف من شعبان ده لان ناس كتير كانت بتجادل فيه
  ","

   بيني وبينك برضه الشيخ قفلها خالص وأنا مش موافق على كده !
   
   هي ليلة لها فضل بلا شك .. لكنها لا تخص بشيء ..
   
   لكن ما ينفعش الحديث يتحول دايما لتزهيد محض لدرجة نثبط أي حد عايز يعمل حاجة.
   
   وكفاية كده؛ ما تقطعوش عيشنا 😃
  
"
86175,"
   هو ينفع تتكلم ف البرنامج ف بعض الاجابات يضحك شويه زي ما حضرتك بترد هنا؟
يعني يكون فيه تنويع عكس باقي البرامج
  ","
  😂
  
  لا عيب .. هنا بيت العيلة ناخد راحتنا .. هناك عمو الشيخ يزعل 😬
  "
86176,"
   بس ده مش مبرر كل الي كملوا او مش كل الي كملوا عارفين انه طريق واضح للجنة
  ","

   طبعا !
   
   أنا بتكلم عن الأصل ..
   
   والزواج مش هو السبيل الوحيد للجنة، بلا شك .. ومش معنى حد لم يوفق فيه إنه محروم أو سيء ..
   
   بلاش تجرونا للاستثناءات المفهومة بداهة.
  
"
86177,"
   ازاي طريق واضح للجنة ؟
  ","

   سبحان الله !
   
   - إن كان إدخال السرور على عموم المسلمين يحبه الله = فكيف به بين زوجين ؟!
   
   كيف حين تكون هي سببا في راحة روحه، واطمئنان قلبه، وعفة جسده، وطهارة خاطره، وجمع شمله ؟!
   
   كيف حين يكون هو سببا في أمان عيشها، واستقرار حبها، ووضوح هدفها، واللمعة التي لم تعرف من قبل في عينها ؟!
   
   أيوه .. مش حياة بمبي ومش على خط واحد .. وفيه مشاكل وزعل وضغوطات ..
   
   لكن اللي بيعاملها على إنها باب من أبواب طاعته، يسأله الله فيها عن أمانته .. واللي بتعامله على إن رضاه -فيما يرضي الله- بمثابة الصلاة، وإنه مش بس للدنيا لكنها للجنة تتمناه = حدثوني عن روعة المصالحة بين مثلهما ..
   
   وتستمر الحياة ..
  
"
86178,"
   ايه الحلو في الجواز الي يخلي الناس تكمل سنين رغم كل الصعوبات الي بتواجههم ؟
  ","

   إنه طريق واضح للجنة !
  
"
86179,"
   ماتاخدني معاك والنبي
  ","

   تعالى يا عم لو بتعرف تفتي !
   
   بصرف النظر عن إن شعبنا فتّاي بطبعه 😬
  
"
86180,"
   لا بس ايه الشياكة دي ❤🙂
  ","

   أومال عشان قاعد معاكم هنا يعني معرفش أتشيك 😌😬
  
"
86181,"
   قناه ايه يا شيخ ؟
  ","

   ٥٠ سؤال على قناة إيه !
   
   وكأني ما قلتش قبل كده ..
   
   عموما عشان دي آخر مرة هتكلم في الموضوع؛ لأني مش حابب أعيد وأزيد فيه ..
   
   أنا اشتغلت فترة مذيع ومقدم برامج على قناة دليل وقناة وصال .. وقدمت حوالي ١٥ ساعة هوا على وصال في برامج حوارية .. والحقيقة مكنتش مرتاح لأن غالب المواضيع كانت بتبقى سياسية، وأنا لا أحسن خوضها .. بس كنت واخدها فرصة لخبرة وحاجة تتحط في السي في .. وتوقفنا فترة طويلة.
   
   مؤخرا يبدو هناك عودة لقناة وصال لكن من خلال تقديم برنامج فتاوى اسمه: ""فاسألوا أهل الذكر"" .. أستضيف فيه مشايخ كرام للرد على أسئلة المسلمين .. وأنا أحب هذا، جدا !
   
   فدعواتكم بالسداد والقبول والثبات.
   
   ملحوظة:
   
   - أيوه فيه بث مباشر للقناة عبر اليوتيوب للي مهتم يشرفنا يعني :)
   
   - معرفش التردد والله، لكنه متوفر على النت.
   
   - ده رابط الحلقة اللي فاتت مع الدكتور/ سعد السبر، واليوم موعدنا مع المحدث الفاضل الدكتور/ سعد الحميّد:
   

    https://www.youtube.com/watch?v=lfs0vrgRmpY
   























"
86182,"
   انا كرهت علوم
  ","

   اتأخرت كتير !
  
"
86183,"
   كنت متالق ف الحلقه يا شيخ ربنا يحفظك
  ","

   الله يجبر خاطرك 😃
   
   والنهاردة كمان ٧:٣٠ بتوقيت مصر.
  
"
86184,"
   انا قرات اجابتك ع الجواز من النت .. فعلا في ناس كتير اوي بتتكلم ع النت وبيتجوزوا .. بس هي فكرة اننا نتكلم ع النت نفسها مش حرام ؟ ولا بشروط ولا ايه بالظبط ؟
  ","

   واضح حضرتك جديد معانا .. جديد لانج !
   
   ٩٠ ٪؜ من الصفحة هنا بتتكلم على الحدود دي.
  
"
86185,"
   هو العصر ما اذنش عندكم يا شيخ ؟
  ","

   صلينا من زمان !
   
   مش هنكبر بأه على الحاجات دي ؟!
  
"
86186,"
   بيقولوا انى جميلة انا مش مقتنعة بجمال المظهر عموما ديما بدعي ان من جوايا ابقا اجمل بس الجمال دا مسبب مشاكل ديما يا ابي ف اصحاب ليا كارهني وبيعملوا فيا كتير وحش حتي اي تعب بيحصلي اي حاجة وحشة يقولولي هو ربنا هيديكي الجمال والصحة ما كفاية حاجة ديما بيقعدوا يتكلموا ف الموضوع دا لحد ما تعبت كلامهم صعب
  ","

   ابعدي عنهم .. دول ناس من نضيفة من جوا.
   
   وحصني نفسك دايما بالرقية والأذكار.
   
   (سبحانك يا رب .. لا اللي بتشتكي من شكلها مرتاحة، ولا اللي رزقت الجمال مرتاحة .. وتبقى السعادة -فقط- لمن رضي، ولم ينشغل بالناس).
  
"
86187,"
   خطيبي يا شيخ بعد سنه خطوبه جاي يقولي انتي مش مهتميه بيا وسابني وطلب الفسخ وانا والله ما ظلمته هو عاوزني ابقي فاضياله 24 ساعه حاولت علي قد ما اقدر ارضيه وفي الاخر سابني .وانا كنت متعلقه بيه اوي وهو رماني الله يسامحه. وعايش حياته بالطول والعرض ولا كأن حاجه حصلت وانا اللي اتأذيت . انصحني يا شيخ.😢
  ","

   احمدي ربنا واشكري فضله.
  
"
86188,"
   ماذا لو كانت نباتاتك تريد ان تموت وانت تستمر برعاياتها ؟
  ","

   قد يكون الأرفق بها أن أدعها لما أرادت !
   
   ويكفيني الشعور بأني لم أقصر في حقها.
  
"
86189,"
   حساسة اوي مع زوجي ""عاقدين مجرد اني احسن صوته اتغير  او زعق شويه ف التلفون ببقي  بعيط 
بيقولي ان اكيد هتحصل مشاكل وومكن يزعق وينزرفز انا عارفة ان اكيد الحياة مش  وردي بش بيصعب عليا منه اوي لو زعق او حاجة خايفه بعد الزواج معرفش اتعامل في المواقف  دي واكبر المواضيع في وقت الزعل معرفش المفروض اعمل اي
  ","

   الحياة مش على خط واحد !
   
   المهم تكون مبنية على أساس من الحب.
   
   بنزعل ونتنرفز .. المهم نعرف نصالح ونصلّح.
  
"
86190,"
   على فكرة بابا كمان مكانش بيصلي بس ماما كانت بتكلمه بهدوء بينها و بينه وكان مدخن كمان .. كان بيبطل ويواظب ويرجع تاني .. ودلوقت الحمدلله بطل تدخين بقاله سنة تقريبا وبيصلي .. ادعيله وساعديه بالهداوة وربنا هيهديه
  ","

   الله يبشرك بالخير ..
  
"
86191,"
   مش كلهم يا شيخ
العنصريين ممكن يأذو بسبب دا ، بس في ناس من بعيد بتحترم الدين جدا يعني إنت محجبه في ناس مش بتسلم بالايد أصلا علشان عارفه إن دل مينفعش ف ديني ،ف دا على حسب إللي بتتعامل معاه
  ","
  ....
  
  الله المستعان.
  "
86192,"
   خطيبى حد مهذب وكويس هو معيد فى الكلية بتاعتى بس من وهو طالب علاقته بزميلاته البنات مفتوحة هو بيعاملهم ع انهم اخواته بس هما واخدين عليه معرفش السبب هو دايما كان بيساعد زمايلة فى المذاكرة عشان هو شاطر بس الموضوع مضايقنى جدا وخصوصا الهزار ع الفيس وممكن يتصوروا مع بعض بنات وولاد وانا ملتزمة اعمل ايه
  ","

   للأسف هو وضعه كده !
   
   محتاج بس يحط حدود شوية .. ومحتاجة تكبري أنت دماغك شويتين.
   
   غير كده = هتتعبوا بعض.
  
"
86193,"
   للأسف كنت بعمل زيك لحد ما جيت هنا وفعلا هنا تعاملهم كدا يا شيخ ولو قولت لا بياخدو انطباع سئ جدا وبينفرو ف التعامل ،هوا يحاول ع اد ما يقدر يتجنب وخلاص واستحملي
  ","

   اللي أعرفه إنك لو واضح من البداية ورفضت بلطف (لأسباب شخصية) مش لازم دينية فهم بيحترموا ده .. تماما !
  
"
86194,"
   شيخ محمد انا بحب واحده جداً هي قريبتي وهي كمان بتحبني انا ف كليه وهي لسه ف ثانويه ، المهم اننا حبينا بعض ومفيش صلاه بصليها الا اقسم بالله بدعي ربنا انها تكون من نصيبي ، بس هي خايفه تعرف حد من أهلها ويخلونا نبعد عن بعض وان احنا مش لبعض والكلام ده ، نصيحتك نعمل ايه
  ","

   مفيش تواصل لين تتقدم لها بإذن الله ..
   
   شد حيلك.
  
"
86195,"
   نعم بيصلي 
بيتعامل كويس 
بص التعامل مع النساء عندو تجاوزات كثير منها السلام بالوجه
  ","

   تكلمي معاه بصراحة أنك لا تتحملين هذا، وإنه لازم يتقي الله في هذه النقطة، ثم يحترمك؛ فهو لا يقبل أبدا أن ينعكس الوضع !
   
   وبكثرة الطرق بحكمة ينصلح حاله بإذن الله.
  
"
86196,"
   يا شيخ في نفس النطاق زوجي انا بحبه جدا وبيحبني ومتزوجة من سنة ورزقني الله منه بطفل ومعاملته معايا فوق الوصف لكنه حاله تدهور في الالتزام وأصبح مقصر جدا في الصلاة ودائما خناقات بسبب الموضوع ده وافكر في الطلاق انصحيني يا شيخ بالله عليك
  ","

   الخناق مش حل !
   
   ادعميه وانصحيه وادعيله واصبري عليه .. اللهم اهده وائت به.
  
"
86197,"
   السلام عليكم
 انا مكتوب كتابي فقط ع اخ و الاخ بيشتغل ف الخارج ف يوم كنا ع خلاف في موضوع ما وبيتخانق معايا و  قالي"" لو خرجتي برة بدون اذني اعتبري نفسك طالق ""
امبارح انا تعبت وكان عندي نزيف و اضطريت اخرج للكشف وبعتله رساله ع النت ولكن تليفونه كان مغلق 
فهل كدا الطلاق وقع وايه الحل
  ","

   لا أفتي في مثل هذا !
   
   لكن الإنسان اللي يخلي علاقته على المحك بهذه الطريقة من أولها = لا يؤمن جواره.
  
"
86198,"
   قالوله استنى بعد الثانوية بتاعتى ما تخلص بس بصراحة شيفاها وحشة جدا انه يكون عرفنى من ع النت واتجوزنى ..جرح لكرامتى ..الموضوع كله ملغبط ومش عارفه اعمل ايه يا شيخنا ابعد واقطع ولا نكمل ف خطوبة مش عارفين اثر كلام الناس ايه علينا ♥♥ نفس ♥
  ","

   إيه الأفورة دي !
   
   ٣ / ٤ الناس الوقت بيتجوزوا من على النت ..
   
   المهم يكون صادق وكويس.
  
"
86199,"
   لما اعمل حاجات غلط بدون علم اهلي ، وندمت وتوبت عن الحاجات دي ، هل اقولهم ولا عادي ؟
  ","

   توبتك بينك وبين الله !
   
   ديننا ليس فيه (كرسي اعتراف).
  
"
86200,"
   قلبي متعلق تعلق وحش اوووي بواحد وهو مش جدي علقني بيه ومشي وشاف غيري وانا مش عارفة اتخيله مع حد تاني حالتي وحشة انصحوني
  ","

   مش محتاجة نصيحة .. محتاجة خبطة على دماغك تفوقك !
  
"
86201,"
   ليا صديقة قطعنا الكلام مع بعض والغلط من عندها خايفة يكون عليا ذنب من ناحيتها بس بعدنا عن بعض راحة
  ","

   كتير من العلاقات الاستمرار فيها = نوع من (المقاوحة) !
   
   المهم لما نبعد ما نسيبش ذكرى سيئة، وما نتمنى لهم إلا الخير.
  
"
86202,"
   شيخنا .. بتابع حضرتك دايما و خاصة في موضوع التسول العاطفي 
لذلك قررت أنهي علاقتي بصديقة لي  متجاهلاني من فترة لا بأس بها و  اشعر أنها تفعل ذلك متعمدة ..
هل توافقني بأن أرسل إليها رسالة وداع أخيرة إكراما للمحبة و العيش والملح اللي بينا ..
والا أبعد من سكات !!
  ","

   طب لوميها الأول بلطف وافهمي منها السبب !
   
   لعل لها عذرا لا تعلمينه ..
   
   لو أصرت دون مبرر = ساعتها ابتعدي، من سكات.
  
"
86203,"
   السلام عليكم زوجي ذهب لمتابعة الدراسة في أوروبا وعندما ذهبت إليه وجدت أنه يسلم بالوجه على البنات في دراسة و تجاوزات كثيرة وعندما اتحدث معه يقول إنه هم من يسلمون واقول له أن يعترض ويقول لهم أنه لا يسلم بالوجه وقال لي انه حر وان لم يعجبني الأمر أن نتطلق وانا عندي معه طفل ماذا أفعل ؟؟
  ","

   هل بيصلي ؟
   
   هل بيتعامل معاك كويس بعيد عن الموضوع ده ؟
   
   هل عندك استعداد تصبري أملا ينصلح حاله ؟
  
"
86204,"
   حصل مبينا تجاوزات .. ولسه متخطبناش .. 
المشكلة إنه مبيصليش وبيتبع هواه حتى في الدين
وقناعتي اني بحبه جرتني وراه .. وخايفة ابقى شبهه
مش عارفة استمر ونتخطب يمكن ربنا يهديه ويستجيب لدعايا ولا ابعد عنه واستنى نصيب افضل
مع اني مش قادرة اسامح نفسي اني غلطت معاه !
  ","

   ابتعدي عنه .. للأبد !
   
   فوووقي.
  
"
86205,"
   بالله عليك اجبني.. طفلتى ٥ سنوات، والدة صحبتها عزمتها علي حفل ميلاد ابنتها،، اوديها ولا لا
  ","

   وديها .. وخليها تشتري هدية.
  
"
86206,"
   طب لو مخطوبين بس ( من غير عقد ) و بيحصل و بتحاول تمنعه و تمنع نفسها بس الموضوع كل مادا بيسوء اكتر و فاضل ع العقد مده بسيطه و كانوا طلبوه من اهلهم كتير و رفضوا و تقريبا كل حاجه على وشك تكون جاهزه .. تفسخ ولا ايه الحل ؟؟
  ","

   لا طبعا !
   
   تفسخ إيه بس ..
   
   معدوش يقعدوا لوحدهم أبدا لين العقد ..
   
   ويستغفرا الله.
  
"
86207,"
   كم مرة عملت عمرة ؟
  ","

   اللهم لا تحرمني بيتك الحرام؛ أبدا ما أحييتني ..
  
"
86208,"
   عملت لحضرتك ان فولو لاني كلما رايت إجابة لك تذكرت من خانت عهدي لأنك -مشكوراً- سعيت بيننا بكثير من الإصلاح أدع الله لي
  ","

   لا تدري أين الخير يا حبيبي !
   
   نحن نسعى بما نستطيع، وما يقدره الله لنا هو الأرفق بنا ..
   
   سددك الله وعوضك خيرا .. وأسعدها.
  
"
86209,"
   شيخ أنا إن شاء الله راح أتصدق عنك.  (أنا أخبرك لأني سمعت أنه يجب ذلك)
  ","

   سل الله لي الفرج، وجبر الخاطر ..
   
   جزاك الله عني خيرا.
  
"
86210,"
   انا كمان بحب الليل جدا يا شيخ واعشق التامل في القمر والنجوم والقراءة في سكون الليل في الهواء الطلق في الشرفة.. لولا الامتحانات 😂
  ","

   الكلام ده رجعني ١٥ سنة لورا !
   
   الله المستعان ..
  
"
86211,"
   ما هي أروع ذكرى لديك؟
  ","

   مالك يا آسك !
   
   هو عشان قلت لك الليل .. وهو ورايا فيه غير حديث الذكريات برضه ؟!
   
   عموما هي الذكرى التي ستظل تجعلني قادرا على البقاء هنا .. ينبغي أن تمتن لها كثيرا.
  
"
86212,"
   أيهما تفضل الليل أم النهار؟
  ","

   الليل !
   
   بيني وبينه ألفة وحديث .. تجتمع على قلبي بالليل البشريات حتى أحسب الشمس ستشرق مبتسمة لي، لكني أستيقظ وهي ما زالت تعدني بالانتظار.
   
   كائن ليليّ أنا يا آسك لولا الدوام، والبصمة، والخصومات 😢
  
"
86213,"
   يا شيخ عيب يا شيخ سايب الاسئله المهمه ومجاوب علي السؤال ده 😑
  ","

   والله العيب إنك تحجر علي أصلا !
   
   والعيب إنك تضطرني أقول في هم ما يعلم به إلا الله ودخلت فعلا لأني محتاجكم أكتر منتم محتاجني ..
   
   وعيب تخليني أنبهك إني بشر ولي طاقة تحمل في القدرة على الاستماع وبحاول أد ما أقدر أوصل لآخر حد الطاقة دي.
   
   الله المستعان ..
   
   ألقاكم يا صحبة الجنة 💚
  
"
86214,"
   😂😂😂😂😂😂هموت يشيخ 😂😂😂😂
  ","

   هعمل ايه بس في جمهور الأطفال اللي معانا 😩
  
"
86215,"
   السؤال ضحكني جدا ! 😂 
هما بعد الجواز بيبقي ف عقل ولا ف طفوله ؟
  ","

   أجمل حياة .. تلك التي تجمع بينهما !
  
"
86216,"
   فرق السن 11 سنة فقط 
(غير السائلة ) بس هل الفرق دا كبير عامة ولا عشان هي سنها صغير اصلا ؟؟
  ","

   سنها لسه صغير.
  
"
86217,"
   ازاي انت السبب!!
  ","

   عيب 🙃
  
"
86218,"
   انته مردتش عليا ، بس ربنا يسعدك ياشيخ 🌸
  ","

   ويسعدك ويكرمك .. سامحني.
  
"
86219,"
   مراتي في اول حمل ليها وكل شوية تقولي انت السبب قولها حاجه ياشيخ :D
  ","

   الحاجات دي بتسعدني والله !
   
   الله يا رب يملأ بيوت المسلمين سعد وهنا ..
   
   أقولك أنت اتوصى بيها وادعمها .. وما تنسانيش في العقيقة حضرتك 😬
  
"
86220,"
   دا حالي بعد ما قرأت الربلاي ...🐸🐸
والله  عيب علينا نذاكر والناس هنا ولا بلاش 😂😂
  ","

   يلا .. هيروحوا من ربنا فين ! 😬
  
"
86221,"
   مش المفروض تاخد بالاسباب ؟
مش هتكون بتغامر كدا ؟
  ","

   في التحليل بيبان السكر ونسبته وممكن ينتقل بالوراثة ولا لأ !
   
   ودي كلها أقدار .. أولا وآخرا.
  
"
86222,"
   يا شيخ انا في الرياض في العُليّا ..شغال في 
STC
و تحت امر حضرتك في اي حاجه و اتمنى اشوفك ..🌟🍃
  ","

   وآدي الأيفون x وصل 😃
  
"
86223,"
   ياشيخ بعت لحضرتك اني متقدملي حد وخاايفه جدا معرفش ليه  هوا عنده ٣٠ وانا ١٩ ومخنوقه ومش قادره حتي استخير وقولت لابتي ان لو مرضيش بيه خلقه ودينه مش هطلع اقعد  هل دا صح ولا ايه  انا اتعقدت ياشيخ كل الي بيتقدمولي مش ملتزمين ابدا وكل الي حواليا بيقولولي مش هتلاقي حد ملتزم تعبت والله 
 ادعوا لي
  ","

   فرق السن كبير شوية !
   
   أظن أمامك فرص أفضل ..
   
   والمهم يكون مصلي وأخلاقه كويسة .. ده شرط عام في أي حد.
  
"
86224,"
   لا احنا قلقاس 😢
  ","

   بعشقه !
  
"
86225,"
   تنصحنى بالزواج بمريض سكر ولا لأ ؟ هو شخص كويس بس انا خايفه إن المرض ينتقل وراثى للابناء ، مش عارفه اعمل ايه ؟
  ","

   ومن يضمن نفسه !
  
"
86226,"
   صباح الخير يا شيخنا، قول لولادك إن امتحانات الفاينل بدأت النهاردة واللي بيقولوه ده حرام وعيب يا بيه 😂
  ","

   ههههههه
   
   الله يعين.
  
"
86227,"
   هو ممكن واحد يحب واحدة عشان فلوسه هو ؟
  ","

   عايز يخلصها يعني ؟! 😬
  
"
86228,"
   يعني العاقدين والمتزوجين لهم جانب في قلبك والردود واحنا السناجل محدش معبرنا ولا لينا لازمة 
احنا سبانخ مفيش حد بيحبنا حتي انت يا شيخ
  ","

   لا والله .. دنا بحب السبانخ جدا !
  
"
86229,"
   اغانى الاطفال زى طيور الجنة ابنى بيسمعها حرام وامنعه ولا اسيبه يسمعها
  ","

   بخلاف الجواز من عدمه فالست جنى هتبوظ له مخارج حروفه في الغالب :(
  
"
86230,"
   الصبر صعب جدا جدا ، انا مخطوبة ومشاعري خلاص بلغت حد الانفجار ولكنها حدود الله فالله المستعان
  ","

   الله يصبركم ويثبتكم ويتم عليكم بخير ..
  
"
86231,"
   حسبي الله ونعم الوكيل في مستقبلي اللي بيروح قدامي في ريحة الفورمالين وهنا ناس بتبوس وتحضن 😩
  ","
  😂😂
  "
86232,"
   شيخ ، مراتي قاعده جمبي وبفرجها وقاعدين نضحك والله 😀😀 .. بقولها فاكره ايام العقد ، كانت مطلعه عيني يا شيخ والله الله يسامحها بقي😀😉 ...بتبلغكم يا بنات فكوها شويه علشان الايام دي مش هتيجي تاني 😀✌
  ","

   الله 😃
   
   ربنا يسعدكم ..
   
   هي الصراحة الفترة دي لما بتتعاش صح = طعمها بيفضل لآخر يوم في العمر.
  
"
86233,"
   متزوجة قريب متقمص شخصية ظابط بكل مساوئها لان كان مندمج مع اولاد ظباط في الصغر.اقصد الضابط بأسوأ صفاته إن جاز لي التعبير فضلا عن الانضباط والنظافه المبالغ فيها والنقد والاستهزاء الدائم ودائما يحطني في اختبارات وحريص ماديا وباقيه عليه لأنه رغم ده طيب وملتزم بصلاته وبار.بالله جاوبني لان في معاناه نفسية
  ","

   وهيمرضك أكتر وأكتر .. لأنه محتاج علاج نفسي أصلا.
  
"
86234,"
   ولو صار تجاوزات دون جماع ولكن مكنوش عاقدين كانوا مخطوبين بس وهى كانت دايما بترفض بس حصل  وبعد كده استغرفت وتابت وفسخت الخطوبه لأسباب كتير وهترتبط تانى هل لازم تصارحه ياللى حصل مع خطيبها الاول
  ","

   لأ .. لأ .. لأ !
   
   الحمد لله الذي نجاها.
  
"
86235,"
   يعني ايه أكلني!
  ","

   حط شدة على الكاف الله يصلحك 😂
  
"
86236,"
   جماع ايه يا شيخ انا عاقد وبتكسف احضن خطيبتى 😂😂
  ","

   لا بداية مبشرة الصراحة 😬
   
   نقفل بأه السيرة دي عشان فيه ناس بيزرعوا صبار على جنبات الصفحة أهو.
  
"
86237,"
   هم مستعجلين ليه كده ياأبو أنس ، مابكره يزهقوا هههههه
  ","

   معلش يا حبيب أبو أنس .. قوم ذاكر، وبعدين تعرف ليه الصبر (تماما) صعب في المرحلة دي.
  
"
86238,"
   غير السائله ، بس نفس الموضوع بالضبط  .. 
يعني انا بسمح بإنه يمسك ايدك وبسلم عليه وبنقول كلام حب وغزل ، ومره اكلني . طب اسمح له بإيه تاني انا !؟
  ","

   الله !
   
   وأنا مالي 🙄
  
"
86239,"
   بتوتر جدا حد يشوفنا ، التجاوزات بعيده جدا عالجماع
  ","

   فكيها الله يسترك، وما تخنقيش الراجل !
   
   اللي عايز يعمل حاجة = بيعملها.
  
"
86240,"
   وفي حال صار تجاوزات دون الجماع وبعدها تم الانفصال , اذا ارتبطت البنت مرة تانية تخبر شريكها الجديد بالماضي او التجاوزات اذا سألها؟
  ","

   لا طبعا .. لا تخبر !
   
   ولا هو ينفع يسأل !
   
   أنتم عبط يا ولاد ؟!
   
   هي ما عملتش حاجة حرام .. لكن ما ينفعش تحكي حاجة زي دي ..
   
   هو فرضا اللي تزوج مطلقة أو أرملة ينفع يسألها على اللي كان بينها وبين زوجها ؟!
   
   ما ترفعوش ضغطي بأه.
  
"
86241,"
   يعني ايه درءا للمفاسد !
  ","

   يعني فرضا حصل خلاف ولو يوم الفرح وسابها !
   
   فرضا مات !
   
   هيبقى موقفها ايه وهي لم تعد بكرا، والمعقود عليها في عرف الناس كالمخطوبة ؟!
  
"
86242,"
   يعنى هل الجماع قبل يوم الزواج حراام؟؟!!
""عاقدين""
  ","

   مش زنا لأنها زوجته .. لكن لا يجوز له؛ درءا للمفاسد.
  
"
86243,"
   وصال ال هيا بتجيب عن الشيعه وكدا انا هتفرررج  😅✋
  ","

   ههههههه
   
   هي آه .. بس أنا ما بحبش مساحة الخلافات دي ..
   
   أنا هقدم برنامج فتاوى بإذن الله.
   
   (مذيع .. مش مفتي).
  
"
86244,"
   تقريبًا اه، حسيت حكاها باستهزاء، وانا كنت بحكي معه بكل جدية.. 
لعلّني أسأت الفهم، لهذا السبب سألتك ...
  ","

   ممكن تلوميه بلطف وتفهمي !
   
   لكن غالبا هو لم يكن يقصد ما شعرت به.
  
"
86245,"
   خطيبي (عاقدين) لما بييجي بيحصل تجاوزات وانا بمنعه وهو بيتضايق بس انا بخاف دايما حد يشوفنا وبتحرج كمان  ، لدرجه انه لما بيقول انه جاي بتحجج بأي حاجه عشان ميجيش ، ولسه شويه عالفرح ، اعمل ايه انا بحبه جدا جدا
  ","

   ما تخنقيش الحب بايدك .. هو الآن زوجك !
   
   المهم بس ما يجامعك ..
   
   ما تبقيش (قفل) يعني من الآخر.
  
"
86246,"
   🔻🔻🔻
  ","

   الكلمة دي بنقولها دايما للمدح !
   
   مش عارف ليه زعلت منها أنت ؟!
   
   هل نبرة صوته كانت متغيرة يعني ؟
  
"
86247,"
   يا أبت لا اري في خطيبي ما أبحث عنه دائما ما يقسو علي و يهجرني بسبب اني لا أطيعه في كثير الامور ولا أطيعه لانه يطلب مني ما يغضب ربي لا أستطيع الافلات منه فهو يقربني ادعلي يا أبت
  ","

   مفيش حاجة اسمها لا أستطيع الإفلات منه !
   
   محدش هينفعكم لو بقيتكم تعساء في حياتكم.
  
"
86248,"
   طب بحبه وهو بيقول انهكته وتعب من افعالي 
رغم انه هو اللي افعاله عند فيا 
انا عارفه انه هو بيحبني كمان .بس وقت خصامنا بيعملي بلوكات وبيكلم بنت وبيعاندني وبيقول ان انا اللي بعانده 
عايز بسوردات كل الابلكيشنز بتاعتي وانا مشكلتي بس ان اسرار اصحابي البنات وكلامهم معايا فيها ...فرفضت وهو دايما بيشك فيا
  ","

   حب إيه بس الله يهديكم !
   
   يا جماعة حرام، لا تظلموا الحب بنسبه لهذا (العك).
  
"
86249,"
   السلام عليكم كل عام وحضرتك بخير كنت عاوزه اسال هو لما تبقي زوجه موظفه بتساعد زوجها بكل حاجه ايه اجرها عند ربنا ودايما عندي خوف انه ممكن يخذلني او يعمل فيه حاجه اندم علي اللي عملته من كتر مابسمع مشاكل من النوعيه دي
  ","

   ما لكم دخل بالمشاكل !
   
   حياتكم خاصة بكم أنتم .. وشركاؤكم ليسوا بالضرورة أبدا كغيرهم.
   
   واحرصي برضه تدخري شيئا لك؛ للزمن .. مش عشان هو وحش.
  
"
86250,"
   مجرد انك بتفتح يا شيخ تحس ان احنا بنقول لكل الي وجعنا وتعبنا وهمومنا جة الي يشيلك ويبعدك ويحولك افراح وسعادة ورضا 🌹🌺
صباح الخير عليك وع صحبة الجنة 💚
  ","

   يا رب اجعلني أهلا لحسن الظن هذا، ما أحييتني.
  
"
86251,"
   ممكن اطلب خدمه م حضرتك ؟؟!!
  ","

   تفضل ..
  
"
86252,"
   ليه رب العالمين أَولى للزوج كل هذه الأهمية والي طاعته من طاعة ربنا؟ لحتى انه برضو ممكن حكم يتغير في حال الزوج أراده؟
  ","

   وربنا توعد الزوج ده بعذاب أليم أيضا لو ظلم زوجته وأهانها !
  
"
86253,"
   أنت من الجنه يا شيخ ؟ 💌
  ","

   كلنا -في الأصل- ينتمي لها !
   
   ونزعة الخير فينا ممتدة منذ أدخلها أبونا آدم .. هل يا ترى نحسن الثبات على طريق العودة ؟
   
   أم نتوه في ضباب نفوسنا الأمارة بالسوء ؟!
   
   فحي على جنات عدن فإنها .. منازلنا الأولى وفيها المخيم
   
   لكننا رهن العدو فهل ترى .. نعود إلى أوطاننا ونسلم ؟!
   
   اللهم سلّمنا وبلغنا وارض عنا .. صحبة.
  
"
86254,"
   حب ايه اللي انته جاي تقول عليه 😀
  ","

   أيوه أنا عارف معنى اللي بتكلم عليه ! 😬
  
"
86255,"
   مش باوترهم خالص بالعكس باهزر معاهم ولو لقيت حد بيعيط باديله بونبونى بس مش باسمحله يغش ..هل لازم اساويهم باللجان التانيه اللى بيغشوا فيها
  ","

   لا أبدا .. أنت كده صح، جدا.
  
"
86256,"
   اقولك علي حاجه من حكم تجربتي كا طالبه انا الحمدلله كنت كويسه مكنتش بحتاج اني اغش من حد لكن كنت بكره لما يدخل عليا مدرس مرقبته كدا لان فعلا بيوترني كنت بكرا الي كل شويه رايح جاي في الطرق دا ويبص لكل واحد شويه بشك ويزعق تقدري تمنعيهم من الغش لو باس منعتيهم من الكلام
  ","

   بالضبط !
   
   بعضهم (بيأفور) وبيجيب نتيجة عكسية على الطلاب .. فيضر أعصابهم من حيث يريد مراقبة ضميره.
  
"
86257,"
   ولكن ماذا عن الحب، عندما يجعلنا أكثر قرباً بمن نحب، فيقل الجمال الذي كان يلوح بعيداً!
  ","

   لم يكن حبا إذن.
  
"
86258,"
   اعمل معلمه وتعودت على ضبط اللجنه بشده فى ايام الامتحانات فيصعب على ان اساوى من اجتهد وذاكر بغيره ولكن باقى اللجان يسمحون فيها بالغش ويقولون لى ان ما افعله حرام لان المساواة فى الظلم عدل ويقولون ان اهالى الطلاب غلابه ولايستطيعون تحمل اعباء اعاده السنه لابناءهم لدرجه ان الاهالى يدعون على لأنى اشدد
  ","

   محدش يقدر يلومك .. أنت صح !
   
   لكن بلاش الشد اللي يوتر الأولاد نفسيا .. كوني رحيمة لطيفة في أسلوب تعاملك.
  
"
86259,"
   المتشابهون متنافرون يا شيخ 😊
  ","

   في الحب ؟!
   
   المتشابهون = خالدون.
  
"
86260,"
   يشيخ هتشجع الليفر ولا الريال انا فاكر ردك لما كانوا قدام اليوفي يتري هتغير ؟؟
  ","

   المهم بس الليفر يعدي الأول !
   
   مش مطمن لروما أنا ..
   
   وساعتها هكون بتمنى صلاح يجيب هاتريك في النهائي .. بس الريال ياخدها؛ عشان يفضل رقم تاريخي في سجلهم.
   
   بالمناسبة دي أنا هكون النهاردة هوا على قناة وصال ٧:٣٠ بتوقيت السعودية .. يبدو هنرجع لكارير المذيع تاني .. دعواتكم.
  
"
86261,"
   والله مستعد ادفع ونجمع ونجبلك العربيه كفايه كم الراحه ل بنشعر بيه هنا 
ماعاشت العربيه ل تزعلك 😂
  ","

   يلا .. مين يزود 😃
   
   شكلها هتندع أهي.
  
"
86262,"
   والله انت راجل عسل والبساطة عنوانك...
  ","

   هنعقدها على إيه بس !
   
   فيش حاجة تستاهل .. ومش هنبقى والدنيا على بعض يعني ..
   
   الله يبلغنا السعد والرضا .. ويخرجنا منها مستورين.
   
   بس ده كله لا يمنع إني عايز الكامري 🙄
  
"
86263,"
   هل رأيت احدا لاتعرفه وتمنيت ان يكون صديقك
  ","

   علّمتني الحياة أن لزوم مسافة ما في العلاقات = تحفظ أحيانا الجمال الذي يلوح في البعد !
   
   التفاصيل ليست دوما على قدر التوقعات ..
   
   أما بعد ..
   
   فأنا أحب المسلمين جميعا .. قريبهم وبعيدهم .. وأحب لهم ما أحب لنفسي من العافية.
  
"
86264,"
   انطق الشهادة 😂
  ","

   أشهد أن لا إله إلا الله، وحده لا شريك له .. وأشهد أن محمدا عبده ورسوله.
  
"
86265,"
   اتنين ف نفس السن هيكون ف اتفاق ف التفكير بعد الجواز ولا هيختلفوا 
ع اساس أن عقل البنت بيكون اكبر من عقل الرجل ف نفس سنها
  ","

   الوفاق والمودة والرحمة = ما لهم علاقة بالسن !
   
   النبل والكرم والقدرة على الاحتواء = مالهم علاقة بالسن !
   
   السعادة مع من يشبهونكم .. كيف كانوا.
  
"
86266,"
   طب لو مخطوبة وجاتلي فرص سفر بردو وبيرفض لأسباب كتير .. هو عكسي جدا ف النقطة دي، 
سبب كافي يخليني أسيبه ؟ 😐
غير السائلة 😬
  ","

   حسب هو يستحق التضحية أم لا !
  
"
86267,"
   ع اد ما موقفك صعب بس و الله احمدي ربنا انها كانت قبل الجواز شخصيته وضحت .. ربنا يعوضك خير
  ","

   بالضبط !
   
   أحسنت ..
   
   آمين.
  
"
86268,"
   🎉🎉
  ","

   تواصلي على الفيس .. فورا !
   
   هذا شيء يدعو للفرح والفخر.
  
"
86269,"
   كنت عايزه اسال حضرتك ك ( اب ) ..  انا جتلي فرصة اني اكمل شغلي ف استراليا راي حضرتك اوافق ولا اخليني هنا افضل
  ","

   حسب وضعك .. متزوجة ولا لأ .. وزوجك يقبل السفر معاك ولا لأ.
  
"
86270,"
   كنت مخطوبة لشخص كويس وارتضيته لقلبي وارتضيت دينة وخلقه  و فترة الخطوبة كنا كويسين مع بعض بخلاف المشاكل العاديه ال بتحصل ف الخطوبة وبنتخطاها وقرب الفرح و قرر يفسخ من غير سبب معلوم ولما سألتة ايه السبب قالي سبب اكبر مني والظروف ضدي ومش هعرف اقولك
حتي اهله ميعرفوش السبب
هل ليا حق ف معرفة السب
انصحني
  ","

   تجاوزيه وفقط ..
   
   عوضك الله خيرا.
  
"
86271,"
   هل رأيت شبحًا من قبل؟
  ","

   صلي على النبي يا آسك عشان احنا الوقت في الصحرا 😬
  
"
86272,"
   اعمل فيدي الوقت ... قول اي حاجة 💚
  ","

   في طريق سفر .. يرافقني القمر !
   
   وأنا كم أحب حديثه ..
  
"
86273,"
   زوجي "" عاقدين"" مش بيصلي هل دا سبب كافي ان أنهي الموضوع وكمان مش حاسه اتجاهه بأي مشاعر مع العلم انو بيحاول يسعدني بس مش عارفه اعمل ايه
  ","

   اللي مش وفي بحق ربه = مش هيوفي حقك !
  
"
86274,"
   زوجى خانى قبل كده كان بيكلم واحده ع النت هى الى كانت راميه بالاها عليه بي هوا كان عادى يعنى مستمتع المهم هوا ندم واعتذر وبلا بلا الفكره انى مش عارفه ارجع اثق فيه حاسه انه كسرنى نفسيا اى موقف او اى كلمه بقيت بشك فيه وهوا بيقولى الشيطان بيلعب بيك مش عارفه اصدقه هوا ولا الشيطان
  ","

   صدقيه هو واطوي الصفحة.
  
"
86275,"
   أريدها في الحلال جداً ، لكن في جميع الأحوال هي لم تعد تريدني بعد الموقف الذي شوهت صورتي أمامها فيه عقاباً لنفسي -تظاهرت أنني مرائي و مستخدم خاطيء للدين- .. الندم على الذنب و الألم على الفقد يقتلاني  .. أشعر أنني لست أهل لحمل رسالة هذا الدين .. أشعر أنني شيء سيئ لا يستحق أن ينتسب لهذا الدين أصلاً!
  ","

   أيوه !
   
   بدينا الوسوسة والكلام الفارغ بأه اللي الشيطان بيفرح به أكتر من الذنب نفسه.
   
   دع عنك هذا يا رجل وعد لربك وأصلح خطأك .. وتجاوزه.
   

    https://www.facebook.com/m.atiia.soliman/videos/1454248847988289/
   

"
86276,"
   الصلاة مش التسجيلات صح؟
  ","

   ما تسمعش لحد بتحبه تسجيلات !
   
   قراءة الصلاة لها طعم مختلف.
  
"
86277,"
   خطيبي ماقاليش في الرؤيه الشرعيه إنه كان كاتب كتابه قبلي وطلق مع العلم إنه ذكر لي خطوبه كانت بعد الطلاق ده (ومش عارفه ده كان علشان هو اترفض كذا مره لما قال انه كتب كتابه وطلق ولا علشان ايه ) وقالي بعد ماوافقنا بعد الخطوبه ، ولحد دلوقتي الموضوع ده مضايقني ومأزمني ، هل أنا كده أوفر ولا ايه ؟
  ","

   المهم يكون إنسان كويس .. اللي فات = مات.
  
"
86278,"
   قولى شيخ صوته مؤثر وهادى اسمعله دلوقتى علشان مخنوق ❤
  ","

   حسن صالح - سورة الأنبياء
  
"
86279,"
   لو خطيبتي اجتماعية جدا وانا مش كده ، دي مشكله؟
  ","

   لأ .. ما دام محدش فيكم هيصطدم بالتاني أو يحاول يكتف طبعه !
   
   الطباع المختلفة لازم نصل فيها لمنطقة وسطى مريحة للطرفين ..
  
"
86280,"
   أبي كنت بتعمل عمرة ؟😍
ممكن تدعي لامي وابي وجدتي هناك ربنا يرزقهم وانا معاهم 💚
  ","

   ربنا يكتبها لكل مسلم مشتاق لها ..
   
   آمين.
  
"
86281,"
   زينك الله بجميل ستره دنيا واخرة اللهم امين اللهم امين اللهم امين💚💚
  ","

   يا رب .. يا رب .. يا رب ..
  
"
86282,"
   كنت معروف في الجامعة كداعي متدين و بغض بصري ثم زليت و كلمت بنت حبتها و هي انجذبت ليا عشان متدين و بغض بصري.. ندمت لما سمعت في تراويح رمضان{يَا أَيُّهَا الَّذِينَ آمَنُوا لا تَخُونُوا اللَّهَ وَالرَّسُولَ} فعاقبت نفسي إني شوهت صورتي قصادها عشان مبقاش استخدمت الدين غلط رغم حبي لها. فقدت كل شيء و ندمان
  ","

   لو رايدها في الحلال اتفق على عدم التواصل لين تتقدم ..
   
   لو عايز تنسحب = اعتذر لها .. وابتعد ..
   
   ولا تعد لمثل هذا أبدا.
  
"
86283,"
   صندوق تحيا صحبة الجنه 😂
وانا عشان الجنة همسك الصندوق
  ","

   يا تجار الدين 😬
  
"
86284,"
   عملت ذنب كبير وكل لما اتوب واندم ارجع تاني 
ياتري ربنا هيتقبل مني ولا رجوعي ده معناه ان ربنا مش راضي عني
  ","

   اسمع دول عشان تفهم:
   

    https://www.facebook.com/m.atiia.soliman/videos/1321356817944160/
   


    https://www.facebook.com/m.atiia.soliman/videos/1454248847988289/
   

"
86285,"
   لو كل متابع دفع اتنين جنيه هتجبها ي شيخ ..ونعمل صندوق ونسميه صبح ع الشيخ بجنيه :D
  ","
  😂
  
  تحيا صحبة الجنة 💚
  "
86286,"
   إذا كان بإمكانك شراء سيارة الآن فما هي السيارة التي ستشتريها؟
  ","

   تويوتا كامري يا آسك !
   
   بحب السيارة دي جدا.
   
   هه .. هتحس على دمك وتجيبهالي هدية ؟!
  
"
86287,"
   علاقة حب طويلة طاهرة بين شخصين عفا نفسيهما عن الحرام حتى ياتي موعد الحلال .. ما هي أفضل طريقة يمكن أن أفاجئها بها للتقدم لخطبتها ؟
  ","

   تصدق أنا هدعيلك أدام الكعبة الوقت !
   
   روح ربنا يتم عليك بخير .. ويسعدك دنيا وآخرة ..
   
   كلم والدها مباشرة وفاجئها باسمك يطرح .. ودع عينها تدمع، وقلبها يفرح.
   
   ألقاكم يا صحبة الجنة 💚
  
"
86288,"
   فقه الاولويات المفقود من حياتنا
  ","

   والحكمة والفهم والذوق وحاجات كتير أوي حضرتك 😔
  
"
86289,"
   وهي ساعة إلا ربع خلاص بالدنيا ما هتخلص وتقعد معاه
وبعدين يمد إيده عليها ويزعق عشان موقف زي ده واهو هوللي سافر ومتكلمش وضيع اليوم بدل ما يقول ساعتين الليل كفاية
منتهي الأنانية والعبودية الرجالة دول
  ","

   أنا مش موافق على رد فعله .. ولا موافق على سفره بدون ما يقبل مصالحتها ويظبط الوضع !
   
   سيما احنا بنسافر ومش عارفين يا ترى هنرجع ولا لأ ..
   
   لكن أنا ركزت على سبب المشكلة .. وشديت فيه لأني عارف ده غالبا بيكون راجع لطبع مش بيعرف يفرق بين واجب كل وقت .. كما ظهر لكم من بعض التبريرات هنا !
   
   وواضح إن الموقف ده تكرر قبل كده بالتالي رد الفعل كان عنيف ..
   
   وأما العبودية والبلا بلا فكلام لا يستحق الرد عليه.
  
"
86290,"
   الساعه دي اللى هتقصر يعني في الاهتمام .
  ","

   والربع ساعة والخمس دقايق .. والكلمة والنظرة !
   
   بلاش بلادة .. أنا مش بطبطب ولا بجامل في المساحات دي ..
   
   الحق حق.
  
"
86291,"
   لا حضرتك زي ماهوه ليه حق عليها صاحبتها كمان ليها حق ومينفعش تبقي محتجاها وتغسلها وبعدين مهو موجود معاها طول الوقت وهيسافر ويرجع مش هيطير لكن المشكله وتعب الاعصاب مش هيستني يمكن صاحبتها ملهاش غيرها؟
  ","

   لا والله حضرتك هو حقه عليها أعظم من أي حق في الدنيا !
   
   حتى من أبيها وأمها ..
   
   احنا هنتدلع ونستهبل ولا إيه.
  
"
86292,"
   الفكره بس اني قولت انها اكيد محرجه بس انها تقفل معاها وبذات انها بتقول انها كانت بتعيط وعندها مشكله فمكنش فيها حاجه انها تراضي صحبتها وبعدين تقعد معاه 
ورأي حضرتك ع رأسي ويحترم🌸😊
  ","

   الله يرفع قدرك.
   
   الفكرة إن أنتم بتيجوا على نفسكم كتير وتتحرجوا عشان مش بتعرفوا تتخلصوا بشياكة !
   
   والغلط لما ده يخليكم تقصروا في واجب أولى وألزم للوقت ..
   
   الله يوفق الجميع لما يحب ويرضى.
  
"
86293,"
   هههههههه عسل ياشيخ 😂😂😂
غير السائل
  ","

   لا جديد حبيبي .. السائل وغيره 😬
  
"
86294,"
   شوفت مورتا وهو بيقول الزمالك كسب الدوري
  ","

   معنى ذلك ستوك سيتي اللي اتعادل مع الليفر النهاردة المفروض يكون في دوري الأبطال وأحسن من روما اللي اتغلب منهم !
   
   إلى مية البطيخ وما بعدها ..
  
"
86295,"
   بس مع احترامي لرد حضرتك هيا صاحبتها اتصلت بيها هتقفل السكه ف وشها مثلا ولاتعمل اي وبعدين ساعه يعني مش هيحصل حاجه ع الاقل خففت عنها من باب التخفيف ع قلب مسلم وادخال السرور
  ","

   آه بكل بساطة تقولها: معلش حبيبتي زوجي مسافر بكرة وبعد ما يمشي بكرة لنا مكالمة طويلة !
   
   وهو يعني مش مسلم هتكسب أجر بإدخال السرور عليه بالاهتمام وحسن التبعل ؟!
   
   للأسف اليوزر باين فمش هقدر أشد وأقول أد إيه فهمكن منتكس في هذه الزاوية.
  
"
86296,"
   طب اعمل ايه معاه دلوقتى
  ","

   تبعدي عنه .. للأبد !
  
"
86297,"
   ايه الصفات التي لا يمكن التعايش معها في الزوج خاصة لو هو شخص مغرور ولا يقبل النصح
  ","

   لو مع ده مش بيصلي أو علاقته بربنا مضطربة = فدي وصفة مثالية لعملية القتل البطيء .. في جواره.
  
"
86298,"
   يا ابى ايه اللى يمنعه يتقدم ايه اللى يخليه يقولى انتى زى اختى😥😭😭😭😭
محتاجه رد حضرتك اوي بتعذب و الله
  ","

   عشانك مش مغلية نفسك !
  
"
86299,"
   فعلا اقل البيوت ما يبتي علي الحب .احنا عندنا مثلا ماما بتفكر تطلق عشان تاخد معاش جدو الله يرحمه وبتقول لبابا ابقي اتجوز راح قايل بجد يااااارب 😃
  ","

   ههههههه
   
   طب أضحك ولا أعيط طيب !
  
"
86300,"
   جوزى مخاصمنى من امبارح وسافر النهاردة من غير ولا كلمة علشان صاحبتى اتصلت بيا امبارح وقعدت تعيط فى التليفون لظروف عندها وانا قعدت ساعة الا ربع بهدى فيها قعد يزعق جامد وصوته وصل لاهله انى بهتم باصحابى وهو لا قعدت اراضى فيه واكلمه بهدوء رفض وزقنى وعلى صوته اكتر ومشى اعمل ايه؟
  ","

   الصراحة أنت بتهرجي !
   
   يعني الراجل مسافر النهاردة وحضرتك مقضية الليلة اللي قبل سفره في جلسات نكد وإرشاد أسري ..
   
   عنده حق يزعل .. واحرصي تراضيه.
  
"
86301,"
   شلون يعني يحكم عليها بالخلود!!
  ","

   الخلود في حب ابتدأ هنا .. ويستمر خلف باب الجنة !
  
"
86302,"
   ايه ده ده بس الي تعبك نفسيا ؟ اومال انا البنت الي اتكسرت حديده الحزام دي ٦ مرات علي جسمي وبابا كان هيفقع عيني مره وماما كانت بتقف علي جسمي وتكسر المكانس والكراسي وتقف علي دماغي وتخلع شعري وكل ده عشان حجات تافهه يعني ولا بكلم ولد ولا لمشي مع حد لحد يومين كانت مكسراني لحد مقررت اخاصمهم وانا عندي ١٨سنه
  ","

   لو كلامك ده صح = فدول هربانين من مستشفى العباسية !
   
   تجنبيهم تماما .. والزمي الأدب في المعاملة ..
   
   وحافظي على علاقتك بربنا ..
   
   وهو بمنه ينجيك ويعوضك خيرا.
  
"
86303,"
   مش عارفه اثبت ان شخص ناجح 😑 أعمل ايه
  ","

   محدش منتظر تثبتي وما ينفعش يكون همك تثبتي لحد !
   
   المهم إنك فعلا تكوني بتعملي شيء مفيد.
  
"
86304,"
   الزمالك كسب ياشيخي 😅💪
  ","

   يا عيني على الكحكة في ايد اليتيم !
  
"
86305,"
   بابا وماما عايشين بره مصر انا بكلمهم كويس الحمد لله وبودهم وعلى اتصال دايم بيهم بس على صفحة الفيس بوك عامللهم بلوك لان ساعات لما ببقا متضايقه بكتب فمببقاش عايزاهم يتضايقو او يقلقوا كدا يبقا عقوق؟
  ","

   ده أفضل.
  
"
86306,"
   لو انا اتأذيت كتير في جوازي وقررت الانفصال يبقه انا كده مصبرتش 
ارجوووك فيدني
  ","

   حقك !
  
"
86307,"
   يا شيخ أنا بكره بابا
لأنه علق في رقبتي حبل مشنقة وقت كان عندي 10 سنوات علشان جبت معدلي 80
مش قادرة أنسى اللي عمله فيا وقتها
سببلي عقدة نفسية
كل حد بيقولي انتي عندك مشكلة نفسية
مش ممكن أسامحه😢 وبنفس الوقت خايفة يتعذب بسببي😢
روحي متألمة يا شيخ والله متألمة كتير
  ","

   تعالجي نفسيا .. وانسي اللي فات .. ومحدش يقدر يجبرك على مسامحة هذا أبدا ..
   
   بس حاولي تتجاوزيه؛ عشانك أنت.
  
"
86308,"
   روحهاأكملت روحي فأضاءت لي كل تفاصيل حياتي وأصبحت لحياتي معنى أرى طيبتها في وجهها أشعر بحنانها وكأنهاأم واشعربطفولتها كإبنتي المدللة،وصديقة مخلصةوزوجة صالحةوجودها في حياتي جعل لها طعما آخر فقد زاد الله هدايتي بها فسعادتها تحيي معالم سعادتي وحزنهايؤلمني فهي بكل نساءالدنيا فلا اري غيرها فمَاذَاعن ذلك؟
  ","

   إن صدق ما قلت = فقد دخلت جنة؛ تقودك للجنة !
   
   نعم .. وإن كانت للرجل القوامة غير أن هذا النوع من النساء يحكم على قلبه، بالخلود ..
  
"
86309,"
   نمت واحتلمت وماحسيتش ولما صحيت ماخدتش بالي وصليت الصبح ورحت الكليه صليت الظهر ولما رجعت لقيت اثار الاحتلام ف اغتسلت وصليت العصر هل أعيد صلاه الصبح والظهر ولا لا
  ","

   نعم.
  
"
86310,"
   راسلت شاب لتعلم الانجليزيه ع احد المواقع ثم بدأ يعلمني اكثر عن ديني حتى انه انقذني من كبيره كنت سأقع بها وتبت على يديه دون ان يدري، احيانا كان يلمح بإعجابه ثم اختفى .. هل ما فعلته حرام ؟ علما أننا لم نتجاوز بالحديث وبسببه بدأت اطلب العلم واحفظ القرآن ، وهل يمكنني مراستله لاطمئن عليه ؟
  ","

   لا .. لا تراسليه ..
   
   والحمد لله على كده.
   
   وفقك الله وثبتك ..
  
"
86311,"
   اذنب واتوب ثم اعود مرة اخري...
  ","

   وكذلك كلنا !
   
   وأنت بخير ما لم تفقد الأمل .. ما لم تسمح للشيطان بتيئيسك.
  
"
86312,"
   كل اما اجى اقف على حاجه تافهه مع خطيبى كلمتك بترن فى ودانى ""اكبروا"" 😂 فبفكر بنضج اكتر ، ربنا يكرمك ياشيخ و يجازيك خير
  ","

   الله يسعدكم 👍🏻
  
"
86313,"
   شيخ طالبة في كلية علمية ببقي مضطرة اكلم دكاترة شات لاكثر من سبب تعلم او طلب شئ او توضيح رأي وسعات نصيحة الكلام بيبقي بحدود ما حكم ذلك
  ","

   لا بأس .. ما دام للضرورة، وبحدود.
  
"
86314,"
   ليه الرسول مكنش ليه ظل اثناء سيره ؟
  ","

   مين قال كده !
   
   النبي -صلى الله عليه وسلم- بشر.
  
"
86315,"
   الراجل لما يضمن وجود الست فى حياته  وحبها ليه الابدى ..بيتغير ؟
  ","

   لو مش بيحبها .. أو مش أصيل !
  
"
86316,"
   خلاصة الكلام في هذا الموضوع !
  ","

   https://www.facebook.com/m.atiia.soliman/posts/1700211430058695
  
"
86317,"
   أكثر شيء جميل في الأجازة؟
  ","

   في السعي بين الصفا والمروة وجدت امرأة باكستانية توزع هذا الزبيب على الناس !
   
   أما والله ما أكلت شيئا بهذا الجمال .. شربت بعده زمزم .. وقلت: اللهم الجنة.
  
"
86318,"
   مفهومك عن الحب يااشيخنا💝
  ","

   قال لها -بصدق- : وأنت أطيب وجه رأيته !
   
   قالت -بدلال- : أطيب مش أجمل ؟!
   
   فترك قلبه يكتب:
   
   الجمال ؟
   
   كثير في الدنيا ..
   
   وأحيانا ما يكون رخيصا .. جدا ..
   
   لكن الطيب .. النور اللي يوضح طريقك، ويملأ قلبك، ويُشبع روحك، ويُدفئ عمرك، ويؤنس مشوارك = لا يكون إلا لواحد .. هو الحقيقة، وما سواه زيف .. هو العدل، وما دونه حيف .. هو الأمان، وغيره خوف ..
   
   حدثيني بعد ذلك عن تفاهة مصطلح (الجمال) أمام حب اختلط باللحم والعظم وسرى في الدم !
   
   نعم تافه .. لأن الجمال يعتمد في أساسه على مقارنة .. وهو لم يعد يرى سواكِ أصلا !
   
   هذه سماء أخرى سيدتي .. لا يصلح أن نخاطب بها عوام الناس؛ فلن يدركوها.
   
   —————————————————-
   
   وتصبحوا على خير .. كل خير.
  
"
86319,"
   بابا ومااما متزوجين بقالهم 35 سنة والله كل م يشوفها يقبل ايدها ويقولها انتي الجمال ومتاع الدنيا تقوم تترسم ع وشها ابتسامة عشرينية كده 😃
  ","

   لا بأه .. يبقى لازم ننام واحنا مبتسمين برضه !
   
   ومؤملين خير ..
   
   يا رب يا كريم.
  
"
86320,"
   هل العصبية والحب يجتمعان؟
  ","

   العصبية طبع نفسي .. والحب عمل قلبي !
   
   وعلى قدر قوة ما في القلب = تنهزم الطباع ..
   
   تصبحون على خير يا صحبة الجنة 💚
  
"
86321,"
   والله يا شيخ انت طيب اوي ومرح جدا ...ربنا يبارك ف حضرتك ويديم عليك الروح الجميله دي
  ","

   طيب يا خويا .. موشكرين 😏
   
   الأسئلة كلها جت: خدني معاك 😂
   
   دمتم صحبة الجنة .. ولو كنتم مفلسين 😬
  
"
86322,"
   الخوف من الحسد طول الوقت ده طبيعي؟؟
  ","

   لأ !
   
   بيتحول لوسواس يفقد الحياة طعمها.
  
"
86323,"
   إيه الضحك ده 😂😂😂😂😂
  ","

   ما هو ده تمامكم أصلا .. يا وحشين كلكم ..
   
   بكرة أروح وأتصور هناك وأعملكم كدهو: 😛
  
"
86324,"
   وانا مش رخم وبقولك يلا اهو 😌😂😂
  ","

   واللي يرجع في كلامه ؟ 😃
  
"
86325,"
   الله يبارك فيك و الله كنت بمزح بس حبيت أغير الموضوع شوي 
بارك الله فيك و نفع بك يا شيخنا الكريم
  ","

   تصدق أنت رخم ☹️
  
"
86326,"
   اخدت التأشيرة ازاى يا شيخنا
  ","

   من عمو أوباما 😬
  
"
86327,"
   حضرتك متبلني
  ","

   تحب حضرتك صلصة باربيكو .. ولا بهارت شرقية بس ؟! 😬
  
"
86328,"
   هل ذهبت الى Disneyland 
يا شيخنا ؟
  ","

   معايا التأشيرة .. تعزمني ؟! 😃
  
"
86329,"
   نقلب ع موضوع تاني بقي 😂
  ","

   أنا بقول كده برضه، بدل نظام (مرجحينا يا دنيا) ده 😃
   
   المهم إن الفكرة هنا وصلت بإذن الله.
  
"
86330,"
   وانا خطيبي مؤمن بتفاهتي وبيجيب ليا مصاصات 😌😂
  ","

   من مكاني هذا أحييه !
   
   هوباااا .. تاني ..
   
   أنا دخت 😂
  
"
86331,"
   انا بتاعة الطلعه لفوق ،خايفه اقول اول حد علمنى امسك مشرط واول غرزه خدتها تحت اشرافه وحاجات م النوع دا نبوظلكم الرومانسيه ،،دعوات حضرتك بقا تتم ع خير لاننا طولنا ف الخطوبه اوي 😃 واهل الطب مساكين والله
  ","

   رومانسية مستترة في البلاطي البيضاء .. متوارية خلف النظارات .. متعاصة دم 😬
   
   الله يسعدكم .. على أية حال.
  
"
86332,"
   خطيبتي صوتها حلو جدا وأنا مسافر ياشيخنا وخاصة في الموبيل وبتأثر بيه جدا وحاولت أقدم ميعاد كتب الكتاب وابوها رفض فبدأت اقلل مكالمتنا عشان متأثرش بس هي زعلت وافتكرت كدا عدم اهتمام المفروض اعمل ايه؟؟
  ","

   أنت صح جدا .. واحذر بالذات من مكالمات الليل !
   
   معلش .. شوية صبر، وهي تحاول تستميلهم في البيت .. والله يتم عليكم بخير ..
   
   (مفيش مانع تبعت لها اسكرين شوت من السؤال والإجابة وهي هتفهم .. وتنشكح في نفسها .. ومعدتش تضطر تدافع عن نفسك).
  
"
86333,"
   طيب انا بقا غيرهم كلهم،بيحبني واحد ومتقدملي جميل جدا شكلا وانا  وحشه جدا جدا خايفه اظلم نفسي بإني اوافق وخصوصا بعد اللي قريته دا ،وموضوع فرق الشكل دا أذيني نفسيا
  ","

   طاااااخ .. هبدة في الأرض 😢
   
   أنت وحشة؛ عشان عايزة تشوفي نفسك كده ..
   
   لو كنت وحشة = مكنش هو حابك .. سيبك من التفكير ده عشان ما تدمريش حياتك .. الله يهديك.
  
"
86334,"
   بصراحة انا حبيتها و مش فارق معايا جمالها سواء حلو ولا وحش بس بسبب حبى ليها شيفها اجمل واحده فى نظرى و هتقدملها قريب
  ","

   وهوباااا .. آدي طلعة كمان 😃
   
   الله يتم عليكم بخير ..
  
"
86335,"
   الناس السوية موجوده والله ،خطيبي ع غيرته اكتر حد بيعلمني واول حد بيحط ثقة جوايا ف النجاح ولولا الحدود كان اختلف ف كلامه من ناحية الشكل ..اكتر واحد زي بابا بحسه فخور باي انجاز ليا وعمره ما قلل منى ابدا قدام حد ،ولو حد من زمايلي نده باسمى اول حد يرد ويقول تقصد دكتوره ، يارب نوفيهم حقهم بس ❤️
  ","

   وهوباااا .. آدي طلعة لفوق !
   
   الله يسعدكم ..
  
"
86336,"
   الواحد يفضل سنجل احسن ياشيخنا 😢😢
  ","

   لا طبعا .. مش أحسن ولا حاجة !
   
   إن أحسنتم بالله الظن، ثم أحسنتم الاختيار ..
  
"
86337,"
   السناجل عمالين يقرأو ويسقفوا زى كلب البحر 🐸😂😂💔
  ","

   يا عيني !
   
   لا .. خد دي كمان اتسلى فيها 😬
  
"
86338,"
   عرفت منين انى سنجل يا شيخ😂😂😂😂ربنا يرزقنا بزوج صالح ياارب✋
  ","

   اللي يسيب المطحنة دي كلها ويركز في اللايكات = يبقى حد عايز يمارس دور لم الكور من ورا المرمى بس 😬
   
   يعني سنجل .. متيبس من الجفاف .. برضه.
  
"
86339,"
   فيه شباب بيخطب وحده مش جميله باعتقاد(علشان محدش يبصلها)هل ده تفكير سوى
  ","

   تفكير مريض، في الغالب كان ذيله (نجسا) وبدل ما يصلح علاقته بربنا بيهرب لمثل هذا الحل الأعرج !
   
   وهي ممكن تكون كويسة جدا .. لكن لأنه بيقارن بماضيه الأسود (اللي في الغالب هيستمر فيه) بيدفن واحدة زيها في سجنه القذر.
  
"
86340,"
   طب انا يا شيخ خطيبي بيقعد يقولي اتخني و لما اقوله انا عاجبني نفسي كده يقولي خلاص براحتك بس لو زدي افضل
و ده شئ بدأ يضايقني لكن غير كده هو فعلا بيحبني و انا بحبه بس خفت من الاسئله ده هو فعلا كده ممكن يبص بره لانه قالها مره بس بهزار و متأكده انه بهزار 
بس بعد الكلام ده تهت و بدأت اقلق  😭
  ","

   لا مفيش مشكلة .. اتخني / خسي / احذري من المحشي .. دي حاجات لما بتتقال بلطف وأصل الحب موجود = بتتقبل عادي !
  
"
86341,"
   ٧٥ لايك فى دقيقتين😂😂😂
  ","

   هو ده اللي هامك يا سنجل يا متيبس من الجفاف 😬
  
"
86342,"
   طب هو عادى يقولى لازم البنت بعد الزواج تغير من نفسها وجوزها مش يحسها دايما ع نفس الشكل ع تملى عليه حياته او تكون بالاربعة يعنى ... بس بيقولى عمرى ما هفكر ف غيرك ... كدا عادي؟؟
  ","

   العشرة الطيبة أبسط من كده والله !
   
   واللي عينه فارغة = مش هيملاها اجتماع ملكات جمال الدنيا في حياته.
  
"
86343,"
   طالما العلاقه مش مريحه وحاسين باهانه ليه مكمليييين ؟ انا اول كلمة خطيبي قالهالي ان العلاقه لما بتفقد احترامها مفيش اي حاجه هتنفع بعد كدا لدرجه انه بيقولي انا قدام الناس مش هقولك غير يا دكتوره احتراما ليك وعشان الناس كمان ميقدروش غير انهم يحترموك لما يشوفو جوزك بيحترمك
  ","

   الله !
   
   ادونا في الجمال بأه .. ما تضيعوش طعم الجولين بتوع صلاح 😍
  
"
86344,"
   هل قراءتنا لمثل هذه الأسئلة مفيد  ونحن لسه مش مخطوبين ولا حاجة
  ","

   يا ابني / يا بنتي .. أنتم بتكونوا خبرة ووعي مش هتلاقوه في الكتب والله !
   
   التعامل مع تجارب الناس وتأملها والاستفادة منها = من مسببات النجاة.
  
"
86345,"
   أول ما اتخطبت كان يقولى انتي جميلة أقوله لأ كذا مرة لحد ما قالي انتي أجمل واحدة في الدنيا و الحمد لله طلع صادق مع اني كنت باشوف نفسي مش حلوة بس هو خلاني احس بقيمتي و شافني ف وقت حتي أنا مكنتش شايفة نفسي فيه حبني في صمت اربع سنين و اتجوزنا بعد امتياز طب و بقالنا سبع سنين أهو يا شيخ اللهم بارك
  ","

   مش بقولكم الأمثلة الجميلة موجودة !
  
"
86346,"
   انا بقيت اخاف من الزواج يا شيخ 😓
  ","

   لا ما تخافوش .. الأمثلة الجميلة موجودة ..
   
   وأدينا بنشوف القبح عشان نتعلم منه، ونبعد عنه.
  
"
86347,"
   غير السائله ياشيخ ..مرة قالي انتي مشكلتك معايا انك وحشه ..اتقالتلي حرفياً والله ..وبعدها بيومين قالي البسي حاجات قديمه علشان محدش يبصلك ..وسبته ومازلت مش مسامحاه ع اللي عمله ف نفسيتي
  ","

   بالعكس تحمدي ربنا وتشكري فضله أن نجاك من هارب من حديقة الجيزة !
  
"
86348,"
   ايه الحجات الغريبه اللي بسمعها دي😔
  ","

   هو أنتم شفتم حاجة !
   
   والله العظيم سبحان من يمنح الطاقة للاستمرار في القدرة على مجرد الاستماع ..
  
"
86349,"
   ده مبتز .. هيفضل يبتزك عاطفيا كدة طول عمرك .. اخليه يا بنتي
  ","
  ....
  "
86350,"
   عهد ايه الى بتخلفيه يا ست الكل و خايفه ميسامحكيش و تاخدى ذنبه ازاى !!! والله لو اتعلمنا الدين صح و الى لنا و الى علينا ما هنحتار ابدا فى التفكير فى امور زى دى لا يحق له قول ذلك و مش اى حد يقول مش مسامح يبقا نتحاسب عليه
  ","
  ....
  "
86351,"
   انا مش حلوه اوي  لكن خطيبي دايماً بيقولي اني اجمل واحده في الدنيا في الاول قولت بيجامل بس المواقف اثبتت انه صادق .ودلوقت وصلت لدرجه عاليه جدا بالثقه في النفس بفضله وانا ماشيه جمبه او معاه في نفس المكان بحس قد ايه انا جميله .دوروا علي الي ينوركم ويديكم الثقه مش العكس واتأكدوا انكم تستاهلوا هترتاحوا.
  ","

   أنت جميلة .. وهو أجمل منك !
   
   الله يسعدكم ..
   
   (أنا عامل زي اللي بيطير في السما مع سؤال .. ويتهبد في الأرض مع التاني 😢).
  
"
86352,"
   الفكرة فانه خايفه اخد ذنبه وهو بيقعد يقولي انتي ظالمه وربنا مش هيسمحك وتروح ف ستين داهيه فا انا مهما كنت واثقه انه ملوش حق بخاف فغلا اكون ظلماه فا بسكت
  ","

   عشان أنت -معذرة- غبية !
  
"
86353,"
   ليه مينفعش تتردد قدام كلام زي ده يا سيدنا ده بقي اسطوانة معظم الشباب اليومين دول مع الابتزاز العاطفي الرهيب وللاسف بيخليهم يصعبوا علينا واحنا اللي نعتذر وهم غلطانين ..نعتعامل ازاي مع ده
  ","

   المبتز = ما ينفعش يكون في حياتكم.
  
"
86354,"
   انا بقى على العكس تماماً .. اهلها هما اللى مش مخلين عندها ثقة فى نفسها لدرجة بتتعبنى انا .. جسمك وحش هيسيبك لبس زفت غيريه .. بحاول معاها و ارضيها و اعزز ثقتها بنفسها و بس كلامهم كتير يا شيخ و حصل قدامى و انا قاعد معاها و رديت و فرحتها الحمد لله تجاهلت الأمر و بقى بس طبعا احيانا تتسائل بس بقى عادى
  ","

   أيوه كده يا رجل يا أصيل .. غير لنا المرار ده !
   
   شوف الحل إنك في مرة ترد أنت على أهلها، قدامها .. وتقولهم بصريح العبارة:
   
   لو سمحتم محدش له دعوة .. ومحدش يقولها كده تاني .. لأنها عجباني.
  
"
86355,"
   طيب معلش انا بيقعد يقولي لو سيبتيني بعد نقاش مثلا او خلاف تبقى ظلمتيني وانتي ظالمه وبتخلفي العهد وربنا مش هيسامحك وممكن اخد وحده احسن منك مليون مرة بس انا هفضل ادعي عليكي وعلى نفسي لحد مموت وتاخدي ذنبي !! اعمل ايه خايفه اخد ذنبه فعلا ؟؟ استمر او لا ؟
  ","

   لا إله إلا الله !
   
   مش عارف أتعجب منه ولا منك ..
   
   لا ينفع يقول كده .. ولا ينفع تترددي أدام كلام زي ده.
  
"
86356,"
   طب لو كنت حبيت الاول (هو عاوزني دلوقتي و انا عاوزاه) و مش عارفة اتجاوز الحب ده و كنت متخيلة لما اتخطبت اني تجاوزته و نسيت بس طلعت غلطانة..  ارجوك قولي اعمل ايه ارجوك مش عاوزة اظلم خطيبي الحالي معايا باني مكملة معاه بس بحب واحد تاني و مش عارفة اتجاوز،  حاولت والله و مش عارفة..  ساعدني و انقذني ارجوك
  ","

   خلاص .. بصرف النظر عن الأولاني = اتركي خطيبك لمن تستحقه .. ما دمت مش قادرة تتأقلمي معاه !
   
   وده مش ظلم .. الظلم يكمن في استمرارك معه، بلا قلب.
  
"
86357,"
   هل ممكن تشرحلي دور الصداقة في الحب؟ و اهميتها؟ و هل هي كفيلة لضمان الحب و استمراره؟ و شكرا
  ","

   الصداقة هي اللي بتخلينا نقدر نكون صرحاء مع بعض .. نغفر أخطاء بعض .. ما نخنقش بعض، ونحافظ على المساحات بينا !
   
   مهما كنا قريبين لبعض .. ومهما كنا محدش في الدنيا أولى بالتاني من صاحبه .. وحبيبه !
   
   الصداقة هي اللي بتخلينا نحس بالأمان في الحب .. وهي اللي بتحوله لشعور ناضج يستطيع التسامي دوما على صدمات الحياة ..
   
   لا مجرد اندفاع ساذج .. قد يقتل بضربة طائشة، قاضية.
  
"
86358,"
   حضرتك ممكن تقولى ازاى اتأقلم مع الشعور بالوحده ، و ايه اكتر حاجه ممكن تؤنس وحدتى غير البشر يعنى
  ","

   اعرف وقولي !
   
   عموما أنصحك كنفسي: لا يؤنسك إلا الله .. والبكاء له في خلواتك ..
   
   ثم الأمل بأن هذا سينتهي .. لا بد سينتهي.
  
"
86359,"
   خطيبي بيفضل يلمح ان بنت عمه مهتمية بيه وايه رايك اخليها ضرتك عاساس انه يخليني اغير بس انا مش حاطة الموضوع فدماغي وواثقة فنفسي وقال ان بنت عمه التانية قربت منه قبل كده وقالتله انها مرتاحة معاه وبعدين بعدت فجاة هي دلوقت متجوزة الموضوع ده مضايقني انه ازاي يقولي كده عنها بحسه هايف جدا ومخنوقة منه
  ","

   الرجل الذي يرى أن دربه لقلب المرأة مفروش بإغاظتها بأنه فارس أحلام الكثيرات غيرها = رجل ضعيف، فاقد الثقة بنفسه .. لا يملك من مقومات الحب شيئا !
   
   وكذا المرأة التي لا تملك من وسائل الجاذبية سوى اسطوانة ""أنا ألف مين يتمناني"" !
   
   حرام عليكم .. اتقوا الله في أنفسكم، وفي البيوت التي ستقيمونها، وفي المجتمع اللي مش ناقص تشويه .. وفينا.
  
"
86360,"
   ردك صدمني!كنت بعتلك سؤال شبهه
هو قالي اني مكنتش على ذوقه بس لقى كل الي بيتمناه وبيحبني جدًا وبيتمنى رضايا واتقدم كذا مرة ويوم الرؤية قالي ولو طلعتي بالنقاب انا بردو مش  هاخد حد غيرك،ممكن بعد كده يتغير ويبقى شكلي مش عاجبه؟
أنا كمان مش المفروض استمر؟ 😰
  ","

   لأ .. دي حالة مختلفة تماما !
   
   ما دام بيحترمك وكويس معاك = ما تقلقيش.
  
"
86361,"
   غير السائله هو قالى كده مره بس قالى بعد الزواج هو ملتزم جدا وكان بيقولها بهزار وضحك عشان سالته انو ممكن يتجوز عليا كده برضو يبقى هايف 🤔
  ","

   لأ .. قالها بسذاجة بس .. انسي ما دام كويس معاك.
  
"
86362,"
   هم البنات ازاي بيتقبلو ع نفسهم كدة؟بجد مش قصدي ع السائلين بس البنات اغلبهم بقت كرامتهم مش غالية عليهم لي؟وبيسمحو بتجاوزات كتير وف الاخر يعقدونا م الجواز لية بجد الظاهرة السخيفة دي ولو البنت بقت متسكتش ع اهانة وحاطة حدود البنات هم ال يقولولها انتي راجل و بلا بلا لية كدة بترخصو نفسكو ؟
  ","

   عشان كثيرات منهن وصلن من قلة اليقين أحيانا ومن ضعف الشخصية أحيانا أخرى ما يجعلهن يتغاضين عن عقد نفسية بتلبسهم في الحيط بعد كده .. ويرجعوا يعيطوا !
   
   نقطة نظام:
   
   أنا طبعا هنا مش بقوي حد على حد .. أنا عارف كويس إن فيه مساحة من الأخطاء الناتجة عن سذاجة أو قلة خبرة من الطرفين .. ودي بنوجه دايما للصبر عليها ومحاولة إصلاحها ما دامت قابلة لذلك !
   
   لكن أنا كلامي في القرارات الحاسمة خاص بالطباع الفاسدة أصلا وبالنفوس غير السوية؛ لأن العشرة مع مثلها بتكون حكم بالإعدام .. البطيء.
  
"
86363,"
   ههههههههه انا خطيبي قالي كدة، انه هيبص برة وانتعاملت معاه بما يرضي الله وبص برة والله يا شيخنا وعملت المستحيل علشان افسخ بس اهلي رفضوا وانا دلوقتي مكملة معاه وعيبني ف نص قفايا والله من الخوف انه يعملها تاني والمفروض فرحي كمان شهرين، اعمل ايه
  ","

   ابقي خلي أهلك ينفعوك !
   
   إلا لو ربنا هداه وتاب إليه .. ثم عرف غلطه في حقك وصلحه.
  
"
86364,"
   لما قالي انتي مكنتيش على زوقي او زي تخيلي اخدت موقف وقولتله انا في مية واحد يتمناني وعلى ذوقه انت مش مجبر 
قالي انه بيحبني وعمره ما هيقدر يبعد عنه واني حلوه في عينه وكده كده دي حاجات زائلة والي هيفضل حسن العشرة والحب 
وكتير بيقولي كلي واتخني انتي رفيعه 
هو كده مش عاجباه فعلا؟؟
  ","

   يا شباب !
   
   يا شباب !
   
   والله العظيم تقدروا تاخدوا من شريكتكم كل ما تحبون لكن بلطف وببث ثقتهن في أنفسهن أولا ..
   
   لازم تحسسها إنها فعلا عاجباك .. وإنك راضي بها زي ما هي .. وبصنعة لطافة توجه إن لو عملت كذا هتبقى أجمل وأجمل؛ ساعتها هتلاقيها هي بتسارع أصلا لما يجعلها جديرة بهذه الثقة أكثر وأكثر !
   
   أما نبرة .. معلش، والمهم الروح، والعشرة الطيبة ومش عارف إيه = فده بيقتلها وبيعميها أصلا عن مميزات كتير موجودة فيها، يمكن فعلا غيرك ما بيتمناش أكتر منها.
   
   فاستهدوا بالله كده، وخليكم أذكى من كده .. وخف علينا يا عم توم كروز أنت وإياه 😏
  
"
86365,"
   خطيبي بردو بيفضل يقولي لو مهتمتيش بيا واني اقوله كلام حب وكده هيبص برا بس الحمد لله انا واثقة فنفسي فكلامه مبياثرش فيا
  ","

   شرح الإجابة اللي فاتت 👆🏻 !
  
"
86366,"
   طيب انا حلوه ومع ذلك الاستاذ بيقولى لازم تملى عينى عشان مبصش بره واحنا اصلا مخطوبين معرفش املى عينه ازاى ده كمان 😂 لا بجد ايه حدود التعامل المسموح بيها ف الحالات اللى زى دى 🤔🤔🤔
  ","

   اللي يقولكم عشان ما بصش بره دي = يبقى راجل -لا مؤاخذة- هايف !
   
   آه بنكمل بعض ونوجه بعض للي نحبه ونتمناه بلطف ورضا .. أما نبرة أنا (على شعرة) دي فلا تليق بمن يرجو الله واليوم الآخر.
  
"
86367,"
   عايزة ادخل كلية علوم ؟ ايه رايك يا شيخ 
عشان نفسي اشتغل في مجال الابحاث تبع الاورام و مش عايزة ادخل طب خالص ! مش هقعد افحت ٧ سنين فحاجة مبحبهاش ايه رايك ؟
  ","

   طب أفضل طبعا لو جايبة مجموعها !
   
   علوم صعبة وغالبا ما بتاخدش حقها.
  
"
86368,"
   هفركش خطوبتي بكره عشان متردده ومش عارفه انا عايزه ايه😊 ومش عايزه اظلمه معايا  
ربنا هيعوضني ولا انا بتبطر علي النعمه ؟!
  ","

   عيدي حساباتك !
   
   واسمعي ده:
   

    https://www.facebook.com/m.atiia.soliman/videos/1626517180761454/
   

"
86369,"
   ايه رأيك في التعدد لو بعلم الزوجة الأولي وموافقتها والزوج راجل بجد لا يخشي منه ظلم ؟
بحاجة ماسة الي رأيك ياشيخنا
  ","

   ده خلاصة رأيي في الأمر:
   

    https://www.facebook.com/m.atiia.soliman/posts/1636526893093816
   

"
86370,"
   المرتب حضرتك بتاخد اضعافه حب الناس ودعوات ليك والله حضرتك حد جميل ومبهج والله وبننبسط جدا لما بنلاقي حضرتك مبسوط ربنا يبارك ف حضرتك ويسعدك سعادة الدارين ويرزقك ما تتمني ويرضي عنك يارب
  ","

   الله يجبر خاطرك !
   
   اللهم الصدق والقبول ..
  
"
86371,"
   اهو دا الغلط بقي.. 😂😂
  ","

   غلط ☹️
   
   الله الغني يا عم !
   
   إن شاء الله هيحصل.
   
   بس يلا هه.
  
"
86372,"
   ع فكرا حضرتك مجاوبتش عليا من زمان وانا من المحاربين القدامى فمينفعش كدا اصلا 😢
  ","

   عندك حق 😔
  
"
86373,"
   ولا يهمك ي شيخ
مووووو عطية لالالالا مووووو عطية لالالالا مووووو عطية لالالالا مووووو عطية لالالالا 😂😍💙
  ","

   طب ممكن نص راتب صلاح في الأسبوع آخده في سنة بأه 😃
   
   أنا راضي والله.
  
"
86374,"
   ازاي يسيبها ودلوقت الافراح كلها مختلطه وفي شباب بتيجي مخصوص تتفرج .وازاى مايكونش في تصوير والفرح كله بيتصور فيديو
  ","

   الأفراح مش كلها مختلطة ولا حاجة !
   
   ومش فاهم ازاي فيه ناس ظنوا إني بقولها سيبها تفرح وترقص أمام الشباب والرجال وأنا محدد الكلام بصاحباتها .. وياما كررت هنا إن الفرح يكون بقاعة منفصلة؛ مكان للرجال .. ومكان للنساء.
  
"
86375,"
   المشكله اني صلاح خلنا نحس اننا معملناش حاجه في حياتنا يخربيت الكليات علي اللي عاوز يدخلها :( !
  ","

   ههههههه
   
   أصحابي لما جماهير ليفربول غنت مو صلاح .. بيقولولي: مش كان زمانها مو عطية 😬
   
   قلت: أبويا اللي أصر أكمل تعليمي ☹️
   
   يلا الحمد لله على صحبة الجنة 💚
  
"
86376,"
   🍀
  ","

   يجوز.
  
"
86377,"
   كان ممكن يتصاب او اوى حاجه .. يلا الحمد لله على كدة ..ربنا معاهم فى الاياب بقى
  ","

   إن شاء الله يجيب كمان جولين .. ويرفع ايده بالاعتذار .. والأوليمبيكو كله يصقف له 😃
  
"
86378,"
   شوفت قبل كده بنت اسمها ايناس تقريبا رسمت حضرتك كانت رسمة تحفة بجد م شاء الله :)
  ","

   آه .. وصلتني :)
  
"
86379,"
   مووو صلاااااح 😌😍😍
  ","

   صوت الأنفيلد وهو بيغنيها النهاردة كان مسبب (قشعريرة) 😃
   
   الله يحرقه كلوب .. كان المفروض ينتظر للدقيقة ٨٠ على الأقل.
  
"
86380,"
   هو ممكن ربنا يكرم مجموعة عشان فرد حتي إذا كانت هذه المجموعة غير مسلمين
  ","

   لو قصدك على ليفربول فالدنيا محكومة بقوانين الأخذ بالأسباب، حتى لو كافر !
   
   ثم يأتي التوفيق الخاص لعباد الله .. زي ال R2 بتاع صلاح 😃
  
"
86381,"
   ابو انس فتح بلاها مزاكرة 
الي زاكرة اخدو اية
  ","

   أبو أنس ماشي .. لف وارجع تاني 😬
   
   ألقاكم يا صحبة الجنة 💚
  
"
86382,"
   مش شايفة نفسى غير معاه بس هو كسرنى بسبب سوء تفاهم 😢
  ","

   اللي يكسرنا = ما يستاهل قربنا !
  
"
86383,"
   عروستى عاوزه ترقص ف يوم فرحها وانا رافض انت ايه رايك ؟
  ","

   سيبها تفرح، وخليها ترقص وسط صحباتها وحبيباتها !
   
   المهم محدش يصور.
  
"
86384,"
   هوا ليه مينفعش يرقصوا سوا ""زي slow مثلا""؟
بس ماهي مراته برده وحلال يعني 😂
  ","

   يرقصوا يا عم براحتهم .. لكن لوحدهم.
  
"
86385,"
   هو بجد الرجال ما بتحب ترتبط بالبنت الطفولية وبيحبوا القويه
  ","

   مين قال كده !
  
"
86386,"
   رد ارجوك كنت علي وشك خطبه بشاب كان بينا كلام عادي وحصله ظروف واتخطبت لاخر بس الاولاني عمال يبعتلي ومش عارفه حتي احسم مشاعري من الاتنين .يعني ايه حب ؟ واختار ع اساس ايه
  ","

   ركزي مع خطيبك .. واقطعي الطريق على التاني.
   
   ما تبقيش (عكاكة) !
  
"
86387,"
   كتب الكتاب حاجة كده على الضيق 
تمام انا ملتحى وهى ملتزمة هتعمل أغانى وكده وتجيب صحابها قولتلها معنديش مشكلة قالتلى وهترقص معايا هى يتيمة اب وام وانا نفسى افرحها باى ثمن ينفع اعمل كده ارقص معاها بعد كتب الكتاب رد الله يرضى عنك
  ","

   لوحدكم .. لوحدكم ..
   
   الله يسعدكم.
  
"
86388,"
   نفسي البس النقاب اوووى وبابا رافض يقول لم تتخطبي انا عندى 22 سنه بحاول اقولهم ان النقاب مش هايمنع من الجواز بس مش راضى اعمل اى
  ","

   اسمعي كلام بابا.
   
   وأنا بقولك: البسيه لما تتزوجي.
  
"
86389,"
   مين قال إن الطلاق لايعيب الست ، لا طبعا الطلاق يعيب الست جدا فى مجتمعنا ، بدليل أن أى واحد لم يسبق له الزواج لما بيعرف انها مطلقة بيهرب ، يبقى ازاى مابيعيبهاش !!
ده غير أن المطلقة بيطمع فيها أى حد لأنهم متخيلين انها ضعيفة بقى وكدة إلا من رحم ربي
  ","

   ومين قالك إن مجتمعنا ده صالح للاستشهاد به ؟!
  
"
86390,"
   لو انا مطلقه ومتقدملى مطلق وعنده ولد من زوجته الاولى هو شخص فى مواصفات كتير كويسه واتمناها واحسبه على خير ..لكن هو نفسه ياخد ابنه  انا محترمه ده لكن الطفل ده محتاج رعايه وعنايه واهتمام ام وانا ماجرلتش الامومه وخايفه ماكونش قد المسؤليه  والامانه دى انصحنى
  ","

   هتبقي أدها بإذن الله .. وترزقي منه بذرية، ويتربوا الأولاد سوا بما يرضي الله.
  
"
86391,"
   ف مشاكل بيني وبين واحدة ولو صالحتها ممكن تتفتح تاني وهتزيد بزيادة الاحتكاك  واذتني جامد ومش قادرة اسامح 
ليلة النصف من شعبان ترفع الاعمال الا المتشاحنين
اتصرف ازاي؟
  ","

   خلي بينكم إلقاء السلام وفقط.
  
"
86392,"
   شيخ انا لسه منتقبه جديد وكله بيقولى انتى صغيره وكده انا 18سنه عاوزه حضرتك تقولى رد ارده عليهم يسكتهم اى حد يقولى كده ؟رد بالله عليك
  ","

   مش أنت لابساه لله ؟!
   
   هيفرق بأه كلامهم في إيه !
   
   يقولوا اللي يقولوه.
  
"
86393,"
   علي فكرة ياشيخ إنت عسل أقسم بالله ، ربنا يرضي عنك
  ","

   يا جماعة ما تكسفونيش .. لأني بحب أتكسف الصراحة 😬
  
"
86394,"
   ايه رأى حضرتك فاللى بيحصل من بعض الشيوخ هناواللى صدموناصدمة العمر.اللى كانو بيجلدونا عليه زمان عشان حرام اصبح مباح فجأة.سكوت عن ظلم وحقوق الغلابة بل منهم من اعلنها بواجب الطاعة ل😏😏
الناس دى كرهت اسمع منهم كلمة فى الدين وتركت الدار وكرهت شكلهم لدرجةانى فكرت اقلع النقاب من كرهى لشكلهم.أتجاوز دة ازاى
  ","

   وأنا ياما وسوس لي شيطاني أحلق لحيتي عشان مبقاش شبههم برضه !
   
   متخيلة ؟!
   
   لكن الفكرة في إننا بنعمل الطاعة لله .. مش لهم ولا حد ..
   
   أنا عايز أعيش وأموت متشبه بالنبي وبالصحابة ..
   
   وأنت عايزة تعيشي وتموتي متشبهة بأمهات المؤمنين والصحابيات ..
   
   فلا يضرنا بإذن الله من غير وبدل وفتن العباد.
  
"
86395,"
   انا وخطيبي معدناش قادرين نسيطر على مشاعرنا (كلام حب وغزل عفيف واهتمام مبالغ فيه) ولسى كام شهر على الجواز واهلي مش هيوافقوا نكتب الكتاب الوقتي .. الحل ايه؟
  ","

   استعينا بالله .. واصبرا.
  
"
86396,"
   ادعيلي ربنا يصلح حالي وحال خطيبي 
وسؤالي عنه إنه لو مش مهتم بتفاصيل حياتي بحب إيه بكره إيه إيه بيضايقني وإيه اللي بيفرحني وطبعا مش طالبة تجاوزات بس اهتمام فاهمني حضرتك هو قالي قبل كدة انه مش بيعرف يتكلم في الحاجات دي بس نفسي احس انه مهتم
  ","

   هو كده .. وهيفضل كده !
   
   فخذي أو دعي.
  
"
86397,"
   خايفه اكون بمثل اني بحب زوجي متزوجين من فتره قريبه ومصر يغيرني تغيير كامل شكلي تفكيري رغم كان معجب بصفاتي وشخصيتي حاليا عاوز يلغي شخصيتي ورايه هو بس اللي صح ومفيش نقاش رغم اني مطيعه طاعه ترضيه هو بيقول كده .عاوز ني مثالية في الزيارات والنظافة والشكل .بدأت ادور علي السعاده بعيد عن حياتنا ومفيش أمان
  ","

   لازم وقفة .. تقولي اللي نفسك، وتتفقوا على خط سير لحياتكم.
  
"
86398,"
   خطيبي بيقعد يقول كلام المفروض ميتقالش دلوقتي و بقوله كده يقول طيب و يسكت و بعدين يجي بعد فتره يقول الكلام ده تاني اعمل ايه
  ","

   طنشي وخلاص .. ما دام إنسان كويس، وبينتصح لما تذكريه، مش بيضغط عليك.
  
"
86399,"
   وانا من المحاربين القدماء ما بسألش بعمل لايكات بس ، عاملك يجي عشروميت ألف لايك مافيش قلب ليا انا كمان 😂
  ","

   قلوب كتير أصلا 😃
  
"
86400,"
   انا مطلقة بعد ٦شهور زواج ومفيش اطفال ،المشكلة أن اللى بيتقدمولى حاليا لازم بيكونوا مطلقين او ناس مستغلة الوضع اللى انا فيه زى مثلا انسان كبير فى السن ، وانا متضايقة من الخانة الضيقة اللى الناس حاطينى فيها ومخنوقة جدا مع العلم انى دكتورة وجميلة وكل الناس بتشهد باخلاقى 
انا تعبت من كل حاجة اعمل ايه
  ","

   اصبري يا دكتورة .. يأتيك المناسب بإذن الله !
   
   (ولو واحد مطلّق فده لا يعيبه .. زي ما الطلاق لا يعيبك .. سبحان الله).
  
"
86401,"
   تصدق بالله انا بحبك
  ","

   تصدق بالله .. أنت بتفهم 😃
   
   الله يسترني وإياك حبيبي 💚
  
"
86402,"
   يابى ف شئ مضايقنى اوى ارجوك تفهمنى اعمل اي 
مامتى بتشتغل وتصرف ع البيت وبابا لا مبيعملش حاجه غير قعود ع القهوه 
اما حد بينكلم بيقول الله يكون ف عون والدك وكلام من دا وانا بضايق اوى لان والدتى ال بتصرف ومره انفعلت ف حد وقولتله والدتى بتشتغل وبتصرف عليا مش والدى بس غلطنى ومن بعدها حسيت بضيقه :(
  ","

   غلطانة طبعا !
   
   التفاصيل دي مش لازم تتقال ..
   
   امتني لأمك وكوني بارة بها .. الله يجزيها عنكم خير 😔
  
"
86403,"
   لماذا عندما يتقدم شخص متزوج لاحداهُن يُنظر اليه علي انهُ من ارباب السوابق 😂😂😂😂بحبك في الله ياشيخنا
  ","
  ☹️
  "
86404,"
   خطيبي بيقولي اني مش حلوه اوي وان أول ماشافني اتقفل😓بس وافق عشان اخلاقي وانه بقا متقبلني.جرحني وقولتله لو مش شايفني حلوه متتجوزنيش قالي ملكيش دعوه.رغم انه عمره ماكان اللي بتمناه شكلا ابداً بس مرضتش أجرحه ولا ألمح بدا.ودايما يقول لازم تملي عيني عشان مبصش برا😑هوبيصلي وبيعاملني كويس بس مش عارفه.انصحني
  ","

   لا تستمري.
   
   بمعنى أصح:
   
   سيبيه قبل ما يسيبك.
  
"
86405,"
   شفته امبارح صدفة ،فرحانة ان النغزة اللى كانت بتحصلى كل مرة محصلتش امبارح ،يبقى فعلا صدقت مقولى ""الزمن بيداوى"" ! 🌸
  ","

   هو ده 👍🏻
  
"
86406,"
   حصل علاقه شبه كامله بيني انا وخطيبي كاتبين الكتاب سالت كذا شيخ قالي من الناحيه الدينه هو جوزك بس انا من بعد اللي حصل مخنؤه ودايما قلقانه ومتوتره كمان خايفه اوي لو اهلي عرفه هما بالنسبالهم كتب الكتاب زي خطيبي لسه كمان انا مبقتش مرتاحه وعايزه افركش وحاسه اني مدبسه نصحته لو سمحت رودك كلها جميله ومقنعه
  ","

   (شبه) دي تعني إنك ما زلت بكرا .. فالحمد لله والشكر ..
   
   وكما قيل لك؛ نعم أنت زوجته .. لكن غير مسموح لكما بالوصول لهذا الحد ..
   
   أنا متفهم تماما سبب خنقتك وده اللي بنحذر منه في المرحلة دي .. ما تخلوش تواصلكم الأساسي بالجسد لأنه غالبا بيكون زي (المسروق) لافتقاده عنصر الطمأنينة والخصوصية .. بالتالي أثره النفسي كثيرا ما يكون متعبا !
   
   عموما .. اهدي مع نفسك، وتجاوزي اللي حصل .. ولا تكرروه مرة ثانية بهذا المستوى ..
   
   ولا تكثري من جلد نفسك وجلده .. في النهاية أنتما بخير ولم تأتيا حراما صريحا، ولله الحمد.
  
"
86407,"
   شاب متدين وذا أخلاق والناس بتشهد له بذلك وناجح في شغله ومتقن وطموح.. لكن كان ليه تجربة حب قبل كده وارتبط ببنت وكان بيخرج معاها فيمطاعم وأنا شوفته قبل كده.. واتقدم حاليا وأنا محتارة جدا لأني عمري ما كان لي علاقات برجال ولت حبيت ولا ارتبطت.. أعمل ايه؟
  ","

   حسب طبيعة تعامله مع هذه التجربة المنتهية !
   
   هل نساها وتجاوزها ومستعد تماما لفتح قلبه بصدق ..
   
   ولا بيعتبرك مجرد (كوبري) يتخطى به ما مضى.
  
"
86408,"
   لو هي اللي مش بتعبر عن الحب كان قلت له يتزوج عليها
ما علينا 🤦‍♀️
  ","

   لو واصل هو لمرحلة خوف الفتنة ومش نافع معاه نصيحة التعايش = آه هقوله يتزوج !
   
   ولو هي كذلك = هقولها تطلق !
   
   ولكل حالة ما يناسبها ..
   
   وما تعملش ناصح تاني 😏
   
   أو ما تعمليش .. ما علينا.
  
"
86409,"
   (غير السائله )، يا شيخ أنا في نفس وضعها بس لا أفكر في الطلاق ، أنا ببقي محتاجه أسمع منه إنه بيحبني أو يعبر بأي طريقه حتي لو بسيطه ، دا ليس معناه خالص إني مش مقدره النعمه اللي معايا ، ولكن هذا احتياج !
  ","

   وأنا لم أنكر هذا الاحتياج .. ومتفهم تماما لشكواها !
   
   لكن الفكرة إن فيه مميزات تذوب في بحرها كثير من العيوب ..
   
   وهي دي معادلة الدنيا أصلا .. عشان نسعد ونرتاح، ونرضى بالمتاح.
  
"
86410,"
   لا ده أنا كده أخاف عليه يتحسد.😂
الحمد لله و الله هو مفيش زيه بس الموضوع ده بينقح علي كتير أوي يعني 
زي ما حضرتك قلت مفيش حد كامل
ادع لنا بالبركة يا شيخ و إن ربنا يرضيني 🌹
  ","

   أيوه كده !
   
   ربنا يسعدك ويرضيك ..
  
"
86411,"
   هو ينفع اتجوز واحد عنده اربعين سنة ونا عشرين وكان متجوز ومعاه بنت بس انفصلوا
  ","

   فرق كبير .. أوي !
  
"
86412,"
   كنت بعت لحضرتك ان احنا جاهدنا نفسنا وبعدنا لحد ما ربنا يعرف يتقدم ، وبعدها بفترة بعت لحضرتك انه اتقدم واهلي وافقوا واتخطبنا ، دلوقتي احنا مخطوبين من 7 شهور وعايزين نعقد واهلي مش موافقين ايه الحل :""(
  ","

   معلش .. شوية، شوية ..
   
   وأنت شوفي مدخل تقنعي ماما وبعدها بابا ..
   
   وهو برضه يتكلم بلطف ..
   
   وهكذا ..
   
   الله يتم عليكم بخير.
  
"
86413,"
   هو في كدا ! 😇😇
  ","

   مثلا !
  
"
86414,"
   اللّـــــــــه ؛ 
أهل العزيزية اللي بيدخلوا عليّ الصيدلية عاجبهم المقطع اوي 😁😁 ؛ الله يكرمك يا سيدنا 💚 ..
  ","

   تسلم يا دكتور 💚
   
   وتسلم العزيزية والدار البيضاء 😃
  
"
86415,"
   احببت شابا جدا وكنا علي وشك الخطبة ولكن قبلها اعترف انه يشرب نوعا من المخدرات فتركته وقطعت كل سبل الاتصال بيننا
الان هو قد عاد واقسم انه ترك المخدراات وانه تغير هل اصدقه واعطيه فرصه ام ممكن ان يعود مجددا
  ","

   أعطيه فرصة.
  
"
86416,"
   الزمالك مش بيكسب ياشيخ طب ينفع كدة
  ","

   طب وإيه الجديد !
  
"
86417,"
   زوج محترم و أب ممتاز بيتق الله في شغله
ذكي و طموح 
بس مش بيعبر عن حبه أبدا و لا بيجيب هدايا و الرد بيكون عندك الفلوس هاتي اللي يعجبك أنا مش بحاسبك
متجوزة من 7 سنين و دلوقت عندي 25 سنة
أوقات بفكر في الطلاق جديا
بعدين ارجع اقول م ولادي يستاهلوا أب زيه
كمان أنا بحبه و مش متخيله الحياة مع حد غيره
حيرة!
  ","

   احمدي الله عليه .. وحافظي على النعمة !
   
   زوجك ده فارس أحلام بنات ونساء كثر، جدا ..
   
   أنت مش شايفة البلاوي اللي احنا فيها ؟!
   
   عيب بسيط جدا تقدري تتجاوزيه بكل سهولة؛ محدش كامل ..
   
   الله يهدي روحك، ويصرف عنك شيطانك.
  
"
86418,"
   هو ف بلد عربيه بيعاملو المصريين كويس يعني لو انا هسافر حضرتك ترشح ايه
  ","

   أنت -في الغالب- اللي بتفرض شكل معاملة الناس لك !
  
"
86419,"
   انا زمايلي في الدفعة مش بقولهم غير دكتور وحضرتك ومش بندهلهم بأساميهم خالص 
كده صح ولا انا اوفر
  ","

   صح .. جدا.
  
"
86420,"
   لو شب طلبني مني وخلاني اوعده انو لما اداوم ع الجامعه اخبره ..
هل يجب علي انو اوفي بوعدي 
ولا لا!
امنتك تجاوب😭
  ","

   فوقي يا ماما !
   
   اللي عايزك = يخبط على باب البيت.
  
"
86421,"
   الله يسعد قلبك ويعطيك ليرضيك ويكرمك بكرمه ويفتحلك أبواب الخير كلها
رح يكون الدعاء إلك من أولوياتي دائماً, زرعت بقلوبنا محبة كبير بفضل تفهمك
""ولو كنتَ فظّاً غليظ القلب لانفضّوا من حولك."" 💚💚
  ","

   الله يجبر خاطرك ..
  
"
86422,"
   ماذا عن الوحدة الواحد بقي وحيد يا شيخ
  ","

   الواحد بأه وحيد وحدة أوحد من وحيد القرن 😬
  
"
86423,"
   بيشجع الحب الحلال يا باشا مش أي حب :) وأما بنت او شاب بيبقوا مش حلال أول كلمة بيقولها غلي نفسك وانتظري الحلال والشاب بيشجعه يروح يتقدم يا أما يصبر
  ","

   عاش 👍🏻
  
"
86424,"
   """"""""""
  ","

   سافروا سوا ..
  
"
86425,"
   🌺🌺 
ممكن ترد حضرتك عليها هنا 😅
  ","

   معاك في اللي قلتيه .. إلا حكاية ""كان بيكلم"" دي !
   
   المهم هو إيه الوقت .. علاقته بربه، أخلاقه وتعاملاته ..
  
"
86426,"
   بحسك بتشجع موضوع الحب ده بين الشباب والبنات،حبذا لو توضحلهم قبل كده شروط الحب ده والعلاقات دي عشان ميقولوش اهو الشيخ عطية قال كده، ربنا يكرمك يا شيخ
  ","

   حضرتك اللي مش متابع معانا كويس بس.
  
"
86427,"
   انا ببر امي على قد ما اقدر ومش بعلي صوتي عليها وبعاملها بالحسنى..بس لو غلطت غلطة زي اني أأجل شغل البيت مثلا بس بعمله ف الاخر والله..بتدعي عليا ربنا ينتقم مني 
او لو حد من اخواتي زعلها تدعي علينا كلنا...او تدعي عليا بسبب حاجى حصلت من زمان واعتذرتلها...ربنا يستحيب؟
وانصحني بالله عليك
  ","

   لا .. الله أرحم وأكرم منها.
  
"
86428,"
   سلام عليكم
ياريت حضرتك ماتبينش الاسم و يالله عليك جاوبني..
انا مظلومه ظلم بيّن و لوحدي معيش اي حد يقويني اواجه الظلم ده و بدأت اشك ف نفسي فعلا ..اعمل ايه مش قادره ابرر لحد تاني و مش عارفه ارجع حقي انصحني بالله عليك اعمل ايه و اريح قلبي ازاي
  ","

   ما تبرريش لحد؛ ما داموا مصرين على ظلمك !
   
   قولي: يا رب ..
   
   وبس.
  
"
86429,"
   حدثني عن العزلة.
  ","

   اللي عايز العزلة مش بيكرر السؤال كتير كده !
   
   عموما لازم قدر صحي منها؛ يحفظ توازن نفوسنا ..
   
   لكن انتبه؛ فزيادته عن حده معرضة لخطر الاكتئاب.
  
"
86430,"
   ولكن الحب الخالي من الصداقة، من الرفقة، من الاهتمام المشترك؛ إنما هو حب هزيل، إنه ليس حباً، بل لذة أنانية، وتفاهة منمقة !
دوستويفسكي
  ","

   الله !
   
   اديني في العميق 😃
   
   كنت لسه بقول ده أمس والله لصديق ..
  
"
86431,"
   نصيحه تقولها من واقع خبرتك في الدنيا ؟؟
  ","

   لا تعوّل على أحد .. إلا الله.
   
   ما تحسبهاش كتير .. عشان غالبا القدر بيخلف حساباتك، وبيطلع هو الخير.
  
"
86432,"
   Who want to eat with me?
  ","

   شا الله يسترك .. والله لسه ما فطرت يا عم 😢
  
"
86433,"
   ما هي الدولة التي لا تود أن تزورها أبدًا؟ ولماذا؟
  ","

   لا أنا بحب السفر واستكشاف الناس يا آسك ..
   
   هات أنت بس فلوس، وملكش دعوة 😏
  
"
86434,"
   يا شيخ هموت م الضحك 
جزاك الله عنا كل خير
  ","

   دوم يا رب 😃
   
   آمين ..
   
   ———————————————
   
   تصبحون على خير يا صحبة الجنة 💚
  
"
86435,"
   يا ريت يتمسح بيا البلاط وابقا زي حضرتك ،ربنا يديمها عليك نعمه ويحفظها من الزوال
  ","

   اوعى !
   
   سل ربك العافية .. لا تتمن أبدا أن تكون كأحد ..
   
   تمن أن يصلح لك حالك وتسعد ..
   
   آمين .. جزاك الله خيرا.
  
"
86436,"
   يعنى انا مسألوش عن ماضيه انا كمان
  ","

   طبعا !
   
   الكلام ينطبق على الطرفين .. تماما.
  
"
86437,"
   😂😂ده أنا على كده بقا مفتريه كاتبين الكتاب ولا يجرؤ يطلب منى حاجه زى دى😂😂هار اسود هو أنا طبيعيه ولا مقويه عضلاتى عليه
  ","

   المسكين .. الله يقويه 😔
  
"
86438,"
   ياشيخ  متقدملي زميل في الدفعة..وانا كنت بكلم من سنتين شاب اخر من دفعتي وهوا في معرفة بينهم..واللي كنت اكلمه تجاوزته خلاص..بس لسا هوا بينظرلي نظرات غريبة وكده وفي معرفة بين الشابين..اقول للخاطب ام لا؟
  ","

   ما دام في احتمال قوي يعرف أو يكون عارف .. هتقولي (بعد ما يحصل قبول بشوية) :
   
   حصل كلام في فترة من زمان بيني وبين فلان .. ومكنش فيه تجاوزات؛ كنت فاكراه جد في الارتباط .. وبعدت عنه، وانتهى الأمر .. ونسيته أصلا !
   
   بعرفك بس عشان لو كنت سمعت أو تعرف في أي وقت تبقى عرفت الصح مني.
   
   بس كده .. بدون ولا كلمة زيادة.
  
"
86439,"
   هي ممكن تقوله يا شيخ عفا الله عما سلف ، واللي فات مات واللي جاي كله مفاجات ههههههه ، أقصد احنا ممكن نحاسب بعض من النهارده وننسي الماضي ما دام صاحبه عزم يبقي كويس ، وربنا ييسر للجميع ما فيه الخير
  ","
  ....
  "
86440,"
   بنحب عقلانيتك يا شيخ هل كنت كذلك منذ صغرك او بالخبره تغيرت؟
  ","

   لا أنا اتمسح بي بلاط الدنيا حضرتك .. يا رب لك الحمد 😃
  
"
86441,"
   وانا اقول امي طلعت ليه بطيخ لخطيب اختي 😂😂
  ","

   وطبعا اتفق في نفس القعدة !
   
   عيب يا جماعة .. احنا مش بنقول أي كلام 😬
  
"
86442,"
   يعنى معنى كده ي شيخنا إن البنت مش لازم تحكى لخطيبها عن أى حاجة حصلتلها فى حياتها قبل ما تتخطبله وإنها لو حكت هيبقى بحريتها هى صح ؟
غير السائلة..
  ","

   صح .. جدا.
  
"
86443,"
   وليه ميعرفوش كل حاجه عن بعض من الاول
  ","

   عشان بتفتحوا أبواب للشيطان وتفضلوا تشكوا في بعض وتحولوا حياتكم لجحيم !
   
   اسمعوا ده عشان تفهموا:
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
  
"
86444,"
   شيخ تعال تفضل عنا عالاردن، و أعطينا دروس عن هالمواضيع، و عن بر الآباء والأمهات والابناء ببعضهم، و عن انه الدين دين حياة مش انغلاق، و عن أمور الخطبة و الأخطاء اللي ممكن نتسببها لحالنا
  ","

   أنتم بتعقدوا على طول 😃
   
   عموما أنا بحب المنسف .. قصدي الأردن أوي 😬
  
"
86445,"
   ايوة انا معك ياشيخ المفروض تسكت ومتدهوش مساحة انه يسأل في كدا..في مرة عريس سألني وزي الهبلة جاوبت وطلع كان عارف وبيختبر هكذب ولا ايه..روحت رفضاه خالص هو انا ناقصة 😂😂
  ","

   برافو عليك 👍🏻
  
"
86446,"
   انا بحس نفسي بالحجاب زي من غيره مش فارقه كتييير مع العلم اني مخطوبه 😅😅 هيفرق ازاي عشان استعد
  ","

   ولا حاجة .. هو لبس خلاص 😬
  
"
86447,"
   لو اكتشف بعد كده هتحصل مشاكل
  ","

   مش من حقه !
   
   يلزمه من يوم دخل حياتها وبس ..
   
   وكذلك هو .. مش مطلوب منه أبدا يحكي مغامراته اللولبية ..
   
   يلزمها برضه من يوم دخلت حياته.
  
"
86448,"
   مش هتكون كدبت كدا ؟
  ","

   بل استترت بستر الله، وهذا ما يحبه ويرضاه !
  
"
86449,"
   بس الشكل مش حاجه يا شيخ يعني لو شعرها وحش مش هيخطبها!؟ ولو شكلها وحش من غير حجاب هيرفضها 
المهم الاخلاق والتفكيرر يا شيخنا مش الشكل والشعر 
وجهه نظري الصراحه
  ","

   قم / ـومي ذاكر / ي بس.
  
"
86450,"
   يعني تقول مكنتش بكلم حد؟
  ","

   نعم .. ما دامت تابت لله، وصلح حالها !
   
   محدش من حقه يتدخل في المساحة دي.
  
"
86451,"
   ربنا يروق حالك ديما يا شيخ .. ❤🌸 وتفضل تجاوب اجابات تفرحنا كده 🌼 وتضحكنا بدل الهم اللي بقينا فيه 💔
  ","

   وأضحككم بدل الهم !
   
   والله طمعي في الله كبير.
   
   ما علينا ..
   
   الله يسعدكم.
  
"
86452,"
   السناجل هيدفنوا نفسهم حالا😬💔
  ","

   وآدي الصبارة 🌵
  
"
86453,"
   ايوه يا شيخنا فعلا الملامح بتختلف ،، اوافقك الرأى جدا
  ","

   مش مستني توافقني على فكرة 😬
  
"
86454,"
   طب لو هيا كانت بتكلم حد وتابت من زمان بتقول في الرؤيه ولا بتسكت ولو سألها ترد بايه ......
  ","

   هو مش من حقه يسأل .. ولو سأل ما تجاوبش !
   
   تنفي يعني.
  
"
86455,"
   هو تحريك المشاعر حلال!؟
بنت
  ","

   اللي هو من أي اتجاه يعني ؟!
  
"
86456,"
   كنت خاطب قبل كده بنت من عائله كبيرة تعليم عالي وأنا دبلوم موظف ميسور الحال والسن صغير بكمل دراسه محصلش نصيب وكان نفسى في أهل دين ولما اخترت مرتين اترفضت من قبل ما أشوف البنت أصلا انا بحاول التزم علي قد ما اقدر تفتكر يا شيخ دول تفكير أهل دين أنا مصدوم قول ما يهون عليا .. رد عليا يا شيخ بالله عليك
  ","

   شوف يا حبيبي الغالي أنا طبعا مقدر شعورك جدا !
   
   لكن مجرد رفضك لا يعيبك .. ولا يعيبهم، ولا يقدح في دينهم.
   
   فتجاوز الأمر، وابحث عمن تناسبك .. وأبشر بالخير.
  
"
86457,"
   لو طلعت كانت بتكلم حد؟
  ","

   المهم هي إيه الوقت !
  
"
86458,"
   غير السائله .. اشمعني البطيخ
  ","

   عشان يطري على مراوحه فيشوف كل حاجة حلوة 😬
  
"
86459,"
   الشعر مبقاش يفرق كتير بقا في بروتين وكيراتين وحاجات كتير ف بلاش يحرجها 😅
  ","

   ولو .. لكن ملامح المرأة بشعرها كثيرا ما تختلف عن وجهها بالحجاب !
   
   (ده كلام كبار؛ ما تخلوش العيال يسقطوا مننا بأه 😬).
   
   بأكد دي مش دعوة لكشف الشعر في الرؤية؛ لأن العرف معتبر في مثل هذه المسائل .. لكنها من حيث الحكم الشرعي = جائزة.
  
"
86460,"
   طب نعكس السؤال اعمل ايه مع إلى هيجي يخطب؟ 😂
  ","

   بطيخ؛ يتقطع كويس ويتحط في التلاجة قبل ما ييجي بساعة 😬
  
"
86461,"
   اطلب اشوف شعرها عادى ي شيخ
  ","

   هو مش حرام في الرؤية .. لكن مش معروف في مصر، وغالبا هينفخوك لو طلبت حاجة زي دي.
  
"
86462,"
   طيب ي دكتور انا خطيبى فعلا شخصيته قوية جدا مع اى حد لكن انا بقدر اقنعه بسهولة او اللى هو بستعمل دلع البنات ع اد حدودى المسموح ليا بيه معاه وبيلين فهل ده برضو نفس الوضع؟
  ","

   ده زي العسل 😃
   
   وهل يسلب لب الرجل الحازم كامرأة ذكية !
  
"
86463,"
   انا مقدم على دراسة علم نفس في ألمانيا، فهو حضرتك من خبرتك كيف رأيته لهذا الفرع؟ وهل تنصح به؟
  ","

   جدا .. وابقى خدني معاك يا سي جوني 😬
   
   وفقك الله ..
  
"
86464,"
   أخويا يعرف واحد بيقول إنهم بيدرسو الدين مع بعض و بيقعد معاه بالساعات و كل يوم بيتعلق بالراجل دة أكتر لدرجة إنه بقى بيسمع كلامه فى كل شئ بقى هو اهم واحد عنده وصله إنه مبيقبلش حد حتى يساعده أو يسمع من حد غير الراجل دة و ساب دروس الجامع إحنا خايفين عليه و مش مرتاحين لوجود الراجل بقينا نحسه بيتحكم فينا!
  ","

   دي مرحلة بيمر فيها الشباب بالذات في مراهقتهم !
   
   ولازم يكون دور المربي ومسؤوليته يرشد الموضوع ده في نفوسهم ..
   
   عموما وجهوا أخاكم واحدة واحدة، وحد منكم يتكلم مع الرجل ده ويفهمه المفروض يعمل إيه.
  
"
86465,"
   وجه لها كلمة يا شيخ علها تغير رأيها..وخاصة ان الشاب يحاول التوبة..وان الله قد انعم عليها بالستر ف لم ترفضه؟
  ","

   هي بتعاقب نفسها .. أو حاسة إنه دايما بمجرد ما تبص في عينه هيفكرها بهذه الزلة التي تريد نسيانها !
   
   أو تحول حبها له لبغض ونفور لأنها في النهاية (وبصرف النظر عن تحملها المسؤولية طبعا) هتكون شايفة إنه ما حافظش عليها !
   
   لذا وجهتهما للتوبة والتجاوز ..
   
   إن استطاعا ذلك وتعاهدا على بداية جديدة = ينصلح حالهما بإذن الله.
  
"
86466,"
   انا متلغبطة يا شيخ والله كل كلامكم ع راسي بس انا مش كدة علطول واوقات كتير بشيلو فوق دماغي من مواقف بيعملها بس هو بيحبني بجنون لدرجة تخنق ونا مش بلاقي غير الاسلوب الوحش عشان اخلص من زنو ..كلام العقل بيقول انك مش عيزاني و..و والانفصال صعب ومش هقدر اطلب انفصل وبقول اهو بيحبني وهيستحملني
  ","

   طيب ده مبدأ فاشل لتقام عليه حياة !
   
   عموما تكلمي معاه وفهميه إن الاعتدال مهم جدا ..
   
   ولازم تقرري بدري .. وتكوني أد قرارك؛ أيا كان.
  
"
86467,"
   ايه دا!!

انا الصراحة انسانه عصبية وزوجي  ربنا يبارك فيه لما اتعصب مبيتعصبش ويهدي بس عمري مافكرت اهزأ او انزله عن قدره انا اه صوتي بيعلي ف الكلام بس ببقا عارفه حدودي ومقدره انه ساكت حكمة منه مستخفش بقا انا واركبه عشان دا ف المستقبل هيتديها ع دماغها
  ","
  ....
  "
86468,"
   سيأتي عليك وقت بيتهيألك ان الشجرة راجل اي حاجة جامدة هتتخيليها رجولة  اعتذر للتشبيه لكني عانيت من وضعك والمشكلة مع نفسي ماكنتش قادرة اقوله  ان مبقيتش متقبلاه واني مش بشوفه ....؟؟؟؟
انا انصحك تعيدي ترتيباتك والله تندمي وخصوصا لما يكبرو الاولاد ويبتدو يعملو الفرق بين والدهم وناس  تانية 
بالتوفيق
  ","
  ....
  "
86469,"
   اتجوزا واطلقوا فقط لإيجاد مبرر لما حدث بها .. ولكن ستظل الخطيئة امام اعينكما وكلما نظر أحدكما للآخر تذكر ذنبه .. ولا أظن ان زيجة مثل ذلك ستدوم بدون شك وأمور اخرى
  ","

   بل هناك زيجات كثيرة استمرت ونجحت !
   
   قلوب التائبين (لو صدقوا) رقيقة رحيمة .. تنسى وتغفر وتسعى للإصلاح فيما هو آت.
  
"
86470,"
   شرط يتزوجوا يا شيخ ؟
  ","

   مش شرط !
   
   لكني أميل له دوما في مثل هذه المواقف ..
   
   سيما مع تحمله لمسؤوليته ورغبته في إصلاح خطئه؛ سترا لها من مجتمع متبلد قد يحكم عليها بالإعدام النفسي ولا يقبل توبتها ولا يغفر زلتها.
  
"
86471,"
   مش فاهمة! يعنى فى مخطوبين بيبقوا واخدين على بعض وبيشتموا بعض هزار هو دى غلط؟؟
  ","

   دي حاجة ودي حاجة تانية !
   
   وإن كان الاحترام زينة للعلاقات .. ولو في المزح.
  
"
86472,"
   المفروض تحترمه وتشيله فوق دماغها مش تقلل من كرامته حتي لو كان هو طيب وبيقبل من كتر حبه ليها
  ","

   أو تنفصل بهدوء ما دامت العلاقة وصلت لمستوى مزر .. سيخرج منها أسوأ ما فيها !
   
   وقد يدفعه للانفجار يوما بما لا تحمد عقباه.
   
   التصالح مع وضع كهذا = خطأ.
  
"
86473,"
   عادي قابل عشان بيحبها و بيستحملها وقت غضبها و دي مش حاجة تقل منه خالص
  ","

   لا !
   
   فيه درجة معينة الوصول لها بيتحول لمهانة مش بترضي الطرف الآخر أصلا ..
   
   نعم .. المرأة تتمنى من الرجل أن يحبها .. لكنها تنفر من حب يحوله لمسخ لا طعم للحياة معه، ولو كان لا يجيد إلا: ""نعم - حاضر"" !
   
   هي معادلة دقيقة وخط فاصل بين الرفق واللزوجة .. والرجولة والقسوة ..
   
   من أتقن تمييزه = حاز قلبها وملأ عقلها.
  
"
86474,"
   اعمل ايه مع اللي هروح اخطبها؟
  ","

   تخطبها لو عجبتك 😬
  
"
86475,"
   احتياجى لحد ف حياتى دا طبيعى ولا لا !
  ","

   لو ما احتجتيش = تبقي مش طبيعية !
  
"
86476,"
   لا مش راضية بس كان الاول بالغلط من العصبية ولقيتو عادي بيضحك مش ع نياتة بس بعقل بس بجد حبو ليا مرض لدرجة بيتنازل عن رجولتو  فاهمني
  ","

   تمام .. ليس من مصلحتك الاستمرار !
   
   سيحولك لكائن متنمر، مستخف بكل شيء.
  
"
86477,"
   هو اللي زاي قابل ع نفسه انه يتهزق يا شيخنا مش هيا
  ","

   ما هو فيه حاجة غلط فيهما طبعا !
   
   المشكلة في استمرائها هي لهذا الوضع.
  
"
86478,"
   انا شب وغلطت مع فتاه بموافقتنا ،وبقت مش بنت ،وبتحايل عليها نتجوز وتقولي هعيش عمري كده ومش راضيه وانا عايز اتوب 😢اعمل ايه الذنب ده عالق ف رقبتي جدا😢😢
  ","

   إنا لله !
   
   تب لله واستغفره .. وبقولها: توبي لله واستغفريه ..
   
   واتجوزوا .. وابدئوا حياة في طاعة وطهر.
  
"
86479,"
   كان بيني وبين شاب كلام على النت بشكل سري لمدة سنة عرض علي بعدها الخطبة لكن رفض اهلي لاسباب وجيهة حال بيننا وافترقنا وتبت لله واحمده الان على فراقناواستغفره لما كان منا،بعدهاتقدم لي شاب اعرف طيب خلقه ودينه ولا يُرد من كان مثله لولا اني علمت انه صاحب الاول،أخاف أن يصله خبري الأول،رأيك الرفض أسلم؟
  ","

   بل وافقي .. والله يسترك بستره الجميل ..
   
   ما تقلقيش.
  
"
86480,"
   خطيبي حتي اتهزق مني عادي مفكر كدة من الحب الشديد ذة اية هو ع نياتة واول حب
  ","

   طيب هو على نياته .. أنت راضية عن نفسك تبقي كده ؟!
  
"
86481,"
   اية اول اخطوة اعملها بعد سنة ونصف اجنوستك وعاوز ارجع
  ","

   حمدا لله على السلامة !
   
   الحمد لله الذي أراد لك النجاة ..
   
   الزاد التعبدي هو أول ما يثبتك .. اسجد لله واقترب .. وادعه مخلصا بالهداية ..
   
   اقرأ القرآن ودع نوره يتسرب لروحك ..
   
   أكثر من ذكر الله وتنفس الحياة من جديد ..
   
   اقرأ كتاب ""لا أعلم هويتي"" ..
   
   الله يرضى عنك، ولا يقبضك إليه إلا وأنت من أهل جنته.
  
"
86482,"
   ربنا يحفظك احنا عندنا معظم المعيدين والدكاتره بيطلعوا عقدهم علينا
  ","

   للأسف .. للأسف 😔
  
"
86483,"
   أنا معجبة بأحدهم يدرس معى فى نفس الجامعة وفى نفس الصف لم أحادثه يوما ولا اعتقد أنى سأفعلها حتى ولو عشقته وقطعت كل سبل التواصل إليه لكننى لازلت أفكر به ماذا أفعل ؟!!! أنا على وشك الوقوع فى الهاوية _حبه_
  ","

   غلّي نفسك !
   
   غضي بصرك .. ولا تتمادي مع الأفكار ..
   
   سلي الله يمدك بمدد من عنده ..
   
   أعانك الله على قلبك.
  
"
86484,"
   احب الاعمال الي الله
  ","

   - الصلاة على وقتها.
   
   - إدخال السرور على مسلم.
   
   - الإكثار من ذكره.
  
"
86485,"
   لا تذكره ولا تتجاوزه ..
الله يبارك بيك يا شيخنا لسه متفرج عليه الصبح الڤيديو وساعدني كتير وطمني وحسسني براحه نفسيه جزاك الله خيراً..
خلي السائل/السائله يتفرجوا يمكن يطمنوا زي ☺️☺️
  ","

   الله يرضى عليك ..
   

    https://www.facebook.com/m.atiia.soliman/videos/1454248847988289/
   

"
86486,"
   تعب
  ","
  ""لقد خلقنا الإنسان في كبد"" !
  "
86487,"
   دكتور انا معايا رقمك لو في حاجه محتاجاك فيها ينفع ابعتلك واتس ولا لا
  ","

   الله يسامح اللي سربوه بس 😔
   
   أولا: رجاء لا تعطيه لحد .. عشان الواتس بدأ يبقى زحمة هو كمان.
   
   ثانيا: ممكن تبعتي .. لكن اصبري علي في الرد.
  
"
86488,"
   متقدملي انسان كويس بس مقصر بصلاته.. وانا الحمد لله مش بقطع فرض قلت ممكن أفضل أزن عليه حتى يظبط صلاته بس أمي مش مقتنعة قالت اني هتعب عالفاضي وانا شايفة اني قادرة أثر عليه بأسلوبي ..رأي حضرتك ايه؟
  ","

   هتقدري تأثري ؟!
   
   طيب اديله فرصة فترة الخطوبة ..
   
   ده لو إنسان كويس فعلا واستعداده كويس ..
   
   غير كده = لأ.
   
   دايما بنقول إلا الصلاة.
  
"
86489,"
   @@
  ","

   مجرد الذنب مش مشكلة !
   
   ليس تهوينا ولا تجريئا .. بل لأنك بشر ضعيف .. إن عرضت نفسك للخطأ = ستخطئ ..
   
   القضية كلها في كيفية الإقلاع عنه وإصلاح أثره وتجاوزه تماما .. ومزاحمته في الصحيفة باستغفار كثير وحسنات صالحات ..
   
   لا تستسلمي ولا تيأسي .. ولا تعودي لمثله !
   
   واعلمي أن رحمة الله واسعة .. جدا.
  
"
86490,"
   تعريف الاكتفاء!
  ","

   الاكتفاء من النعمة يوازي الرضا .. والاستغناء بما في قلبك ويدك عن الدنيا وما فيها !
   
   كأنك تملك قطعة من السماء .. فلا يستهويك أي بهرج آخر، مهما كان جميلا؛ فهو في نظرك ينتمي للأرض.
   
   الاكتفاء من البلاء يوازي الاستسلام .. والطمع في الله الكريم أن يرفع عنك، واليقين بأن الفرج قريب؛ فأنت لم تعد تتحمل كثيرا وربك أرحم بك من نفسك.
  
"
86491,"
   بنحبك ياشيخ
  ","

   هو ده الحب 😬
   
   الله يسترنا بستره الجميل .. ويجعلنا متعاونين -ما حيينا- على رضاه، ويجمعنا في ظل عرشه يوم لقاه.
   
   تصبحون على خير يا صحبة الجنة 💚
  
"
86492,"
   طيب واذا كان الحب من الطرفين بس انفصلت بسبب عدم التفاهم كدا ظلمته؟
  ","

   مش حب !
   
   مجرد قبول مبدئي بان أنه غير قابل للاستمرار ..
   
   مفيش ظلم.
  
"
86493,"
   أخبرنى يا أبى كيف"" يحب الله لقائى ""
  ","

   من أحب لقاء الله = أحب الله لقاءه !
   
   وحب لقائه يكون بالشوق له .. وحقيقة الشوق تكون بالاستعداد بالعمل الصالح، والنية السليمة، والتخفف من أثقال الدنيا.
  
"
86494,"
   طب واللي مش لاقي الحب !
  ","

   لا يتكلف البحث عنه !
   
   لو كان من رزقه في الدنيا = سيلقاه على الدرب.
  
"
86495,"
   هل الحب من طرف واحد يسمى حباً؟
  ","

   عذاب !
   
   لا بد أن ينتهي، مهما كان الثمن.
  
"
86496,"
   تقول ايه لواحد كان بيحب واحدة و اديته الصابونة وبعدين حب يدخل تجربة جديدة وبعد ما علق البنت بيه قالها انه لسه منساش حبيبته القديمة وساب الجديدة قبل ما يخطبها بأيام
  ","

   أقولها هي: احمدي ربنا واشكري فضله .. نجاك، وعافاك.
  
"
86497,"
   ولو الحب ده سبب كثير من المشاكل واستخلاص للروح والطاقه فما قولك يا شيخنا
  ","

   يبقى مش حب !
  
"
86498,"
   ابنتي ف الحضانه ممكن تدعي لها و صحبه الجنه
  ","

   اللهم يا رب اشفها وعافها والطف بها .. وأقر أعين والديها ببرها وعافيتها.
  
"
86499,"
   أنا معيدة في الجامعة صغيرة وعلى قدي
بحاول قدر الإمكان أركز على حاجات كتير غير التعليمية
زي الصفات الشخصية..الرفق..التقدير..الانبساط..احترام الوقت وغيره من الجوانب الاخرى
وبتمنى إني أكون بقدم وظيفتي بما يرضي الله
نفسي أترك بصمة مؤثرة في المكان دة لما أسيبه
قدم لي نصيحة :)
  ","

   اثبتي على ما ذكرت .. وأبشري بالخير .. كله !
   
   الله يحفظك ويستعملك ويكثر من أمثالك ..
  
"
86500,"
   اصل الطاعة فيما تحب ولا فيما تكره؟
  ","

   أصل الطاعة = إخلاص النية.
  
"
86501,"
   بقيت وانا بدعي لنفسي احس ان حضرتك ليك حق علينا اننا ندعيلك ولصحبة الجنة 💚
""اللهم انظر له بعين الرضا 💚""
  ","

   يا رب .. يا رب .. يا رب ..
   
   أبكيتني 😭
  
"
86502,"
   ماهو الحب ما بكون حب الا اذا سبب راحة البال والسكينة ..ولا إيه ياشيخنا؟
  ","

   ومفيش راحة بال وسكينة بدون حب !
  
"
86503,"
   طب اللي عاوزه تعمل كدا واهلها مش موافقين تقنعهم ازاي؟ غير السائله
  ","

   المهم هي وزوجها .. ده قرارهم.
  
"
86504,"
   الحب ولا راحه البال ياشيخنا
  ","

   سؤال ده زي: الطعام ولا التنفس ؟!
  
"
86505,"
   يا شيخ هو حرام شرعا ان واحدة تتزوج من واحد ملتزم دينيا لكن مدخن و بيحاول يبطل التدخين ؟!
و ادعيله من فضلك❤
  ","

   مش حرام .. ما دام مصليا، خلوقا ..
   
   أعانه الله وعافاه.
  
"
86506,"
   شيخي ماذا تقول بالذي يخون بعقله و الذي يخون بروحه و الذي يخون بجسده ؟
و هل هم نقطة نهاية لكل علاقة اذا اكتشف الطرف الاخر هذه الخيانة ؟
  ","

   سؤالك ده خيانة للمنطق 😔
  
"
86507,"
   حد يقول للشيخ عاملي بلوك ليه؟
  ","

   الشيخ بيسلم عليك وبيقولك: مفيش بلوك 😬
  
"
86508,"
   انصحني مكتوب كتابي ل واحد بيحبني جدا وبيتمنى لى الرضا ارضى لكن انا لسه مش حاسه بالحب الشديد له شعور انى مقدرش استغنى عنه ده لسه مجاش لي مع انى بحس بمشاعر طيبه اما يكون موجود معى لكن احيانه اهتمامه الزائد بيخلينى ابعد عنه انا في غلط ؟ولا الشعور ده ها يتغير بعد الزواج
  ","

   ما دام مفيش نفور = قابلي كرمه بكرم .. والدنيا هتظبط بينكم بإذن الله.
  
"
86509,"
   ياشيخنا ؟
  ","

   يا نعم 😌
  
"
86510,"
   أخواتك بيغيروا عليكِ دي محبه ودا شي ميضقكيش بتاتا..! بل اعذريهم تحاولي تمشي الامور 
ودا الطبيعي لأنك دايما تخصيهم لوحدهم إليهم بس وجه فجأه خطيبك ف بيتهيألهم انه هياخدك منهم 😊
  ","
  ....
  "
86511,"
   ي شيخ الله يجازيك تجاوبنى وتقولى اسم الفيديو ايييه اللى حضرتك كنت بتتكلم فيه عن عدم الحكى للطرف الاخر بماضيك
  ","

   كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
  
"
86512,"
   فرح ولا سفر بعد الفرح لفسحه كويسه ، ولو عملت فرح مش هيكون منفصل عشان دا طبع العائلتين وانا وهو مش فارق معانا قد م نفسنا ربنا يجمع بينا على خير، غير أن فلوس القاعه والجو دا كلهم مكلفين جدا وهو هيفتح مشروع ويقول ي هادي وانا مش عايزه اكلفه فلوس ف الفاضي بصراحه بس هلبس فستان ونتصور ومع حبايبنا وقرايبنا،
  ","

   البسي فستان واتصوروا واتبسطوا وهيصوا في البيت واطلعوا على شقتكم .. وربنا يملاها لكم مودة ..
   
   وعلطول سافروا للعمرة .. هتعرفوا يعني إيه طعم تاني للسعادة.
  
"
86513,"
   فكك من خطيبك اخواتك بالدنيا كلها
  ","

   بس يا عبيط / ــة !
  
"
86514,"
   كل الاسئله عن الارتباط انا كجنه زهقت نراعي شعور بعض يا جماعه😄
  ","

   جنة بلدي ولا نباتي ؟! 😬
   
   يلا غيرنا الارتباط خالص أهو.
  
"
86515,"
   عندى 22 سنه (بنت) اهلى ملهوفين اوى انهم يفرحوا بيا ويشوفوا ولادى 😂 عارفه انه من حقهم بس الموضوع موترنى جدا وبقيت بحس ان القطر هيمشى ويفوتنى .
  ","

   القطر لسه ما اتحركش أصلا !
   
   عيشي حياتك يا بنت الناس.
  
"
86516,"
   متقدملى رجل فيه كل الصفات اللى بتمناها ولكن دخله من محل فاتحه وفلاحه ..وانا مهندسة ومعيدة 
لكن اخلاقه وروحه طيبة ..واقتصاديا معدوم 
ابويا وامى مش موافقين ..ايه رأيك ؟ 
مش حضرتك قولت كريم الطبع وحسن الخلق
  ","

   سيأتيك الأنسب بإذن الله.
   
   الفارق المادي (الكبير) هيعمل بينكم مشاكل بعدين ..
  
"
86517,"
   لو سبت خطيبي وهو لسه جايبلي موبايل اديهوله ولا لأ
  ","

   اديهوله.
  
"
86518,"
   ايه الأخبار عندك في الرياض يا شيخ ؟
سمعت ان فيه اطلاق نار واسقاط طائرة وفيه اشاعة ان فيه انقلاب
  ","

   سبحان الله !
   
   لقيت أمي بتتصل علي من شوية على غير عادتها في هذا الوقت المتأخر .. قلقانة وبتقول بيقولوا الدنيا عندكم مقلوبة .. والكهربا قاطعة ..
   
   وأنا قاعد متكّي ولله الحمد .. ولسه جاي من بره .. وكل حاجة زي الفل.
   
   ما تسمعوش للزياطين.
  
"
86519,"
   انا زهقت من غيره اخواتي من خطيبي علي 😞اسيبه واخلص
  ","

   تخلصي وبعدين ؟!
   
   هذا الضعف لا يليق بمن يريدون شق طريق سعيد في الحياة.
   
   الزمي أنت الحدود لله ..
   
   وطنشي أي حاجة بعد كده.
  
"
86520,"
   هى التصرف ده فى رخص للبنت؟! 😢
طب اللى بتحب حد ومحافظة على قلبها وخايفه تغضب ربنا فيمن احبت تعمل اى وبتتمنى انه يكون زوجها ده غلط ؟!!!
  ","

   اسمعوا ده:
   

    https://www.facebook.com/m.atiia.soliman/videos/1305808432832332/
   

"
86521,"
   بس اناا عايزه اعرف 
هو اناا بلوك..  ببعت لحضرتك كتير مشكله تعباني وحضرتك مش بترد 
انا عارفه انه بيجيلك كم اسئله هائل..  بس عايزه اتأكد
  ","

   محدش بلوك والله !
  
"
86522,"
   انا 30 سنة متقدملي شخص محترم ومستواه المادي كويس جدا وسنه مناسب بس مطلق وعنده بنتين صغيرين وهما مع مامتهم .. اوافق ولا لأ .. انا خايفه بعد كده يجيب بناته يعيشوا معانا .
  ","

   مش شايف مبرر للرفض ما دام إنسان كويس !
   
   (أما حكاية بناته فتعليقي على خوفك مش هيعجبك).
  
"
86523,"
   ياشيخ زميل ليامن أيام الدراسه بيحبني وجه قالي وبعدين حاليا بيقول لوالدته عشان يجو يتقدمو لخطبتي لأن والده متوفي.. فوالدته مش موافقه حاليا وبتقوله لما تخلص جيش وتشتغل هو لسه قدامه سنه جيش وهم ميسورين الحال وشغله مضمون بإذن الله مع العلم ان أهلي مش معارضين عليه وع ظروفه..يعمل ايه مع والدته عشان توافق؟
  ","

   يتقدم .. وهي توافق بعدين.
  
"
86524,"
   منور يا يسدنا 
قرأت لك بالامس بعض الاجابات عرفتي يعني ايه الكلمه الطيبه صدقه 
ونفسي اوصلك الرساله ربنا يباركلك في كل ما تحب
  ","

   الله يجبر خاطرك ..
  
"
86525,"
   نعمل ايه في اخطاء الماضي الي بتطاردنا ؟؟؟😔
  ","

   اسمع ده:
   

    https://www.facebook.com/m.atiia.soliman/videos/1454248847988289/
   

"
86526,"
   اعمل ايه عشان ابطل اقلق من كل حاجه ؟
  ","

   صدقني أنا لو سيبت نفسي للقلق كان زماني منتهي من زمان !
   
   مفيش غير تفويض الأمر لله، وإحسان الظن به.
  
"
86527,"
   بحب شخص ومعايا رقمه واتس وبفتح صفحته فيس وعرفت تفاصيل حياته كلها حاولت كذا مرة امسح الرقم و ابعد و ابطل مش عرفه عشان الواتس الوحيد اللي بيعرفنس اخباره من اخر ظهور والسوشيال الميديا هي اللي عرفتني كل حاجة وطمنتني ليه
هل عليا ذنب ف كده رغم اني عمري مبعتله حاجة و حبي جوا نفسي بس 
ياريت من غير تجريح
  ","

   غلّي نفسك.
  
"
86528,"
   يا شيخ انا اعجبت بشخص من الفيس بقالى سنين وطلبت من صاحبتي تتوسط وتقوله بصراحه ولكن رد عليها انه مش بيفكر فى الموضوع ولما اتجادلت معاه قال ان فى واحده فى دماغه هيتقدملها انا كان نفسي اختار زوج صالح ومجروحه جدا واشعر بالغيظ منه فماذا افعل
  ","

   سبحان الله !
   
   ربنا يهديك أنت وصاحبتك.
  
"
86529,"
   ما هو أجمل شيء في حياتك الآن؟
  ","

   تصدق أنت بتفهم يا آسك !
   
   اللهم آلاءك.
  
"
86530,"
   ‏﴿قُل ما يَعبَأُ بِكُم رَبّي لَولا دُعاؤُكُم﴾
  ","

   اللهم ربنا، يا غني يا كريم .. تعلم وتشهد !
   
   أصلح الحال والبال .. وأسعد العيش والمآل ..
   
   تصبحون على خير يا صحبة الجنة 💚
  
"
86531,"
   عايزه ارفض بس يكون بشكل كويس يا شيخ اقول ايه
  ","

   كل شيء نصيب.
   
   الله يسعدك بالأفضل ..
  
"
86532,"
   انا ف جامعه وساكنه بعيد عن اهلي وابن عمي اكبر مني بسنه معايا وكنا متربين سوا وبالنسبالي اخ 
مره قالي يلا نخرج هعزمك علي اكل وعديتها وشويه قالي هنبقي نكرر الخروجه تاني اخرج معاه ولا لا
  ","

   لأ طبعا !
  
"
86533,"
   بحس ان بعد  الزواج هتنتهي حياتي وهكبر بسرعة ومش هحس بلوقت.حاليا متقدم لي شخص. احسبه على خلق لكن لما شفته محستش بحاجة غريبة عادي يعني لا نفور ولا إعجاب. وهشوفو تاني ومترددة جدا بلقبول وبنفس الوقت مش عايزة ارفض دايما بقول يمكن يجيلي احسن بلمستقبل واحد احبه  ليه استعجل ولسى الوقت قدامي
  ","

   أنت فاهمة الموضوع غلط، للأسف !
   
   الرفيق المناسب = يجعل لكل تفاصيل الحياة طعما أجمل ومعنى أفضل.
  
"
86534,"
   حماتى لا تودنى بأى شكل من الاشكال حتى وان بادرت أنا ، ودا سبب مشاكل بينى وبين خطيبى وهنهى الخطوبه بسبب اهله ، اتحمل واكمل ولا انهى ؟
  ","

   لو مش عارف هو يظبط الميزان بينكم .. بحيث يبر أهله، ولا يظلمك = فعدم الاستمرار أفضل؛ عشان هتتعبوا.
  
"
86535,"
   حصل انفصال بيني وبين خطيبي 
وبعد الانفصال حاولت انسي وبالفعل حصل وبدأت من جديد 
ليه بيظهر لي حاليا في منامي وفات فترة علي الانفصال وبصلي قيام ليل قبل ما انام والاذكار وقرآني مش بقطعهم ؟!!!
  ","

   عادي .. حديث نفس، وهيروح لحاله.
  
"
86536,"
   نفسي ذلتني ..بعدتني عن ربنا وبقاوم مش قادرة ارجع ..
لدرجة بيجيلي وقت بفكر ادعي عليها بالمرض عشان اكسرها وتلجأله 😢
  ","

   أعوذ بالله !
   
   بل ادعي بالعافية والتوبة .. والعودة لرحابه على خير حال يرضيه.
  
"
86537,"
   هل الحسد ممكن يبقي سبب في انفصال اتنين عن بعض كانوا مرتبطين جدا ومتفقين في اشياء كثيرة ومتعلقين ببعض ؟؟
  ","

   كثيرا ما يكون الحسد شماعة مظلومة مع جفاء طباعنا ونقض عهودنا !
  
"
86538,"
   أنا فى 5اسنان ولما باجى اشتغل لراجل كتير منهم بحسهم بيدلعوا ويبصولي بصه مش كويسة وانا تعبت والله ولازم العملى بتاعى أخلصه وازاي هقدر اشتغل بعد كدا
  ","

   طنشي .. وخليك جد !
   
   واللي يزودها = اديله فوق دماغه ..
   
   أنت المتحكمة في الأمر .. ما تقلقيش.
  
"
86539,"
   اتجوزنامن 3 سنين نحسن عشرةبعض لحد ما اكتشفت انه زنا عافانا و إياكم الله وقتها كنت في بداية حملي بعد أن تأخرفتره انهارت واجهته واعترف انهاغلطه واني مش مقصره في حاجة لكنها ذله وعدني مش هتكرر و أنا وعدته أسامح فاتت شهورمازلت ببكي واحيانابشك واستغفرحاسه ان في حاجة انكسرت جوايا مش عارفه ارجع زي ما كنا
  ","

   يتوب الله على من تاب ويغفر ..
   
   فاغفري له، واحتسبيها عند الله ..
   
   أعطي له فرصة للحياة.
  
"
86540,"
   من هو محمد عطية بنظرك؟
  ","

   أرجو !
  
"
86541,"
   السلام عليكم ، يا ابي انا في كلية صعبة ومكنتش باختياري ولا بناء ع رغبتي بس دخلتها عشان ارضي اهلي والوقت بعاني جدا ونفسيتي مدمرة ومبقتش احس بطعم اي حاجة حلوة بسببها مخنوقة يا شيخنا الي ابعد حد
  ","

   مقدر شعورك تماما !
   
   معلش؛ احتسبي نية لله .. واجتهدي عشان تخلصي منها، وأبشري.
  
"
86542,"
   هنفرح ..؟!
  ","

   الله ربنا .. ونحن له مسلمون !
   
   لازم هنفرح.
  
"
86543,"
   فيه شخص معايا ف الكليه كان باعتلى انه بيحبنى من فتره الثانويه ف الاول صديته بس بعدها اتعلقت بيه ماعرفش ازاى وهو كلم بابا بس بابا قال انه مش وقته دلوقتى احنا لسه ف 1كليه وعنده جيش وكل ما حد يتقدم بابا بيرفض خايفه يكون فيه حد ف دماغه لو صح اتعامل ازاى مع العلم مستحيل اقبل بحد غيره 😳
  ","

   بابا عنده حق !
   
   لسه بدري.
  
"
86544,"
   انا ذنبي ايه ان احب واحد مبيحبنيش ؟ وبدعي ربنا ليل نهار يشيل حبه من جوايا لان مش عايزه الوضع ده وصعبانه عليا نفسي جدا ؟
  ","

   ذنبك إنك مغلّتيش نفسك !
   
   ذنبك إنك مش صاحبة قرار، ولم تقطعي الأمر من أوله.
  
"
86545,"
   هل دايما لازم نتكلم مع الناس على قدر عقولهم ولا مش في كل الحالات؟
  ","

   فيه حالات الصمت يحفظ عقولنا منهم !
  
"
86546,"
   قابلت مامته وهيه ست مجترمه جداً وانبسطت بيها وكلمتنا خدت رقم بابا وهو كلم بابا وطلعوا يعرفوا بعض وحدد معاد يقابله .. دخلت على صفحته لقيته شكلاً مش عاجبنى وحسيت قلبى اتقبض وفى نفور فظييييع وعماله اعيط مش عايزه اقابله وارفض اعمل إيه ومش عايزه أؤذى حد والله 😭😭😭 قطوف تمتنع
  ","

   ما تحكميش من الصور !
   
   شوفيه لازم وبعدين خدي قرارك.
  
"
86547,"
   بلاقى الأسئلة اللى بتدور فى دماغى متجاوبة ع اكونت حضرتك 
السؤال بيبقى بنفس تفاصيل حكايتى كأنى أنا اللى سألاه 
دى تانى مرة تحصل معايا هنا 💚
مرة حصلت من حوالى شهر ومرة النهاردة 💚
أدام الله لنا صحبة الجنة وجمعنا معا ف جنة الخلد 💚
  ","

   يا رب لك الحمد .. يا رب لك الحمد ..
  
"
86548,"
   بكرة خطوبتي الحمدلله على من فعلا ارتضيه رفيق درب احسبه عند الله ذا خلق ودين وصلاح وبحبه وبيحبني ،
كنت مترددة كتير اقبل بيه وارسلت سالتك على مايقلقني من الموافقة قبل ١٠ شهور وردك كان مطمئن وكان احد الاسباب اني اوافق 💓🌸 
ادعي لنا ياشيخ بصلاح حالنا وربنا يتمم لنا على خير ويديم المودة والرحمة بيننا😍
  ","

   الله يا رب يسعدكم ويتم عليكم بخير ..
   
   كل البركة.
  
"
86549,"
   مش مصدقه انك رديت عليا و الله😄😄😄
بس هو سلبي جدااا و بيخاف من ردود افعال اللي قدامه و منطوي شويه !
  ","

   قلت، وأقول:
   
   الحب لا يحترم الضعفاء .. حرام على الجبناء.
  
"
86550,"
   انا معجبة بواحد زميلي جداا يا شيخ و هو معجب بيا هكذا بس انا مش ببينله اي حاجة ابدااا ولا حتى بعرف ابصله ..اللي متضايقني دلوقتي انه شكله خايف ياخد خطوة لانه فاكر اني مش واخدة بالي وانه سلبي شوية و بيخاف من ردود الافعال مع العلم اني مش عايزه اي حاجه حرام و الله يا شيخ انا بتكلم انه يتقدملي ..اعمل ايه؟
  ","

   لو صادق في طلبك = مفيش حاجة هتوقفه.
  
"
86551,"
   ينفع واحد معاه كلية عادية يتقدم لواحدة معاها طب أو هندسة ولا لاء.. عشان هي هتقول عاوزة دكتور او مهندس وممكن اهلها يقولوا كده.. ايه رأيك ياأبو أنس اتقدم ولا لاء منعا للاحراج؟ ممكن رد
  ","

   المهم تكون قادر تفتح بيت !
   
   تقدم .. وشوف هيقولوا إيه.
  
"
86552,"
   يكبرنى ب12 سنه وقف جمبى في مواقف صعبه جداوهو أصلا تعبان دعمنى نفسيا وأناوهوعارفين انه مستحيل يكون بينا حاجة بس حصل أحضان في وقت ضعف انا مكنتش عارفه ابعد وكنت ببكى واقوله وبردو بضعف واشجعه على دا وهو بيحاول يبعد بس بيضعف قال اخرمره انا مش وسخ انا بشر وبغلط وهو عمره ما وعدنى بحاجة،مقروفةمن نفسى،انصحنى
  ","

   معدتوش تتقابلوا تاني .. أبدا ..
   
   استغفرا الله ..
   
   انسي الأمر برمته ..
   
   وبس.
  
"
86553,"
   دايماً بقرأ لأمي اجابات حضرتك ودايما بتدعي لحضرتك وكنت اقولها ان حضرتك بتقول يا زواج يكمل الروح ويسعده يا قلته احسن 
ولما جه وقت اللي يسعد روحي ويكملها وقفت قدامي هي وابي ورفضوا وانا مستعينه بالله واملي في الله كبير انهم يوافقوا 
ادعيلي الله يجبر خاطرك
  ","

   اللهم يا رب اشرح صدريهما للخير .. واكتب لأمتك هذه سعد الدارين ..
  
"
86554,"
   الحمد لله رب العالمين تصدق انا ضيقه الافق بجد ايه القرف ده انا ازاى كنت بفكر بالشكل ده ، والله كلمتك اثرت فيا الحمد لله رب العالمين 
اللهم لك الحمد 
جزاك الله خيرا ي ابا انس
  ","

   الله يسعدك ويرضيك ويقر عينك !
   
   تجاوزي الأمر برمته .. وكملي طريقك .. ما زال في الحياة متسع كبير ..
  
"
86555,"
   طريقه مضمونه للانتظام في الصلاه يا شيخنا؟؟
  ","

   للرجال .. الجماعة !
   
   للنساء .. يؤذن الأذان والواحدة منهم واقفة على مصليتها جاهزة.
  
"
86556,"
   طلبت من خطيبى ورد قالى من عنيا ومجبليش حاجه ادايقت منه جدا بس قلتله ان الى دايقنى سبب تانى هو مابيجبش حاجه خالص وهو جايلى بس بيجيب هدايا فى الضرورى بس لم خرجنا كان كريم معرفش اى دا 🤔
  ","

   ما تتكسفوش تكرروا طلبكم بلطف !
   
   الدنيا بتنسي الناس .. ومش كل المهتمين بيعرفوا لوحدهم والله.
  
"
86557,"
   هفضل ابعتلك كده ومش هعمل 😞
انا هطلق خلاص بقرار مني ومقتنعه جدا بقراري وبفكر فيه من زماااان عندي اطفال بس جوزي اقسم بالله العظيم سيئ بمعني الكلمه وايضا لا يصلي ولا يحسن عشرتي 
المهم من وجهه نظرك ايه الاسباب اللي تستدعي الزوحه للطلاق من غير ما تحس بالذنب وكمان ازاي اواجهه مجتمعنا ده كمطلقه
  ","

   اللي قلتيه كافي جدا للطلاق !
   
   ويغور المجتمع .. ربنا يغنيك، وتربي أولادك في جو صحي مستقر بإذن الله.
  
"
86558,"
   معيد اللى اعجبت بيه اتجوز النهاردة وبرغم انى كنت قررت انساه الا انى لما شوفت صورته اتكسرت زاكرت وعافرت عشان اتعين معيده بس من قبل ما اقابله والله عشان كان نفسي ف الوظيفه دى طلعت الاولى ف 1 و 2 وجيت ف 3 قليت ورابعه اهو بقل وادى كمان حلم تاني راح تقدر تقولي حضرتك انا عايشه ليه ؟ اي الحلو ف الدنيا
  ","

   إنك مسلمة .. وإنك بصحتك !
  
"
86559,"
   بعتهولك اكتر من مرة حاسه انك متعمد تتجاهل سؤالي مع ان رايك يهمني جدا بجد والله شخص قبلاه نفسيا جدا وفيه بعض الميل القلبي ليه بس شقته في بيت عيله والاكل مشترك مع اخواته رجاله وبنات وانا بحب الخصوصيه والاستقلال وهيعيشني في ريف ومحتاره لان ظروفه مش مناسبه بس انا نادر لما اميل لحد ايه راييك @@@
  ","

   لا أنصحك بالقبول ما دمت مش مستعدة للوضع !
   
   الميل غالبا لن يصمد أمام حياة غير مريحة.
  
"
86560,"
   هو سوء الحظ وعدم التوفيق فى اى شيئ ممكن يكون دليل ان الشخص ده ملعون؟
  ","

   أعوذ بالله !
   
   بل لعل الله يدخر له ما لا تدركه أحسن الظنون ..
   
   بس يصبر ويصدق ويرضى.
  
"
86561,"
   خطيبي بيتجاهل حزني ويسيبني مع نفسي مده كبيره ودا وحش جدا ومهما قلتله ان مش حلو تجاهله لحزني بردو يتجاهله وممكن نتخانق ويقفل في وشي كتير كل دا غير لو كلمته علي حاجه فيها تجاوز وانها حرام يزعل ويقول انتي بتنكدي عليا الحل ايه
  ","

   علاقة مضطربة !
   
   محتاجين تقفوا مع نفسكم عشان تقيموا جدوى استمرارها.
  
"
86562,"
   يا شيخ هل في حب عن طريق النت ولا مجرد وهم و تسليه ؟؟؟
  ","

   الحب نادر .. في كل طريق !
  
"
86563,"
   لو سمحت انا اتخطبت مرتين قبل كده والشخصين كانوا كويسين جدا ومتدينين وكل واحد فيهم كان متمسك بيا جدا والخطوبتين اتفسخوا لنفس السبب بيبقي كويس لفترة معينة وبعدين بيتغير من غير سبب ويبقى مش طايقني ولا طايق حد من اهلي ولا طايق ييجي البيت خالص وبيتحول كانه شخص تاني ومش راضية اوافق على حد تاني.ايه التفسير
  ","

   عليك بالرقية والأذكار .. وما تشغليش بالك !
   
   لسه النصيب مجاش.
  
"
86564,"
   يقال ان للحب قواعد 
اخبرني واحدة
  ","

   الحب لا يوقفه شيء !
   
   إما يحيا فوق الأرض .. أو يظل يغذي النبض.
  
"
86565,"
   استحلفك بالله وصحبة الجنه تدعولي بالزوج الصالح تعبت من نظرة الناس
  ","

   الله يسعدك ويرضيك ..
   
   ولا عليك من الناس .. لا يستحقون التفكير أو وضعهم في الحسابات !
  
"
86566,"
   انا بحب بنتين وهما بيحبوني ف نفس الوقت انا ف كرب شديد ومش عارف اعمل ايه دلني ارجوك
  ","

   طبعا أنت أكيد (عكيت) عشان توصل للمرحلة دي !
   
   تب لله .. واعتذر منهما .. وابتعد، للأبد ..
   
   فأنت لم تعرف الحب بعد.
  
"
86567,"
   ~لن أمَلّ حتى تراها "")

ربما أنا أرسل لك الآن لأنال منك دعوة، علّها لصلاحك تُستجاب.💙
ادع لى بالخير،والبشر، وجميل القرب والوصل، ادع لي بسكن صالح وقلب عارف أسكن إليه وأستند إليه في ذاك الممر، ثم لقاء في الجنان بغير فناء أو عناء🌸💙
  ","

   بل تقبل بكرم الله وفضله ..
   
   فلستُ لحسن ظنك ..
   
   وقد كررتَ السؤال مرارا، وأستحيي من الرد عليه !
   
   اللهم بلغ عبدك سؤله، وبلغني مرادي .. وكل من ها هنا .. آمين.
  
"
86568,"
   شيخ لما زميلي يطلب مني الكشكول واديهوله كده انا مش محترمه
  ","

   مين قال !
   
   يا ناس يا عالم .. التزام الحدود وسد الذرائع ما ينفعوش يبقوا ذريعة للوسواس والأفورة بالطريقة دي.
  
"
86569,"
   بكره ابويا هل انا كده اخد ذنب على كرهي ليه واني مابطقهوش لسباب كتير جداااا هل انا كده عليا ذنب ؟
  ","

   المهم تعامله بالأدب .. ما في القلب بينك وبين الله !
  
"
86570,"
   نزلت صورتي فيس يا شيخ
  ","

   طب وأنا مالي !
   
   وأنا مالي .. وأنا مالي ..
   
   ماااالي !
  
"
86571,"
   هوا حرام يا شيخ حلق الذقن و الشنب مع العلم انه لما ذقني بتطول بيجيلي حساسيه
  ","

   قصرها بماكينة ١ أو ٢ .. أما حلقها فلا يجوز.
  
"
86572,"
   بلاش أحسن يا شيخ ... ياريت تفكر كويس جداجدا جداجداجدا جدا عشان متجيش بعد أسبوع تبقي عاوزة تطلق
  ","

   هي ما دامت سألت يبقى فيه مميزات ما تخليهاش تسارع للرفض !
   
   فدللتها على الحالة التي يمكن للأمر فيها أن ينجح.
  
"
86573,"
   الله يسامحك يا شيخ اجتاحت ردك ف اشد وقت ولم تجيبني 😞
  ","

   حقك علي.
  
"
86574,"
   بابا مات ، وانا بموت في اليوم ١٠٠ مرة حزن عليه
  ","

   هل أدلك على ما هو خير !
   
   أكملي حياتك على الحال الذي كان يحب أن يراك عليه .. واستغفري له وتصدقي عنه لتكوني في ميزانه .. واعملي عملا يسعده أن تلتقون به على حوض النبي، بإذن الله.
   
   الحمد لله أننا مسلمون نؤمن أن هناك جنة، نلقى فيها من نحب.
  
"
86575,"
   في مشكله لو بنت لم يسبق لها الزواج تزوجت من رجل مطلق ولديه بنتين.. انا اثق في رجاحه عقلك وعلمك ورأيك.. بلله دلني
  ","

   مفيش مشكلة .. بشرط صلاحه، وذكائه العاطفي والاجتماعي !
   
   ليستطيع إشعارها بأنها أول امرأة في حياته .. ويحببها لبناته ويحبب بناته لها.
  
"
86576,"
   رد بقااا 😭😭😭😭😭💔

خطيبي ( عاقدين) وحشني جدا ، وسافر بعد العقد بيوم 
ونفسي أهون عليه الفتره اللي بقياله ف السفر مش بعرف اقوله اي😫💔
غير اني دايما بقلق عليه وخايفه على طول وبحس أن هيجرالي حاجه قبل م اشوفه😭😭😭💔 ، اتخلص م الاحساس دا ازاي
  ","

   رسالة لطيفة مفاجئة فيها: بحبك .. وحشتني .. وقلب أحمر (مش مكسور) .. ستعمل عملها !
   
   (عيب يا جماعة هنعلمكم الأساسيات !).
  
"
86577,"
   مخطوبه من سنه و نص نفسي اعقد خطيبي مش بيجيب سيرة العقد و الحمدلله مش بيتجاوز يعني مش رومانسي و كلام حب و كده انا خايفه يكون بارد ف العموم و مايتغيرش بعد كده 😭😭
  ","

   فاتحيه بصنعة لطافة !
   
   على أد ما التزام الحدود مطلوب .. على أد ما فيه قدر من البرود يقلق.
  
"
86578,"
   كدا خم كل ما اختي تسالك ترد عليها وانا لا وبتقعد تضحك علياا 😭😭 رد عليا عشان يبقي داي تو ريميمبر 😌😂😂 وهحفظ التاريخ كمان اللي رديت عليا فيه
  ","

   يلا .. محدش أحسن من حد 😬
  
"
86579,"
   يا شيخ طالبين منك ومن صحبة الجنة إنكم تدعوا لباسل عبدالمولى مسؤول أسر الجامعات في جمعية صناع الحياة وهو عنده 22 سنه واتوفى أمس في حادثة. لا نزكيه على الله ونحسبه على خير 
والله القلب يحزن والعين تدمع لأقصى حد، موته هزّنا كلنا
  ","

   اللهم ارحمه واقبله في الصالحين ..
   
   وموتى المسلمين.
  
"
86580,"
   دوغان اتقتل من زمااان بسبب الخيانه بردو و بامسي مع ابن السلطان المسلسل احداثه اتغيرت
  ","

   أوووه دوغان كردشم 😭
   
   لتعش جهنم لأجل الخونة.
  
"
86581,"
   ازاااي اكون انسان سوي ؟؟؟
بالله عليك رد 😒
  ","

   حسّن علاقتك بربك .. اعتدل في تعاملاتك مع الناس .. كن رحيما كريما، تحب لعباد الله ما تحب لنفسك.
  
"
86582,"
   اتفرجت ع ارطغرل يا شيخنا !😃
  ","

   شفت دي بس النهاردة لما لقيت الفيس مقلوب !
   
   كوبك الكلب 😃
   
   بس لقيت أسماء غريبة معرفش عنها حاجة .. وما لقيتش دوغان ألب ولا بامسي 😢
  
"
86583,"
   دعيتلك علي الفطار و كل مغترب و لصحبة الجنة  💚
  ","

   الله يجبر خاطرك ويتقبل منك ..
  
"
86584,"
   هل لك اخوة؟
  ","

   كل من ها هنا إخواني وصحبتي .. جمعنا الله في جنته 💚
  
"
86585,"
   ما هي نقطة ضعفك؟
  ","

   أن يأسرني أحدهم بجميل !
  
"
86586,"
   لو انا صايم النهاردة وانا بقلب ع النت بالصدفة شوفت حجات مش كويسه بتظهرلي  
بفضل اقول ف نفسي افطر علشان كدا اليوم باظ اعمل ايه ؟
  ","

   ما باظش ولا حاجة !
   
   استغفر الله واصرف بصرك.
  
"
86587,"
   طبيعي ان خطيبي يغير عليا لو اخويا زعق لي و يضايق ؟!!
  ","

   طبعا !
   
   ومن الحكمة ما يردش الوقت رد يعمل مشكلة.
  
"
86588,"
   و لو هى بين نارين .. بين فكرة حبها للشخص ده و بين رفضها للتدخين ..تعمل ايه؟!
  ","

   سيغلب أحدهما الآخر !
   
   فتتعايش معه.
  
"
86589,"
   طب لو حاجب زوجي ملتصقين جدااا مينفعش اقوله ولا أيه؟ 
ولو الرجل بصفه عامة مضايق من شكل حاجبه الملتصق ده يحق له انه يعمل العبسه فقط؟ ولا ده شغل هبل؟
  ","

   ينفع.
  
"
86590,"
   💙💙
  ","

   حافظي على نفسك يا بنتي .. ابعدي عن كل من يؤذونك .. أيا كانوا.
  
"
86591,"
   هل يجوز ازالة شعر الوجه للانثى والذكر
  ","

   للأنثى نعم !
   
   للذكر:
  
"
86592,"
   دكتورلو سمحت أجبني ، انا أحب  شخص وهو كذلك وتقدم لي وهو شخص محترم ومهذب جدا وقله من الشباب مثله لكن اهلي رافضين تماما لاختلاف مستوى التعليم بيننا وايضاً اختلاف المحافظات 
لا أستطيع تخيل زوج اخر ولا حياه اخرى ماذا افعل ؟ واهلى للاسف متعصبين جدا ورافضين إعطاء فرصه للنقاش
  ","

   شوفي حد يتدخل يقدر يؤثر عليهم .. واستعيني بالدعاء؛ فأثره -والله- ناجع !
  
"
86593,"
   انا مطلقه وحبيت شخص واحبنى وقابل اهلى بس اهله رفضوا لانه اعزب بالرغم من دا فضل معايا وحصل مشاكل مع اهله لحد ما هما دخلو شخص قريبهم واللى عرفته انهم هددوه ولقيته بيعتذرلى وتركنى ف شخص زميله اتدخل وكلمه وقاله انه خايف من اهله زميله دا اقترح انى اقابله ونتكلم يمكن نرجع ولو هنتجوز بعيد عن اهله رايك ايه؟
  ","

   لأ .. غلّي نفسك خلاص !
   
   هو اللي المفروض يحارب وياخد موقف ..
   
   مش قادر = خلاص ..
   
   يرزقك ربنا بالأفضل والأنسب، بإذن الله.
  
"
86594,"
   اغلب الدكاتره اللى بيعملوها اقسم بالله واخدينها  اكب عييش مافيش ضمير وضررها بييقى اكبر من نفعها 500 مره
  ","

   أشهد ✋🏻
  
"
86595,"
   طيب بالله عليك وضح لنا اضرارها يا شيخ في الزمن دا بردو نفهم بس
  ","

   آخر كلام !
   
   لها أضرار نفسية محققة .. وأضرار بدنية قد لا ينصلح أثرها أبدا ..
   
   السنة دلت فقط على الطريقة الصحيحة لمن قد يفعلها .. لا تصل للندب فضلا عن الوجوب !
   
   اللي تم عملها لها وعدّت خلاص = ما تقلقش من حاجة .. وتحمد ربنا، وما تفكرش فيها أصلا .. ولا كأن فيه حاجة.
   
   احنا بنتكلم عن بناتكم .. اتقوا الله فيهن ولا تؤذونهن بها.
   
   اللهم بلّغت ..
  
"
86596,"
   دي صورة ال profile  بتاعتي علي الفيس وبحبها اوي😂😂😂
  ","

   أهو !
  
"
86597,"
   لا بقا دي بتاعة الأخت رضوى 😂
  ","

   الله !
   
   هو النت بتاعكم ولا إيه 😬
  
"
86598,"
   ممكن افهم دا ليه يا دكتور بعد اذن حضرتك
انا معملتهاش بس ليه بيحصل كل دا علي الرغم من انها سنه...ولا الأطباء بيعملوها غلط؟
ممكن حضرتك توضح اشمعنا في عصرنا دا؟
  ","

   مش سنة .. مش سنة .. مش سنة
   
   📢📢📢📢📢📢📢
  
"
86599,"
   ازاي نتعامل مع الناس المستفزة!
العصبية هتقتلني ومبحبش المستفزيييين
  ","

   اقتلوهم بالتناحة !
  
"
86600,"
   يا خوفى يا بدران بعد كل القعده الطويله دى معانا :))))))))))
  ","

   ههههههه
   
   شكلك فاهم يا نصة !
   
   لا ما تقلقش .. بإذن الله :)
  
"
86601,"
   انت خوفتنى اووى والله انا عاملاها وبقالى من ساعت ماقريت السؤال مخنوقه ومش فاهمه حاجه
  ","

   اللي عملتها خلاص = تنسى الموضوع وتحمد ربنا .. ولا كأن فيه حاجة !
   
   احنا بنتكلم على الأجيال الجاية.
  
"
86602,"
   وتمشي This على فكرة عادي يعني 
متقفوش ع الواحدة كدة
  ","

   أنا عارف يا أخي !
  
"
86603,"
   انا مش فاهمة ي شيخ اثر بالسلب من حيث اي انا مش عارفة مع انى عاملاها من زمان بس مش عارفة المشكلة بتبقى ف اي بالزبط !
  ","

   احمدي الله الذي نجاك، وعدّت معاك.
  
"
86604,"
   ٩ سنين! امال اللي من عشرين سنه ومش قادرة تتجاوز تعمل ايه وتعرضت لنزيف شديد بسببها وكان ممكن افقد حياتي ربنا يسامح اللي بيمشوا بالعادات والتقاليد اللي بتحطنا فالمواقف دي ويعوضنا خير ويهدي كل الابهات والامهات اللي اوقات بيبقو متعلمين وينصاعوا ورا نظرة المجتمع
  ","

   يا رب آمين ..
   
   استعيني بالله وانسي .. الله يقويك.
  
"
86605,"
   طب يعني حتي لو انا ناوي امشي زي السنه ومش هاذي بنتي بنتي اكيد يبقي عدمه اولي برده ؟
  ","

   السنة لا توجبه .. السنة -فقط- وجهت من قد يقومون بفعله !
   
   دع بنتك في حالها .. واكسب فيها ثواب.
  
"
86606,"
   That😂😂
  ","

   المهم المعنى وصل .. يا رخم، يا رخم 😬
  
"
86607,"
   اكيد في جانب فطري
بس فهمت مرادك
طب ايه رايك اتعلم مقامات ؟!
هاتفدني ولا اسمع واتدرب وخلاص
  ","

   اسمع كتير .. كتير جدا ..
   
   الله يوفقك ويحفظك.
  
"
86608,"
   I really cannot and he know that well .. it’s not something new but I was clear at the beginning that I won’t accept it and he promise to try.. 3 days ago he said what if I keep smoking “JOKING” but I don’t feel the same from then but always afraid of being unreasonable
  ","
  This is fair enough!
  "
86609,"
   متقدملي شخص أنا وهو في قبول جدا لبعض الأهالي موقفه الدنيا بسبب القايمه أهلي عايزين قايمه لضمان حقي وأهله مش بيكتبوا قايمه لأن دي عاداتهم ما الحل؟؟ اتنازل عن القايمه ولا اتمسك بيها وبحقي وهل شرعاً ايه المفروض إلى يحصل مع العلم ان الاتفاق ما بينا في تجهيزات البيت هتكون بالنص
  ","

   حقكم تكتبوا اللي هتجيبوه بس !
   
   وعموما مفيش ضمانة لحاجة سوى دينه وأخلاقه .. عمر الورق ما بيسعد الناس.
  
"
86610,"
   صوتك عاجبني جداا ماشاء الله
وقررت افضي نص ساعة كل يوم ادرب صوتي واوصل للنبرة دي...
ازاي ادرب نفسي واسمع ايه واتعلم ايه!
  ","

   هي مش بالتدريب أد ما فيه جزء فطري لازم يكون موجود !
   
   طور نفسك على قدر إمكانياتك أنت .. اوعى تحبس نفسك في قالب حد .. سواء في صوتك أو كتابتك أو حتى شكلك ولبسك.
  
"
86611,"
   حضرتك ليك برنامج على شاشه التليفزيون ؟
  ","

   كان ياما كان !
  
"
86612,"
   لو رديت. عليا يا ابى هدبح ارنب😂💚
  ","

   يا رب الملوخية تكون مظبوطة بس 😬
  
"
86613,"
   اللي بيزيد احساس الذنب جوايا ان ربنا ساترني بشكل كبير جدا ، انا بنت متعلمة و مثقفة و الناس بتحترمني بشكل كبير و ليا وجود و حضور و الكل بيفتكر اني محترمة و كويسة و كمان ربنا باعت لي واحد بيحبني جدا و هيتقدم قريب و فيه مواصفات جميلة من التزام و غيره و انا ماستحقش ده انا وحشة جدا و ماستحقش حاجة
  ","

   يعني ربنا يكرمك ويبعت لك فرصة تبدئي حياتك (على نضافة) تقومي ترفسي النعمة وتقولي أنا وحشة، وتنولي الشيطان مراده فيك !
   
   ده ينفع ؟!
  
"
86614,"
   Smoking is enough to break up with someone ?
  ","
  Yeah .. if you cannot accept it !
  "
86615,"
   يعنى ايه تجاوزات يا شيخ لانى انا كمان عاقد ومغترب وأحيانا بكلم زوجتى عن الاحضان او القبلات 
هل دا المقصود بالتجاوز ولا ايه ؟؟
  ","

   أنت عاقد يا عم !
   
   عديت البراميل خلاص 😃
   
   عوووم .. بس اوعى تغرق.
  
"
86616,"
   طب وختان الذكور
  ","

   واجب .. من سنن الفطرة.
  
"
86617,"
   نعزمك ع سمك ف اسكندريه ي شيخ :)
  ","

   الله !
   
   وديني اسكندرية بس وملكش دعوة ❤️
  
"
86618,"
   انا والله ي شيخ اثر العمليه دي بالسلب عليا للان مع اني بقالي 9 سنين بس حاجه وحشه جدا ومؤذيه نفسيا
  ","

   مش أنت لوحدك !
   
   فيه ملايين زيك ..
   
   عشان كم الأسئلة اللي بتقول: ""ليه"".
  
"
86619,"
   لو ولد قال لبنت تتجوزينى و قالت موافقة و بعدها محصلش نصيب بينهم ، هى كدة تبقى متجوزة ؟ حتى لو لفظاً بس و المفروض تطلق لفظاً برده ؟
  ","

   ههههههه
   
   ده على مذهب مين ده !
   
   لا طبعا .. مفيش بينهم حاجة.
  
"
86620,"
   حبيت شخص واتكلمنا لمده سنه اكتشفت انه طلع بيكلم صحبتى وحصل مشاكل وتعبت انا كنت محافظه ع قلبى وكنت ناويه مفتحش قلبى غير ف الحلال بس دا اللى حصل وتبت بعدها واستغفرت كتير وحمدت ربنا لان الذنب دا قربنى اكتر منه بس الشخص دا ظلمنى وقال ف حقى كلام وحش وقطع بينى وبين صحبتى هل يجوز انى احسبن عليه ولا مش حقى؟
  ","

   حقك !
   
   والأفضل تعتبريه صفحة (غلط) من دفتر حياتك .. اتقطعت واتداست.
  
"
86621,"
   يا شيخ اليوم طلع حلو ...ياريت كل يوم الصبح تفتح عشان اليوم يبق بالحلاوه دي كل يوم 😃
روح ربنا يحبك ياوش السعد:)
  ","

   طب هات الحلاوة طيب 😌
  
"
86622,"
   حكم الختان للاناث ?
  ","

   عدمه -في زماننا- أولى.
  
"
86623,"
   سلام الله عليك 
لا أجيد التعامل مع النساء 
حتى إذا تحدث إلي احدهن لا استطيع النظر إليها أريد حلا لأنى مقبل على التخرج ومجال عملى لابد فيه من التعامل الجيد . 
مضى من عمرى ربع قرن
  ","

   وسلام عليك أيها الطيب !
   
   التعامل الجيد لا يستدعي تصويب النظر ..
   
   المهم تكون قادرا على التعبير عما تريد وفقط ..
   
   حفظك الله ووفقك.
  
"
86624,"
   امي تنتظر اجابتك ..هي بتحس ان خطيب اختي و اهله حريصين زياده اوي و مع ان الشقه صغيره جدا بس بيحسسونا انهم بيجهزوا قصر و تعبانين فيه حتي الشبكه جابوا نصها بس و لغوا حاجات كتير مجبوهاش و اختي مش حاسه بدا دلوقتي بس بعدين هتتعب جامد
  ","

   المهم الولد .. كويس فعلا وتآمنوا على بنتكم معاه ولا لأ يا أمي !
   
   حتى لو أهله ماسكين شوية .. المهم هو تكون نفسه كريمة .. ده اللي هيفرق.
  
"
86625,"
   🍀🍀
  ","

   معلش .. ساعة الزعل والغضب بيطلع مننا أي كلام.
   
   وهو حقه ييزعل ويغضب الحقيقة من الموقف.
  
"
86626,"
   انا بنوته ومتجوزه لسه قريب وبطنش وبتجاوز عن حاجات كتير مادام هو محترم معايا جدا وابن اصول وبيحبنى ليه اروح ادور على الحاجات اللى تنكد علينا العيشه وليه ادور فى تليفونه  مثلا التغافل والتجاوز حلو جدا مادام هو ابن حلال وكويس يبقى افكر بس ازاى اخلى حياتى سعيده  وابسطه واسعده بس بعد اذن الشيخ يعنى رديت
  ","

   روحي الله يكرمك .. ويكملك بعقلك .. ويكتر من أمثالك 🤲🏻
  
"
86627,"
   ليه بنحتاج ناس في حياتنا ؟
  ","

   لأننا بشر .. طبيعيون !
  
"
86628,"
   🍀
  ","

   حقه !
   
   عموما روحي أنت وماما .. وما تقعدوش في مكان لوحدكم يتقفل عليكم بابه.
  
"
86629,"
   إزاى تتطنش!مش هو دا زوجها وحبيبها الموضوع أكتر من الغيره ازاى ما تخافش عليه من عقاب ربنا وترضى إنه ما يسبقش للجنه!! وتعرفه دا وهو يحترم وجودها أنا تقريبا مرعوبه من فكره الجواز بسبب النماذج اللي حواليا أنا بحب بصدق جداومحتاجه اللي قدامى يعرف انى عاوزه حب يوصل للجنه واحترام وتقدير ليا وي كدا ي بلاش
  ","

   الرد خاص بالحالة بعينها .. ولو لقيت خطيبك كده = ابقي اشترطي عليه يا إما ما تكمليش !
   
   ولو تجاوز العيب ده يبقى أكيد هيكون فيه عيب تاني .. محدش كامل ..
   
   وعيبه ده (بالطريقة والوصف والمعطيات وبقية مميزاته الشخصية كما ذكرت السائلة) = أهون كتير جدا من عيوب بتكتشفوها بعدين، وبتلبسكم في الحيط !
   
   اللي مش فاهم الكلام ده كويس .. ومعندوش استعداد يتغاضى عن أمور معينة مقابل المميزات التي تهبه حياة سعيدة ومستقرة = يبقى فعلا ما يتجوزش أحسن .. ويريحنا ويريح نفسه .. والإنسانية كلها 😩
  
"
86630,"
   طب الرد بتاع حضرتك هيكون ايه لو العكس هو اللي حصل :D
  ","

   طرل منتم بتفكروا بالدماغ (التعبانة) دي مش هتفلحوا والله ☹️
   
   المساحة دي فيها فرق كبير بين الرجل والمرأة لا ينكرها إلا أعمى.
   
   فبطلوا تحسسونا إنكم بتحرجونا يعني وإنكم أشباح ومفيش منكم 😏.
  
"
86631,"
   انا مريضة cancer  وباخد علاج غير معلوم متي الانتهاء منه وهذا العلاج ممنوع معه الصيام.. فهل اطعم علي افطاري ام انتظر 
سالت الاطباء مدة العلاج اد ايه قالو لا نعرف كل فتره بنعمل تحاليل ونشوف 
ارجو ان يكون سؤالي واضح..
  ","

   أطعمي ..
   
   الله يعافيك ويصرف عنك ويحفظك .. ويرضى عليك.
  
"
86632,"
   زوجي انسان محترم وبيحبني جداوبيننامودةورحمةالحمدلله بس في مشكلة صغيرة بس بالنسبالي كبيرة جدا للأسف إنه بيتعامل مع البنات  وزميلاته ف الشغل عادي بهزار وبضحك اناواثقةفيه جداوعارفة انه عمره ما هيلتفت لحدبس بغير وبقنعه ان دا حرام وهو مش مقتنع وشايف اني مكبرة الموضوع طالما مابيغلطش وداسبب المشاكل الوحيد
  ","

   طنشي .. أيوه طنشي .. وسيبي حسابه في النقطة دي على الله !
   
   محدش يخلو من عيب .. المهم إنه كويس معاك، وخلوق طيب في مجمله.
  
"
86633,"
   صباحك سعادة يا شيخ 😃💚
  ","

   صح النوم .. الناس رايحين يصلوا الظهر وأنت لسه بتصبح .. ما هو لو كنت حاسس بأبوك اللي واقف على رجله طول النهار ولا بأمك اللي ظهرها اتقطم من التنضيف وراكم مكنتش تيجي فرحان بنفسك كده 😏
   
   احم !
   
   معلش .. صفحة من معجم الأمهات المصريات / باب النبر والتبكيت 😬
   
   هروح أصلي ..
   
   مساء الرضا يا سيدي 💚
  
"
86634,"
   الناس اللي تعرفت عليهم في الرياض رح يطلعو نهائي. حزينة جدا.. ما صدقت وانا الاقيهم.. ليه هيك الدنيا 😔😔😔
  ","

   هقول إيه بس !
   
   في القلب غصة، وميت كلمة على اللسان ..
   
   الله المستعان.
  
"
86635,"
   يا شيخ رد عليا ..لو هتعمل ايفنت او درس ف القاهره ..انا هنزل من دمنهور مخصوص احضر .بس قول هتعمل ولا لأ
  ","

   لو فيه أي حاجة = هتعرفوا طبعا بإذن الله.
  
"
86636,"
   يا شيخ💙
تعال بس و احنا هنفطرك و تتسحر كمان .. اي نعم انا من المنوفيه بس،متقلقش😂😂🙌
  ","

   على فكرة .. من أكرم الناس اللي قابلتهم في حياتي = منايفة !
  
"
86637,"
   انا من رايي انها مفيده جدا بحيث ان الكل يتعلم من اخطاء الغير.  وربنا يهدينا جميعا الي طاعته . وفي حفظ الله ورعايته دائما وابدا ان شاء الله
  ","

   أنت صح 👍🏻
  
"
86638,"
   هو في مصر ممكن الاقي واحدة جميلة ومتدينة ومش عايزة تعمل فرح؟ ولا أكون واقعي وأرضي بقليله دينا وخلقا
  ","

   وما تعملش فرح ليه إن شاء الله ؟!
   
   تقدر تعمل حاجة محترمة ومش مختلطة وتفرحوا ..
  
"
86639,"
   بالله يا أبى تعملنا ايفنت ف القاهرة
  ","

   وتفطروني ؟! 😃
  
"
86640,"
   هو ربنا ممكن يغفر للى عاشت عمرها كله ف معصيه من زنا وكدب وحاجات كتير ..؟!
  ","

   ويغفر للعائدة من الكفر إلى التوحيد !
   
   رحمته واسعة بلا حد .. المهم الصدق معه.
  
"
86641,"
   هو ده صوت حضرتك ؟
  ","

   مش مصدق ! ☹️
  
"
86642,"
   حقيقى انت مش متشدد خالص انا بحب اسلوبك ف النصيحة اوى ربنا يباركلك
  ","

   هنتشدد على إيه بس !
   
   صلى الله وسلم وبارك على نبينا الرؤوف الرحيم.
  
"
86643,"
   انا متزوجه و نزلت مصر اجازه و زوجي مش معايا في السعوديه.. و اهله من محافظه تانيه سفر حوالي ساعتين و عمري ما روحت اي مكان بعيد لوحدي المفروض انا اللي اروح ازورهم ولا هما اللي يجولي مع العلم ان والدته متوفيه و والده متزوج في مكان بعيد و اخواته البنات متزوجات في اماكن بعيده عن بعضها برده
  ","

   طب هم فين أهله اللي هتزوريهم دول إذن !
  
"
86644,"
   يا أستاذ محمد أرجوك بلاش الأسئلة دى ، احنا كسناجل بندمر من نوعية الأسئلة 😭
  ","

   خلاص خلاص 🙏🏻
  
"
86645,"
   ربنا يبارك ف حضرتك ياشيخ💜
  ","

   ويبارك فيكم ويحفظكم ويسعدكم ..
  
"
86646,"
   جوزي الله يبارك له مع انه تعليمه اقل مني وحصل بينا تجاوز من سنتين قبل الخطوبه حتي ، الا انه لما لقي الموضوع بيتطور ، منع التواصل بينا قبل الخطوبه ومنع نتقابل تاني وخطبني السنه اللي فاتت واتجوزنا من شهر ، اللوم كله علي الشخص ولو بيحبك فعلا مش هيبعد بل هيحاول يمنع للتواصل علي قد ما يقدر
  ","

   الله !
   
   قبس نور .. وسط أمواج الظلمات.
  
"
86647,"
   زوجي بيتجاهل احتياجاتي العاطفية جدا وبستنى يقف جنبي لو بمر بأزمة أو تعب لكن مبيحصلش للأسف
وبيقوللي لازم اعتمد على نفسي في الدعم المعنوي والعاطفي
هل ده صحيح يا ا.محمد؟
ولو صح اعمل كدة ازاي،انا ببقى محتاجه له أوي والله 😔
انا بقيت بحس بالذل لما بطلب منه اهتمام ولو بسيط وميرضاش او يتجاهله
  ","

   أكيد فيه حاجة غلط بينكم .. لأن ده مش كلام ناس عاقلين !
   
   راجعي العلاقة .. وشوفي التقصير جاي منين، وصلحوه سوا.
  
"
86648,"
   طيب يادكتور انا لو خطيبي (كاتبين الكتاب) بيتكلم معايا بمواضيع ميصحش تتعمل الا بعد الزواج ، ينفع نتكلم فيها ؟؟  يعني امنعه واوقفه عند حده ؟ ولا هو يعتبر زوجي شرعا ويحقله يتكلم معايا كده ! انا بضيع ومش فاهمة حاجة 💔
  ","

   (الكلام) في هذه المرحلة مفيش فيه مشكلة !
   
   لكن ياخد حجمه الطبيعي الآن .. ما تتحولش علاقتكم كلها لهذه الزاوية.
  
"
86649,"
   انامكتوب كتابى وعملنا اشهار بس لسه الفرح والدخله كمان سنه وهو بعيد عنى  وفى مكالمات حصل تجاوزات كتير هو كده غلط  وحرام ولاايه
  ","

   لا .. هو زوجك.
  
"
86650,"
   وهو مش ظلم ان يسيبني بعد ماتجاوز معي ؟؟؟؟؟؟؟؟؟؟؟
  ","

   هي قلة مروءة !
   
   لكن الظلم مشترك بينكما .. فأنت ظلمت نفسك أيضا ..
   
   عموما ما تعرفيش الخير فين .. لعله سبب؛ صرف الله عنك به شرا أكبر في حياتك معه.
  
"
86651,"
   خطيبي تجاوز معي بشده وللاسف اناكمان ضعفت جدا كان اول حد يهتم بيا ويحبني ومخدش اي حنان ولا اهتمام من اهلي كنت اتعلقت بيه بدرجه كبيره وهو اتجاوز وبعدها سابني سابني عشان انا وحشه ومن وقتها وانا معنديش ثقه بنفسي وشايفه نفسي دايما وحشه ومذنبه رغم انه كان ملتحي وحافظ القرآن وكان عارف ان هتعلم ع ايده
  ","

   هنا الخطر !
   
   يشاركونكم الخطأ .. ثم يتوبون، بالبعد عنكم ..
   
   هو ما سابك لأنك وحشة .. هو سابك لأنه مش أد تحمل مسؤوليته ..
   
   فضل يهرب .. ويغسل روحه الخاطئة بنزيف روحك ..
   
   عموما .. لا تفقدي ثقتك بنفسك !
   
   كلنا بنغلط .. ما دمنا بشرا ضعفاء ..
   
   المهم تتعلمي من الغلط ده، ومن العلاقة كلها .. وتتوبي لله وتستعيدي نقاء علاقتك به ..
   
   وتتجاوزي الأمر برمته ..
   
   وأبشري بالخير .. الجاي أحسن بإذن الله.
  
"
86652,"
   انا كمان حصل معايا كده يا شيخ ومش عارفه امنعه وللاسف احنا حلنا اسوء لان لسه مأعلناش خطبه وهو في مكان وانا في مكان ومبنشفش بعض ومن اشتياقه بقي كل كلامه كده مش عارفه اعمل ايه والمشكله ان ضميري بيأنبني جدا وببقي كارهه نفسي بس في وقتها ببقي مغيبه وبرجع اهاوده مش عارفه اعمل ايه ساعدني يا شيخ 😖😖
  ","

   أنت اللي لازم تساعدي نفسك !
   
   قرار وعهد الله شهيد عليه بينكما ..
   
   معدش كلام خالص ما دمتم مش بتظبطوا الدنيا ..
   
   الاشتياق لما ينحصر في هذه الزاوية = مش كويس .. وهيسبب فتور في العلاقة على المدى القريب !
   
   عنصر (الجسد) لازم يوضع بمكانه في العلاقة الزوجية الكاملة بعناصرها الأخرى ..
   
   المواقف والدعم والصبر والتغافل والعشرة الطيبة ..
   
   أما التعجيل به مجردا في ظل علاقة منقوصة = يفسدها .. ولو بعد حين !
  
"
86653,"
   غير السائل احنا عملنا زي ما حضرتك قولت كده وبقيت بحاول اقلل كلام خالص لحد ما ربنا يكرمنا بالعقد لان اهلناا مش موافقين بيه غير قبل الفرح بمده يسيره 
ادعيلنا ربنا يهدينا لبعض ويعجل بزواجنا يا شيخ
  ","

   الله يرعاكم ويحفظكم .. ويتم عليكم بخير، ويسعدكم ..
  
"
86654,"
   فين التراك
  ","

   https://soundcloud.com/mohammad-atiia/xuzssdzk5adz
  
"
86655,"
   ممكن أقول لحضرتك شكرًا على تراك سورة مريم! التلاوة والترتيل رائعان والسورة أروع (أصلا بحبها) بنام وبصحى عليها وممكن أسمعها في اليوم اكتر من 3 مرات فبدأت أحفظ السورة.. أرجو من حضرتك الإستمرار لعل الله يجعل حفظي لكتابه على يدك 🌸
  ","

   يا رب لك الحمد !
   
   الله يكرمكم ويرعاكم ..
  
"
86656,"
   الله لقيت بنت ف المانيا أخيرا
انتي فين يا بنتي دا انا حاسة اني ف محميه ذكور😂😂
  ","

   اتعرفوا على بعض بأه .. صحبة الجنة في كل مكان .. اللهم بارك.
  
"
86657,"
   نفسى ترد عليا و اروح اتفشخر بالرد قدام صحابى .. اللى الشيخ محمد ابو عطية رد عليه راح اللى الشيخ محمد ابو عطية رد عليه جه
  ","

   ههههههه
   
   الله يسعدك.
  
"
86658,"
   هتيجي مصر امتي ي شيخ
  ","

   رمضان كله في مصر بإذن الله :)
  
"
86659,"
   الكلام بينى و بين خطيبتى كان انحدر لمستوي سيئ جدا و تجاوزنا بصورة بشعة ، هى من فترة بتتهرب منى و أنا فاهم كده رغم انها بتتحجج و كلامنا بقا قليل جدا ، أنا متضايق من هروبها ده و للأسف بحن للتجاوزات ! أعمل إيه؟
  ","

   تتفق معاها إنكم معدتوش هتعملوا كده .. وتصبر وتثبت لين العقد .. وياريت تعجلوا به ..
   
   ولو مش هتقدر تظبط الوضع مشيها شات (بحدود وللضرورة) لين تتم أموركم بإذن الله ..
   
   ساعدوا بعض.
  
"
86660,"
   حاضر
  ","

   الله يرضى عليك.
  
"
86661,"
   طيب ولو هو اكبر منى بشهر واهلى بيقولوا ان المشاكل مابينكم هتزيد لأنكم نفس التفكير وهو بيحبنى من وأحنا فى أبتدائى أنا بحارب علشان اتجوزة
  ","

   لا تتنازلي عنه.
  
"
86662,"
   اتعرفنا على بعض وحبتني بصورة لا أصدقها، وبعد كده مرضت جدا وهي الآن تنازع الحياة ولا تريد أن أبتعد عنها، لما ابتعدت مرة زاد مرضها جداً، ولا أستطيع أن أتقدم لها لأنها في مستوى أعلى مني بكثير، وستجري عملية خطيرة بعد شهر، تقول ابقى معى حتى موعدها ثم ارحل لأني سأموت، أحاول دعمها أعرف أنه خطأ لكن ما الحل؟
  ","

   تواصل معي على الفيس.
  
"
86663,"
   💙
  ","

   طنشي تماما !
   
   المهم علاقتك بربنا يا بنتي ..
   
   أي (وسخ) يضايقك = بلّكيه فورا.
  
"
86664,"
   لو قولتلك اني معجبة بشخص من جنسية تانية وهو ميعرفنيش تقولي ايه أو اعمل ايه
  ","

   أقولك فوقي من الوهم !
   
   و
   
   غلّي نفسك.
  
"
86665,"
   بالله عليك ترد عليا ضروري خطيبي متدين ويعتله رساله فرحه ومخدتش بالي ان فيها قلوب حمرا فتفتن بيها و بعتلي رساله حب اطلع من الموقف ده أزاي ؟
  ","

   ما تعملوش كده تاني وخلاص.
  
"
86666,"
   انا عارفه انه حقي بس أهلي شايفين فرصة كويسه وممكن ماتتعوضش انصحني كابنتك
  ","

   ادي لنفسك فرصة !
   
   ممكن تقتنعي به .. وتحبيه.
  
"
86667,"
   ليه يا ابي ممكن حضرتك تفهمني انا مفهمتش رد حضرتك
مش عيب ان الراجل يبص على بنت ملفته؟
  ","

   هي قالت مجرد إن عينه تيجي عليها !
   
   يعني نظرة فجـأة عادية يصرف بعدها نظره ..
   
   المفروض ما تقفش معاها أصلا.
  
"
86668,"
   هو حضرتك ما شفتش السؤال ولا مش عايز تجاوبه
هو انا لو رفضت حد كويس ومحترم وناجح وبيقدرني عشان فرق السن بينا 10 سنين وفترة الخطوبة هتبقي قليله وهتجوز فقبل مااخلص تعليم وإني شايفة أن ممكن تجيبلي فرصة احسن وانا لسه صغيرة مااستعجلش ع نفسي ابقي غلط
  ","

   حقك !
  
"
86669,"

    https://ask.fm/ateflafy/answer/146885958993?utm_source=copy_link&utm_medium=android
   
   كلم
  ","

   عجيب !
   
   كان لسه المعنى ده بيراودني والله ..
   
   ايه يا عطوف .. ده telepathy بأه.
   
   نعم عابرون .. ترضى منهم بأن يكملوا الطريق، مطمئنين ..
  
"
86670,"
   بلاحظ ان خطيبي لما بيشوف واحده في الشارع قدامه يعني ملفته و لابسه لبس خارج عينه بتيجي عليها مش بيفضل مبحلق و ميشيلش عينه بس مجرد ان عينه تيجي عليها بتخنق هل ده فعلا عيب فيه؟
  ","

   لا عيب في عدم ثقتك في نفسك !
   
   الله يعافيك.
  
"
86671,"

    https://ask.fm/abuanaaas08/answers/148671285620
   
   ااه مهو أنا ملفتش بقى😄 انا اتولدت وعشت طول عمري بقطر الحب والخير الله يرعاها ويحميها فهي الطعم المميز عندي مهما رحت فأي مكان. ادعي ان ربنا يعزها ويحميها ياشيخ
  ","

   عشان كده معنى (الوطن) بيكون مضطرب فعلا في نفوس المغتربين ..
   
   هل هو أرض الميلاد والذكريات ؟
   
   ولا أرض الرزق وسعادة الحال والواقع ؟
   
   ولا أرض خانة الجنسية ؟
   
   عموما .. الأرض لله، والوطن حيث استطعت أن تعبد الله ..
   
   ونصيحة لك ما تنساش إنك مصري :)
   
   وربنا يحمي ويحفظ بلاد المسلمين .. أجمعين.
  
"
86672,"
   اتخطبت لواحد من محافظه تانيه و مسافر برا مصر و هيتجوزني في محافظتي انا بنحب بعض و والدته متوفيه و والده رجل كبير غلبان و في حاله بس ليه اخ سئ الخلق و اخواته البنات كلامي معاهم قليل مش عارفه احدد كويسين ولا لا وطبعا مرحتش زياره خالص هناك اعمل ايه مش عارفه اعرف اخواته خالص
  ","

   خلي علاقتك بهم عادية .. بلطف وطيب وخلاص !
   
   المهم خطيبك.
  
"
86673,"
   نفسى أسعد بجوابك عليا
الى كان خطيبى سابنى بسبب ان اهلى طلبوا منه قايمة كحق لانى هسافر معاه ومكنش جايبلى شقة هنا ولا عفش كنت هقعد بشقة ايجار بخارج البلد .. هل ده حلال يعمل كده ويجرحنى 
ولو كان حقه فايه هو حقى كان كبكر عليه ؟؟
  ","

   القايمة عرف مفيش فيه مشكلة ما دام مش (أوفر) ومكتوب فيها اللي جبتوه فعلا !
   
   حقك عليه هو العشرة بالمعروف ..
   
   وغالبا هو خد دي حجة عشان يسيب ..
   
   لأن اللي شاري مش هيسيب عشان سبب زي ده.
  
"
86674,"
   شيخ لو سمحت .. هو ممكن وحده تتجوز واحد اصغر منها ولو بشهرين ؟؟؟؟ 
اصل تقاليد مجتمعنا بتقول لا
  ","

   سبحان الله !
   
   وأصغر بسنة وسنتين ..
  
"
86675,"
   اتحملي يا بنتي
استحملت اكتر من كده 
سن سنين اليوم فيهم كان بيمر سنة
لما ماتت حسيت إن الست سنين دول كانوا يومين
و كله بأجره وثوابه عند ربنا
اخلصي نيتك لله واحتسبي الأجر
و الله ربنا هيعوضك بأكتر مما تتخيلي عن تجربة
ربنا يفرج عنك و يهديها لك أو يشغلها بنفسها عنك
ربنا يرضيك يا أختي 💜
  ","
  ....
  "
86676,"
   الله يجعله من الصالحين المفلحين فى الدنيا والآخرة 
وحيا الله أنس وأبو أنس. ..
  ","

   يا رب .. يا رب ..
   
   الله يحييك، ويبقيك 💚
  
"
86677,"
   من فضلك أنا مصرية مولودة خارج مصر. مشكلتي أني بخاف من المصريين (بالاحرى بكره بعض الصفات الي فيهم) وأحاول ألا أقترب منهم او اصادقهم الا بعد الاطمئنان تماما كما أني لا أحب السفر لمصر ولاأحس بالأمان فيها ولاأرتاح لاهلها. كيف أصحح ذلك وخصوصا اني لا أحب التعميم وهم بالنهايه فيهم الخير واخوة لنا فالدين
  ","

   يا داخل مصر .. منك كتير !
   
   أيوه .. فيها من كل شكل ولون ..
   
   عموما لهذه الدرجة التي ذكرتيها فلا بأس ..
   
   الحذر واجب مع الجميع، والنفور من بعض الصفات السيئة عند كل شعب = طبيعي ومطلوب.
   
   المهم عدم تعميم الأحكام جزافا ..
   
   وبدون تعصب .. يبقى لمصر طعم مختلف، مهما لفيت أو رحت وجيت.
  
"
86678,"
   خطيبى واهله جم عندنا مرتين وما جابوش معاهم حاجة خالص ولا حتى علبة جاتوه مع ان ظروفهم المادية كويسة خالص وكمان وهما بيتفقوا اول كلامهم كان فى رد الشبكة دا بيدل على بخلهم ولا ايه انا محتارة ومش عارفة اكمل ولا انهى الموضوع من دلوقتى
  ","

   مؤشر سيء طبعا !
   
   المهم تقييمك لشخصيته، وبناء على ده قرري.
  
"
86679,"
   حفلة التخرج بتاعتي النهارده( الفان داي) إدعيلي دعوه حلوه بقي 😍
  ","

   ربنا يكفيك شر الهبل اللي بيحصل في اليوم ده !
   
   مبارك التخرج 🎊🎓🎊
  
"
86680,"
   كنا زعلانين انا وخطيبى مع بعض وفضلنا 3 ايام منتكلمش بعد معاتبة فاتفاجئت انه بعت لانهاء الخطبة فكان شىء غير متوقع ولا كنت متخيلاه ولا اهلى اللى ميعرفوش اصلا ان فى مشكلة فالمهم الشبكة حق مين انا عن نفسى مش عايزاها ومنايا ارحعها بس أهلى واخدينها مسألة كرامة وانها حقى ورد اعتبارفالصح ايه
  ","

   رجعوها له.
   
   عوضك الله خيرا ..
  
"
86681,"
   يا شيخ بالله مجتاجة الإجابة ضروري والأرشيف مش بيحمل عندي
هل لو كنت نايمة وظبطت المنبه على بعد موعد الصلاة بساعة مثلا كده يعتبر حرام؟؟ لازم أول ما الأذان يرفع على طول؟
  ","

   المهم تدركي الصلاة قبل خروج وقتها.
   
   (وطبعا أول وقتها أفضل وأولى).
  
"
86682,"
   شيخ محمد ..اكيد  كدا اليوم هيبق حلو :)
  ","

   قول يا رب 😃
  
"
86683,"
   خطيبي  ظروفه علي الاد خايفه اوي لما اتجوز  معرفش اعيش في مستوي كويس وبابا دايما يقول خدوهم فقرا
  ","

   المهم يكون شخصية كويسة !
   
   كلنا بدأنا على الأد، وتحت الأد كمان.
   
   (أبوك رجل محترم على فكرة).
  
"
86684,"
   ي شيخ انا حساسه زياده عن اللزوم لو حد قالي كلمه ممكنافضل اعيط يوم كامل وبتعب نفسيا وبتاثر باقل حاجه .. مبحبش حد يعلي صوته عليا او يقلل مني بحب دايما اي حد يعاملني يحترمني ويقدرني مش غرور بس من صغيره مبحبش اكون حاجه قليله اومهمله .. هو انا كدا غلط؟
  ","

   هتتعبي في الدنيا دي أوي !
   
   لازم تتعلمي ترشدي الحكاية دي عندك.
  
"
86685,"
   طب لو خطيبى بيتناقش معايافى الموضوع دة وعايزنى اشيله مع اهله فى البيت سواءاخوانه اوغيرهم والبسه برةالبيت مع انه كويس جدا ومش جابرنى على حاجة وانامبقيتش عارفة اقرر حاسة انى لو عملت كدةهيبقى نفاق منى قدام ربناوهودلوقتى سايبنى اقرر براحتى دةاللى بيقوله يعنى . الله يرضى عليك قولى اعمل ايه وارضى ربناازاى
  ","

   مفيش مشكلة .. المهم تكوني ملتزمة بحجابك.
  
"
86686,"
   في الاردن وفلسطين نستخدم كلمة (كنة) بشكل دوري :))
  ","

   الله يرعاكم ..
  
"
86687,"
   طب واللي فات شيخي
مش قادرة امحيه من ذاكرتي وده مخليني شايفة نفسي وحشة
لدرجة اني لو قريت او سمعت آية بتتحدث عن المنافق او الفاسق وهكذا أحس انه بيتكلم عليا
  ","

   اسمعي ده:
   

    https://www.facebook.com/m.atiia.soliman/videos/1454248847988289/
   

"
86688,"
   شيخي
هو طبيعي اني شايفة نفسي مذنبة لدرحة اني لما اجي ادعي ربنا بتكسف وبقول ربنا مش هيقبل مني
الفكر ده مستحوذ عليا 
حاسة اني مش لايقة عشان ربنا يستحيبلي او عشان ادعوه 😢😢
  ","

   إن كان لا يرجوك إلا محسن .. فبمن يلوذ ويستجير المجرم ؟!
   
   سبحان ربنا وبحمده .. لا يغلق أمام تائب باب رحمته، ولا يرده جوده سائلا ..
   
   أحسني بالله الظن، وأصلحي ما بينك وبينه.
  
"
86689,"
   يعني إيه كنه ياابو انس
  ","

   يعني زوجة الابن :)
  
"
86690,"
   يا شيخ قصيدة نهاك عن الغواية للبهاء زهير يااه لو تنشدها زي النونية؟
  ","

   حاجة كده عالماشي :)
   
   تبيّن .. كسرت البيت معلش 😬
  
"
86691,"
   هل ينفع ابعت لبنت معجب بيها وناوى اخطبها باذن الله على طول على الفيس اعرف رايها علما ان يوجد صله قرابه
  ","

   تقدم .. وهتعرف رأيها :)
  
"
86692,"
   ي شيخ رأيك ايه في صديقه تكره ان اصاحب غيرها واي بنت تكلمني وتحبني تفضل تتكلم عليها وحش وتعاملها وحش لحد م البنت دي تبعد عني .. تعبت اووي وبقيت وحيده والصديقه دي سابتني بعد ماطفشت كل اللي حواليا انا كنت بريئه وقلبي ابيض وبحبهم كلهم وعمري ماكرهت حد غير لو غلط معايا في حاجه .. بقيت حرفيا وحيدة وقلبي وج
  ","

   عشان كده بننصح دايما بانتهاء العلاقات المرهقة اللي زي دي من بدايتها !
   
   ده مش حب .. ده رغبة في الاستحواذ والتملك .. واحنا مش ملك حد؛ مهما حبنا وحبيناه.
   
   خلاص .. اتعلمي من التجربة .. وكملي حياتك وهتكسبي ناس جداد أفضل بإذن الله.
  
"
86693,"
   متزوجة اعيش مع حماتي... مشكلتي هداها الله كلامها الجارح ونقدها اللاذع.. طبعها هكذا وبما اني كنة فتدقيقها علي اكثر وتصرفاتي دائما للنقد اما الجيد من افعالي تقابل بالصمت او التجاهل لا بالشكر او بالرضى الا ما ندر... المشكلة الان لم اعد احتملها ولا اريد العيش معها لكن هذا الصعب
  ","

   أولا: أحيي اللغة الجميلة .. ما توقعت لسه حد بيستخدم (كنة) في الكلام :)
   
   ثانيا: النصيحة المعتادة في مثل هذه المواقف = التعامل ببرود، واحتساب الأجر تماما عند الله .. والمهم الزوج .. ما دام كويس، ويعترف لك بفضلك وطيب أصلك.
   
   صدقيني ياما حالات زي دي .. وربنا بيهديها فجأة وتعرف كم اللي عملتيه معاها .. يا بنور صدق في قلبها، يا (كنة) تانية تطلع عين أهلها :D
  
"
86694,"
   اتقدملي واحد محترم جدا واهله ناس محترمين بس بابا رفض لان شقته في ارياف وبعيدد .بابا قال لو جاب شقه ف مكان كويس هوافق عليه علي طول .انا نفسي يرجع تاني اهله هيكونو احسن نسب ليا وهو محترم وفي كل المواصفات اللي بحلم بيها.باباه يقرب لبابا وفي مقام عمي بعتلي ادد ع الفيس وبيعلقلي ع البوستات دا معناه ايه؟؟؟
  ","

   شقته في أرياف = شيء ما يعيبوش !
   
   ما دام كويس وهيعيشك كويس .. تناقشي مع بابا.
  
"
86695,"
   انا مخطوبة ل(س) فخطيبي السابق (ص) راجع يعيط و كده..في البداية عملي تشتيت جامد بس دلوقتي هو صعبان عليا اوقات كتير بفكر فيه بس مش حب لا..  انه صعبان عليا...  بستغفر و بدعي كتير..  بس لسه حاسه مش قادرة اتجاوز و والله التفكير غصب عني مش بارادتي و ده مخليني حاسه طول الوقت بخيانتي ل (س)..انصحني بالله عليك
  ","

   احذفي (ص) من المعادلة تماما !
   
   وركزي مع (س) ما دام صحيح، ومناسب لنتيجة ناجحة.
  
"
86696,"
   كنت زيك وقعدنا ٣ مرات ولا الهوا ووافقت وتعالي سكتيلي قلبي لو سمحت 😂 هتحبيه لما تتعاملي وتعرفي انه هيعمل كل حاجه عشان بس يشوف ضحكة منك ادعولنا بقا نعقد ولا نتلم في بيت واحد 😅
  ","
  ....
  "
86697,"
   دكتوره لسه متخرجتش...خطيبي مش عايزني اشتغل بعد كده خالص وابقي قاعده في البيت علشان التربيه واني مقصرش في حاجه
انا شايفه ان دي انانيه منه واحنا في نفس المجال 
حرام تعبي طول السنين ده يروح في قاعده البيت مااقعد من دلوقتي واريح نفسي
رد عليه بالله عليك
هو شخص علي المستوي الاخلاقي والديني كويس جدا
  ","

   حقه يطلب كده، وحقك ترفضي !
   
   المهم لازم تاخدي شهادتك.
   
   ممكن تستلمي التكليف وتاخدي إجازة بدون راتب تحفظي بها شغلك وتتفرغي للبيت، لو عندك استعداد لكده.
   
   كثيرات عاملين كده على فكرة .. المبدأ لا يعيبك، بالعكس.
  
"
86698,"
   كان في حد سألك قبل كدا عن البنت اللي يخطبها وحضرتك قولتله اول ما تشوفها تقول هي دي 
انا لاقيتها وكنت هتجنن اتهورت وكلمتها بس هي صدتني وفوقتني فبعدت عنها ورجعت ندمت ، خايف اكون قليت ف نظرها بس انا صادق والله وناوي اتقدم لما اكبر شوية واكون نفسي ، عندي 18 سنه وهي 16 ، بس انا مش تافه ولا عيل..
  ","

   لما ظروفك تسمح ابقي اتقدم .. عموما كلها سنتين ورأيك هيتغير غالبا لأنك هتشوف غيرها، وغيرها، وغيرها .. وكل مرة هتقول: هي دي :)
  
"
86699,"
   إزاي احافظ على قلبي ! 
تعبت والله من مجاهدة النفس ،الفتن كترت أوووي 😞 وللأسف مضطرين ننزل كل يوم الجامعه ونواجه ونختلط بالقرف دا كله أنا تعبت 😶
  ","

   هذه المجاهدة ترسخ أساس بنيان أرواحكم الإيماني !
   
   اثبتوا، وأبشروا ..
  
"
86700,"
   من اوائل المتابعين لحضرتك زمان لما كنت البت سوال والاقي حضرتك بترد عليه
دلوقتي ببعت وحضرتك مش بترد عليا
انا مش طالبه غير انك تدعيلي بس وصحبة الجنة يدعولي
انا في كرب شديد ادعوا الله لي ان يجعل لي فرجا ومخرجا لي ولزوجي
والا يجعل للظالمين علينا سبيلا
  ","

   الله يفرج عنكم ويسعدكم ويرضيكم .. ويكفيكم شر كل ذي شر ..
  
"
86701,"
   😂
مقصدش والله بس معلوماات حضرتك قوية فبششوف دا اصلا كان مجالك الدراسي ولا اي
  ","

   ولا قوية ولا حاجة .. الله يسترنا بس :)
  
"
86702,"
   مؤهلات حضرتك ايه ؟
  ","

   لو حضرتك هتديني راتب حلو = أبعت لك السي في والله 😃
  
"
86703,"
   شيخ هو أنا لو شخصية رومانسية شوية وكنت مفكرة ان الشخص اللي هرتبط بيه ده أول ما هشوفه قلبي هيدق 3 دقات وكده 😂 وقعدت مع شخص بس محستش بحاجة عادي بس مفيش نفور
  ","

   المهم يكون فيه أساس منطقي للقبول .. دين وخلق ونفسية سليمة ..
   
   ما دام مفيش نفور = فالدقات هتيجي مع العشرة الطيبة .. وهتلاقي الحب طال، قلبك ولا في الخيال 😬
  
"
86704,"
   أنا بدرس طب وكنت أحب التخصص جدا بس من ساعة م دخلت سنة تالتة وأنا نظرتي للتخصص تغيرت وصرت أحس اني جنيت على نفسي لما دخلته أنا فاقدة الشغف بجد كيف ممكن أستعيده
  ","

   باستحضار نية سليمة طيبة !
   
   هذه حيل نفسية في الغالب .. لا تلتفتي لها، واجتهدي ..
  
"
86705,"
   كل يوم بروح على الشغل وانا مكتئبة وبحس انو ما بعمل شي بحياتي غير اني بروح ع الدوام وبروح...هاد سبب كافي إني أستقيل ؟
  ","

   وهل روحتك على الدوام دي مش شيء مفيد ؟!
   
   عملك الذي تخدمين به المجتمع والأمة (أيا كان) ..
   
   راتبك الذي تغنين به نفسك عن مسألة الناس وتستطيعين التصدق منه وكشف كرب المحتاجين ..
   
   شغل نفسك بشيء مفيد وحفظها من فراغ قد يلتهم روحك فيجرها للمصائب والأزمات النفسية ..
   
   وفي الإجازة السنوية غيري جو؛ لتشحني طاقتك من جديد ..
   
   أنت في نعمة .. فاحمدي الله عليها وحافظي عليها.
  
"
86706,"
   اخي الصغير اعترف لي بأنه كان مدمن على العادة السرية و هو ١٨ عام ، صار يدعي ربنا و يقوم الليل و بطل بعدين رجع و فضل يقوم الليل و يدعي لدرجة انه بكى و هداه ربي ما شاء الله يقول الآن له ٤ سنوات لم يعملها الله يثبته و يهدي الجميع
  ","

   عشان كده دايما بنقول المهم يكون حبل الطاعة بينكم وبين الله موصول !
   
   سيسحبكم يوما ما من مستنقع الزلل ولا بد ..
   
   المهم لا تستسلموا بسبب الزلل الذي سيظل يلاحقكم ما دمتم بشرا .. المهم تجاهدوا وتثبتوا ولا تفقدوا حسن الظن بالله.
  
"
86707,"
   يا شيخ انا كنت مدمنه ع العاده السريه والفرجه ع الافلام الاباحيه انا بحاول انى اقاوم نفسى ع قد ماقدر واتوب وسعات اقعد فتره كبيره جدا مبطله وتيجى سعات ذلات وانا من جوايا قرافانه جدا من نفسى وبدخل فى حالة اكتءاب لما ارجع تانى ولو ذله 
انا محافظه ع القيام والدعاء ان ربنا يخلصنى من ده بس برضو سعات بقع
  ","

   زاحمي السيئات بالحسنات !
   
   وأنت على خير ما دمت تجاهدين ولا تفترين عن الطاعات .. وإن اكتنفتك -الفينة بعد الأخرى- الزلات ..
   
   ستتعافين تماما بإذن الله ..
   
   وفقك الله وثبتك.
  
"
86708,"
   السلام عليكم
كيف اجدد مشاعر الحب بيني وبين زوجي بعد سنوات من الزواج واصبح التعود هو سيد الموقف
  ","

   التعود في حد ذاته شيء جميل، مش وحش !
   
   تعود الونس والسند والأمان ..
   
   المهم ما يتحولش التعود لرتابة تفقدنا التلذذ بالنعمة والإحساس بجمالها ..
   
   التجديد سهل .. بيكون في خروجة حلوة، في سفرية مفاجأة (ومش لازم تكون بره يعني ولا يشترط تركيا وماليزيا .. الله يوعدنا 😃) .. بيكون في ليلة نبيت فيها العيال عند جدتهم ونتعشى بره لوحدنا ونعيد الأيام الخوالي .. وهكذا ..
   
   حاجات بسيطة تنعش شعورا جديدا بالنعيم .. وتؤكد على معنى السكن المستقر تحت مجرى الأيام والعشرة الطيبة.
  
"
86709,"
   كنت قاعده مع زميله منتقبه ف مرة، كانت بتحاول جاهده انها توصلي انه فرض، واني لازم البسه عشان ماخدش ذنوب...حسيت بنفور منه بعد ماكنت بحبه جدا
  ","

   ما هو ده فقه الخلاف اللي ناقص ناس كتير !
   
   ألف باء إن المسائل الخلافية لا يسوغ فيها الإنكار ..
   
   لكن هنقول إيه .. الله المستعان.
  
"
86710,"
   يعنى ملبسوش واصبر لو رافضين .. بتحرج امشي بوشي كدا بحس انى مكشوفه .. اعمل ايه؟
  ","

   تتحرجي تمشي بوشك !
   
   لا ما تتحرجيش ما دمت ملتزمة بحجابك ولله الحمد ..
   
   الله يثبتك.
  
"
86711,"
   تسمع كلامهم ولا تُرضى اللـه !
  ","

   سبحان الله !
   
   في برها لهم رضا الله .. وفي حجابها (ولو بدون نقاب) رضا الله ..
   
   أحكام الدين والفقه مش بالدروشة.
  
"
86712,"
   ماسبب علاقتك الوثيقه بعلامة التعجب !
  ","

   علامة التعجب تستخدم مع الانفعالات !
   
   تعجب - فرح - حزن ...
   
   وغالب كلامي لا يخلو من انفعال ما.
  
"
86713,"
   هي العيلة كلها ياباني كدا :D
  ","
  🤓
  "
86714,"
   طب انا بحاول اضيق الفتحة ع اد ما اقدر بس بلبس نضارة؛ومش بقدر استغني عنها  ف بحس ان فتحة النقاب بتوسع حاجة قليلة فيها شيء؟ ..
  ","

   لا بأس.
  
"
86715,"
   طيب لو اهلي رافضين ! البسه اصلا
  ","

   اسمعي كلامهم.
  
"
86716,"
   طب لو نقاب الوان ؟
  ","

   عادي .. ما دامت مش ألوان ملفتة زي الفسفوري مثلا !
  
"
86717,"
   لا هو ف الغالب بنشوف خدود وحواجب ومناخير وحاجات غريبه ..!!
  ","

   استهبال !
  
"
86718,"
   اخطبهولي ي شيخ محمد 😂😂🌸 
وهجيبله كل حاجه
  ","

   فيه ناس متكلمين عليه 😬
  
"
86719,"
   شيخ هو ان البنت تبين حواجبها من النقاب عادى ولا مينفعش؟
  ","

   نقاب يبين فوق العين بكم سم، وتحتها بكم سم = قلّته أحسن !
  
"
86720,"
   ماشاء الله اللهم بارك، ده أنس لسة في السن ده ولا أكبر ؟
  ","

   لا ده أنس الوقت :)
  
"
86721,"
   ربنا يتقبل من الجميع 
بس انا كنت ناوية اصوم وقولت اتسحر قبل الفجر بشوية وراحت عليا نومه قومت بعد الفجر وشربت مقدرتش 
حاسه بندم وحزينه جدا
  ","

   أنا برضه مقدرتش أتسحر ولا بميه حتى .. وقمت عطشان جدا فشربت !
   
   تؤجرين بنيتك بإذن الله.
  
"
86722,"
   ارجوك رد عليا خطيبى شخص ملتزم ومحترم بس للاسف عرفت بالصدفة البحتة انو بيكلم بنات شمال وشمال من النوع الشمال خالص انا ف حالة صدمة مش طبيعية وعارفة ان كل الشباب كده وعرفت برده انو بيحاول يتوب بس مش قادرة اتكلم معاه حتى ومحصلش بينا مواجعة كل ده عرفته صدفه
  ","

   لا مش كل الشباب كده ولا حاجة !
   
   واللي بيعمله ده يتنافى مع الاحترام تماما ..
   
   لازم وقفة .. ومواجهة بصراحة ولطف ..
   
   يا يتوب تماما .. يا مش هينفع تكملي؛ لأن تعوده على هذا المستوى هيبهدلك بعد الزواج.
  
"
86723,"
   تعريف الجحود والانانية يا شيخ ؟ مش تعريفهم بيقال ف الاول انكار فضل الاخرين بشكل تام وعدم الاعتراف به .. اما الانانية فهو اني افضل نفسي على الكل بشكل يؤذي الكل يعني معايا سندوتش ومفيش غيره اقوم اكله كله بدل ما اشاركه ! هل مفهومي خاطئ
  ","

   طب هات حتة طيب 😢
  
"
86724,"
   السلام عليكم ي شيخ 🤝
انا كنت ناوى امبارح انى اصوم النهارده باذن الله ونمت عادى وصحيت قبل الفجر بس مفتكرتش خالص ان النهارده الخميس لكن بعد صلاه الفجر افتكرت انوى الصيام عادى ولا اى ☺️
  ","

   عادي .. الله يتقبل ..
  
"
86725,"
   انس اللي لابس احمر صح
  ","

   لا أنا 😂
  
"
86726,"
   تقصد كل ايام الخميس ؟ 
ولا النهاردة بس ؟
  ","

   النهاردة بس .. هو احنا عشنا لبكرة يا عم !
  
"
86727,"
   ضع صورة لوجه مضحك!
  ","

   ماشي يا آسك !
   
   صباح البشرى عموما ..
   
   ومن هذا المنطلق فأنا طوال هذا اليوم (الخميس) بصورة شبه مستمرة سأكون هنا .. مع الحبايب 💚
   
   (دول اتنين .. مش واحد .. أنا وأنس؛ في نفس السن 😬).
  
"
86728,"
   بالله عليك ادعيلي ربنا يرزقني بزوجا صالحا مصلحا من خيره الرجال ""))  
ويكون سندي وعوضي ورزقي الطيب من الدنيا
  ","

   ويكون بيفهم نحوي عشان يعلمك 😬
   
   الله يسعدك ويرضيك، وكل من مثلك.
   
   تصبحون على خير يا صحبة الجنة 💚
  
"
86729,"
   الثقة والأمان اللي راحو بين زوجين ممكن يرجعو تاني؟
  ","

   ممكن جدا !
   
   لو صدقا وأصلحا .. وأحسنا تجاوز ما مضى ..
   
   وكل واحد فيهم ادى التاني فرصة، بلا معايرة أو استصحاب لأي إساءة.
  
"
86730,"
   بداية ممتعة للسهرة الحلوة يا شيخ حفظكم الله و ستركم
  ","

   بداية إيه بس 😂
   
   فيه دوام الصبح بدري.
  
"
86731,"
   تكون ازاي الوقفة دي من فضلك
  ","

   اتكلم معاها بجدية ولطف وبين وجهة نظرك .. لو غلطت = خاصمها يومين لين تتعلم ما تنساش تاني.
  
"
86732,"
   خاطب واحدة وأيام قليلة ونتزوج،وفيها مميزات كتيرة لكن اكتر حاجه مضيقاني ان في أثناء الكلام ممكن تخرج منها كلمة بالنسبة لها عادية لكني محبش انها تقولهالي
زي مثلا رِخم،بارد،كسول وهكذا
عارف انها متقصدش لكن ده بالنسبة لي عيب وبيضايقني خصوصا امام الناس واكتر من مرة انبهها لكن متعودة فمش بتنتبه
اعمل ايه م
  ","

   لازم وقفة صارمة !
   
   بينكم وبين بعض مفيش فرق .. لكن أمام الناس (وبالذات أهلك) لازم درجة عالية جدا من الاحترام، المتبادل.
  
"
86733,"
   زوجي (عاقدين)مسافر بالخارج ..لحكم شغله مش بيقدر يختم القرآن او يصلي قيام ..فممكن اختمله ختمه واصلي ليه قيام
  ","

   اختمي أنت وصلي .. وادعيله !
   
   الله يسعدكم.
  
"
86734,"
   الحمد لله رب انعم عليا وتجاوزت خطيبى السابق بعد ما انتظرته سنين وسابنى من غير سبب 
شكرا لانك كنت سبب فى انى مرجعش افكر فيه تانى 
الحمد لله الذى منعه عطاء
  ","

   يا رب لك الحمد والمنة يا رب.
  
"
86735,"
   عاوز أقرب من ربنا
  ","
  ""اسجد واقترب"".
  "
86736,"
   كيف يهابني الناس ؟
  ","

   ليست النعمة في أن يهابوك، بل يحبوك !
   
   كم من مهيب مبغوض ..
   
   وليس الهدف أن يحبوك هم .. بل أن تكون محبوبا في السماء.
  
"
86737,"
   حضرتك فاكرني؟  انا كنت حكيتلك عن اللى شوفته بعد وفاة ابى فى ٣رسائل تقريبا 
حاليا انا احسن بكتيييير رغم أن مفيش جديد حصل في حياتى بس فى راحة كدا الحمدلله
  ","

   الرضا سر يقذفه الله في القلب بلا مقدمات !
   
   الله يسعدك ويعوضك خير ..
  
"
86738,"
   ياه يا شخينا ، حضرتك لسه متواجد ع الاسك 
حضرتك من ايام ما كنت ف ثانويه عامه من سنتين ، و انا حاليًا بدرس في المانيا 
ادعيلي بالثبات و ربنا يسترها عليا وسط الفتن هنا 
فتاه :))
  ","

   لسه وسأظل !
   
   ما دمت -بإذن الله- قادرا على بذل شيء ما هنا ..
   
   الله يحفظك ويثبتك ويوفقك.
  
"
86739,"
   مفتحتش اسك من شهور ووقت ماافتح صدفه تكون انت فاتح 
احلي صدفه دي ولا ايه
  ","

   حمدا لله على السلامة.
  
"
86740,"
   ارجوكِ انصحنى خطيبى بيحب النقاب جدا ولو لم اكن منتقبة لأقنعنى به ولكنه يجد صعوبة فى التعامل معى بالنقاب وعدم رؤية تعبيرات وجهى 
فهل يجوز الجلوس معه بدون نقاب فى فترة الخطوبة فى وجود محرم ؟
  ","

   يجوز .. إن كنت تلبسينه على الاستحباب !
   
   والصبر أولى وأفضل .. أتم الله لكم على خير.
  
"
86741,"
   نبرة صوتك فكرني بالطنطاوي .
  ","

   ايه السؤال الجميل اللي جمع لي اللي بحبهم دول !
   
   الطنطاوي أكتر حد قرأت له في حياتي .. وهو كان وليا صالحا أيضا، أحسبه ..
   
   اللهم اجمعنا بهم في جنتك.
  
"
86742,"
   الشعراوي صوفي فعلا؟؟؟
  ","

   كلٌ يؤخذ منه ويرد !
   
   وأما الشيخ فكان وليا صالحا.
  
"
86743,"
   احب شخص ولا امل فى اللقاء .. واحاول ان انساه 
ادعى لى ..
  ","

   الله يثبتك.
  
"
86744,"
   فى مسلسل الشيخ الشعراوى حضرتك شبه اللى مثل دوره وهو شاب
  ","

   يا ريت أكون شبه الشيخ .. علما وتقوى !
  
"
86745,"
   الكلام فتح لي باب أمل بعد ما كنت في إحباط و جلد للنفس
. شكرا
  ","

   اللهم ربنا ولك الحمد ..
  
"
86746,"
   اى كلمه منك بتفرحنا 
قولى اى حاجه😂
  ","

   أفرحكم بهذه الدرة !
  
"
86747,"
   أكثر شيء لا أطيقه في الشخص أن يكون ...
  ","

   قاسيا .. لا يرحم ..
   
   ولا يقبل من الناس، ما يغفره لنفسه !
  
"
86748,"
   شيخ أنا والله بحبك جدا والبسمة بتترسم على وشي بمجرد إنى أتفرج على فيديو أو أشوف إجابتك ... انا ولد ع فكرة :D
  ","

   أنت جميل أصلا 😍
   
   تصبحون على خير يا صحبة الجنة 💚
  
"
86749,"
   محمد عطية ، في سطر..
  ","

   ليس بشيء، سوى ستر الله عليه.
   
   اللهم تمامه، ودوامه ..
  
"
86750,"
   أنا آسفة يعني .. بس عايزة أنبهها ان الرفض وارد، أنا مريت بالموقف ده وكان أسوء موقف عدى عليا في حياتي. أمه وأخته جُم عاينوا البضاعة وما عجبتهمش وانا اترفضت من قبل ما اشوفه حتى وده أكتر موقف أثر سلبًا على نفسيتي في حياتي ولسة مش عارفة أتجاوزه. معرفش مخي كان فين بس ماكنتش متوقعة الرفض :)) .. ربنا يسعدك
  ","

   خدوا الأمر ببساطة .. عمر الرفض ما كان عيب فيكم !
   
   افتكروا دايما إن (الزمالك) رفض محمد صلاح .. يوما ما ..
   
   كونوا محمد صلاح في نفسكم كده 😬
  
"
86751,"
   يا رتنى سمعت كلامك وما علقتش نفسى .. انا مش عارفة بالظبط مشاعره ايه ناحيتى بس بدات اهاف ومحتاجة اعيط جامد جدا على اللى وصلت قلبى ليه مع انى كنت اقوى من كده بكتيير وكمان انا مهتمة بدراستى ومستقبلى 2 طب ومن فترة حاسة بضياع بسبب موضوع ده
محتاجة ردك !
  ","

   غلّي نفسك.
  
"
86752,"
   أنا متقدم لي مهندس 33 سنه و هو انسان ملتزم و بدا في كلامه أنه على خلق و ناضج و شايفة انه شخص كويس لكن انا ماشعرتش بانجذاب له و دا دائماً يحدث معي كما اني لا اشعر بسعادة الاقبال على خطوة الارتباط دي أبدا انا 24 سنه و لم يسبق لي اني ارتبطب باي شكل ... هل اوافق و جايز لما نتكلم تاني يحدث قبول و تأالف!
  ","

   ادي لنفسك فرصة.
  
"
86753,"
   صدق يعني انا بفتح الاسك تقريبا عشان اقرأ الحاجات اللي بتيجي لحضرتك بحس ان لسه ف حد ممكن يدي أمل ويعامل الناس سواء نفع الله بك ي شيخنا
  ","

   الله يجبر خاطرك ..
  
"
86754,"
   ما هي اقصر مسافة بين قلبين ؟
  ","

   دعوة صادقة !
  
"
86755,"
   فى عريس ف نفس سنى تقريباً ووبيصلى وأهله ملتزمين لكن هو عادى لسه مقعدتش معاه ولا شوفته مامته عاوزه تشوفنى ف مسجد بره الأول أروح ولا إيه ؟
  ","

   روحي .. ده كشف هيئة عادي يعني 😬
  
"
86756,"
   أبو أنس يمرر 😂😂😂
  ","

   سيبونا ناخد فرصتنا بأه 😃
  
"
86757,"
   لا لا 😂😂 بلاستيكي دي فيها عقااب بلاش صحبة الجنة بتحبك ي مولانا 😂😂😂
  ","

   الكلمة صح على فكرة .. لما تزيطوا زيطوا بحق .. يا عملاء، يا أعداء الوطن 🤢😬
  
"
86758,"
   هو انت مش هترد بقا يا ابي فالليله دي 😭😭😭😭
اولي اسنان بدري صح ؟ ارفض و لا ايه مع انه بيحبني لسه صغيرة صح
  ","

   صح .. ارحمني يا رب 😩
  
"
86759,"
   صدقي صبحي 😅😅🐸
  ","

   بلوك .. وصاروخ بلاستيكي يدمرك كمان 😏
  
"
86760,"
   كيف تكسب ثقة من حولک ؟
  ","

   المهم أكون واثقا من صدقي !
  
"
86761,"
   شيخي رجاءً..
متزوجه جديد في حاجات كتير شرعاً وعرفًا مش فيها حاجه وزوجي بيرفضها ومش عايزني اتناقش فيها.. بيقول لما اقولك ع الحاجه تقولي حاضر وبس مش لازم تكون حاجه حرام يكفي إن أنا مش عايزك تعمليها
بقوله أنا مش أمه ولا جاهله ولا عيله صغيره علشان اقول آمين ع كل حاجه كده
رأيك؟
مع العلم انا خريجة شريعه
  ","

   المرأة (الذكية) تقدر تاخد اللي هي عايزاه .. كله !
   
   نظام العند والندية لا يأتي بخير.
  
"
86762,"
   الشيء الذي على يمينك سينقذ العالم، ما الذي تتخيل أن يكونه هذا الشيء؟
  ","

   سأكون ممتنا له حين ينقذني أنا يا آسك !
   
   ودع العالم .. لرب العالم.
  
"
86763,"
   عايزه ادعيلك دايما بظهر الغيب !! ايه اكتر حاجه بتحب تدعى بيها لنفسك !؟
  ","

   يرضى عني، ويرضيني.
  
"
86764,"
   👋🏻
  ","

   ادي لنفسك فرصة.
  
"
86765,"
   انا هنام دلوقتى 
ياريت اصحى الصبح على دعوة من حضرتك 🌸 وخصوصا انى مهمومة الفترة دى 
""اسنان""
  ","

   الله يرضيك ويكشف همك ويفرج كربك .. والمسلمين أجمعين ..
   
   آمين.
  
"
86766,"
   مش المفروض نظرية دارون قصده ؟ 🤔
  ","

   أي حاجة .. ""إن البقر تشابه علينا"".
  
"
86767,"
   ابو أنس أصله مارونج لاسيه ✋😂😂
  ","

   ههههههه
  
"
86768,"
   بحب خطيبي و بيحبني و متفاهمين الى حد كبير بس اخوه بقى زي البلطجيه و طاح في الناس و عامل مشاكل وماشي ف طريق اخره الموت او السجن و خطيبي تعب معاه و كلمني قالي انا مخنوق اوي ادعيله و خليكي جمبي و معرفتش اهلي الكلام ده هل انا كده صح ولا بضيع نفسي رد عليا كإني بنتك بالله يا ابي احتارت
  ","

   فككم من أخوه تماما، وعيشوا حياتكم !
   
   كل واحد يتحمل مسؤولية اختياره في الحياة.
  
"
86769,"
   حد بيقولي مفيش حاجة ف الدين تثبت عكس نظرية أرسطو وإن الانسان أصله قرد
  ","

   قوله: اتكلم عن نفسك 😬
  
"
86770,"
   في مرة بنت قالت لحضرتك انها بحياتها ما حضنت ابوها و لا ببوسهم فانت قلت إنه مش ده الطبيعي ...حبيت أسألك انو لو انا بحياتي ما حضنت لا امي و لا ابوي و لا اخوتي و انو علاقتنا أقل ما يقال عنها انها ناشفة و دون حب..فلو انا مش بحس بحب زي يلي الناس بتحكي عنو تجاهم و لا بحب احضنهم و لا بطيق يلمسوني ده طبيعي؟
  ","

   نتيجة طبيعية .. لوضع مش طبيعي !
   
   المهم حافظي على جزء من عاطفتك قابل للنمو في موضعه الصحيح.
  
"
86771,"
   هنا🌸🌸
  ","

   ادعيله بالهداية وانشغلي بحياتك وما يصلحك .. وبس.
  
"
86772,"
   بالله تجاوبني دى7مرة اسأل حضرتك…معجب بزميلةف دفعتى متدينةومؤدبةجداوبغض بصرى عنها وباختفى من اى مكان موجودة فيه من كترخوفي عليهامني…وهتقدم بتهيءالظروف بإذن الله…بس فيه3مشاكل…انهاساكنةف مكان راقي جدا واناف قرية…مستواهامادياواجتماعيااعلى منى بكتير…قدى ف السن وهتكبراسرع…وخايف اتقدم واترفض…تنصحينى بأيه؟
  ","

   الصادق = ما بيخافش !
  
"
86773,"
   اخويا اتسجن في مخدرات وخطيبي عرف ياشيخ هو قالي حاجه زي كده مليش دعوه بيها وانا يهمني انتي ومامتك وبباباكي وتربيتهم ليكي بس انا خايفه  ومرعوبه يعايرني في يوم من الايام اعمل ايه ياشيخ
  ","

   انسي يا بنتي .. ملكيش دعوة.
  
"
86774,"
   اللى كانو اصحابى حاليا بيغلطو فيا بكلام صعب ووحش اوى .. اعدى ده ازاى ياشيخ او ارد عليه ب ايه؟
  ","

   ولا تردي، ولا تتهزي .. كل واحد بيعمل بأصله !
  
"
86775,"
   طب اعمل ايه مع أهلي.. بابا وصل بيه الحال انه اتصل زعق لزوجي!
  ","

   كلميهم بينك وبينهم إن دي حياتك أنت، وإنك مسؤولة عن قرارك !
   
   وراضي زوجك وصبريه.
   
   الله يسعدكم ..
  
"
86776,"
   ""فرصة للنجاة أهداها الله لكِ "" ما أجمل هالعبارة يا شيخ .. طيب ولي ما أجت الهدية دي ليها لحد الآن مع العلم انها نفس الظروف و أكترر تعمل إي💔 ؟ !!!! و زعلااانة كتير على أهلي إنهم ظلموا نفسهم وما انفصلوا عن بعضيهم لأنه حياتهم مراار و مش متفاهمين لحد الان بعد 25 سنة 😢😢 دنا تعبتِ والله
  ","

   لا تفقدي حسن الظن بالله !
   
   عوضه يأتي في صور كثيرة .. ليست بالضرورة في زوج فقط.
  
"
86777,"
   مشكله زي دي.. تخليني افتكر اللي بعتت لحضرتك امبارح وبتقول ان باباها ومامتها اتطلقوا... والله الطلاق نعمه من ربنا كبيره.. الحمد لله علي نعمه الاسلام
  ","

   أحيانا كثيرة .. نعم، صدقت.
  
"
86778,"
   .انا متزوجه من شهرين وزوجي مسافر فانا اجلت شغلي شهرين وسافرتله. اهلي معارضني وبيعملولي مشامل وكلامهم ان مستقبلي اهم من زوجي وانه هيجي اليوم اللي يعاملني مش كويس وكلام كتير احيانا بيأثر ف نفسي. مع ان زوجي محترم جدا. وبيعملي كل حاجه كويسه وبيحبنيوقرار السفرداقراري..انا غلطانه اني بحافظ علي زواجي
  ","

   أنت صح .. جدا !
   
   واحفظي مكانك في الشغل بإجازة.
  
"
86779,"
   دكتور .. دلوقتى انا مخطوبة من سنتين خطيبى كويس معايا جدا ملتزم وحنين عليا وع اهلى كانه ابنهم ..قبل الخطوبة كنا زمايل كان كدب عليا ف كام حاجة مش مهمين بس اعترفلى قبل الخطوبة برضو ووعدنى وحلف انها مش هتتكرر ومتكررتش من ساعتها فعلا بس انا ساعات بخاف لما افتكر وبقوله بيقعد يوعدنى وكدا بس عاوزة حل نهائى
  ","

   حل نهائي ؟
   
   تفصلي الكهربا عن وسوسة دماغك دي .. ربنا يهديك.
  
"
86780,"
   بابا وماما العلاقة بينهم ماشية بالعافية صحيت م النوم لقيته خانقها وهى بتصوت اعصابى تعبت منهم بس انا أخدت على كده من صغرى صحباتى بيتكلمو عن الاب والعيلة وجمالهم والفيس كان العالم اجتمع عليا قفلت كل حاجه وقبل مقفل بعت لخطيبى رسالة بس معرفتوش ورجعت بعد اسبوع زعلان منى جدا وضيع امتحاناته بسبب قلقه عليا
  ","

   غلطانة طبعا !
   
   المفروض تتعلمي من بابا وماما إنك تبني بيت سوي .. مختلف عنهم .. مش تسمحي لهم يدمروا حياتك كمان.
   
   ما تفرطيش في خطيبك وفي فرصة النجاة التي أهداها الله لك.
  
"
86781,"
   اكثر ثلاث اشياء مهمه بحياتك ؟
  ","

   روحية: الصلاة - القرآن - الحب.
   
   معنوية: الصحة - الأمان - الرضا.
   
   مادية: السيارة - الجوال - النظارة.
  
"
86782,"
   عاوز يخليك تقاطعنا الوحش 😂
ربنا يباركلنا فيك يا شيخنا
  ","

   مين ده اللي يخليني أقاطعكم .. عمر الآسك ما يبقى ميّه 😃
  
"
86783,"
   جعلك الله سببا فى فرحة خلقه
  ","

   يا رب .. ما حييت ..
   
   تصبحون على خير يا صحبة الجنة 💚
  
"
86784,"
   مطلقين من وانا عشر سنين وفعلا البيت هادي كتير عن الاول كان كل يوم حاله رعب وخناق وكل يوم الجيران تسمع صوتهم... البيت في سلام ووصلنا بعدها لدكاتره وبنتكرم ورسايلنا ف الجامعات بتتدرس كمان.. وامي اللي ربتنا لوحدها... عادي مش اخر الدنيا والحياه ماشيه
  ","

   بالضبط !
   
   ياما بيوت قائمة لمجرد إن اسمها قائمة أمام الناس .. وبابها مغلق على لظى مشاكل تلتهم الأرواح التي فيها ..
   
   وابقوا خلوا الناس ينفعوا مخرجاتها من كبت واكتئاب وعقد نفسية.
  
"
86785,"
   دلّني علي مايجعلني فتاه يتمناها اي شاب
  ","

   المهم تكوني فتاة يرضى عنها ربها الوهاب !
  
"
86786,"
   حضرتك ناوي تاخد خروج نهائي من السعودية؟
  ","

   آه .. لو بقيت في صندوق !
  
"
86787,"
   يا ابي ..احترمك جدا ...انا كان عندي سرطان والحمد لله شفيت لكن الدكتور قال ان احتمال رجوعه ف السنه الجايه 85%...وبابا كان قايل لحد متقدم  احسبه علي خيرانه يستني لاخر السنه.وانا مش خايفه اوافق علي الخطوبه ..المرض يرجع تاني..فقررت اني مش هقبل اي حد متقدم لغايه ما السنه تخلص بسلام..هل كده صح!
  ","

   صح .. بلاش أعباء الوقت !
   
   وبإذن الله هتم السنة على خير وهتبقي زي الفل، وهنفرح بك ونباركلك.
  
"
86788,"
   بابا وماما اتطلقوا النهاردا ، زعلانة جدًا وخايفة من كل حاجة..
  ","

   هو بابا .. وهي ماما ..
   
   لا يسيء لهما مجرد الطلاق ..
   
   يمكن ما قدروش يكملوا زوج وزوجة .. لكن هيفضلوا أب وأم ..
   
   سيبك من التفاصيل .. اوعي تطحني نفسك فيها ..
   
   وما تخافيش .. أحسني بالله الظن، وابذلي البر لهما، وخذي حقوقك منهما .. ولا عليك من أي شيء آخر.
  
"
86789,"
   ياه يا شيخ بس كده !
عندنا شجرتين توت أسمروأبيض فمن عنيا يعني
  ","

   تم إسقاط دبوس 😃
   
   يلا يا جوجل .. على الموقع مباشرة ..
  
"
86790,"
   مش بتحس ان الاسك اخد مساحة كبيرة في حياتك يا شيخ !؟
  ","

   مش بتحس إنك ملكش دعوة بحياتي !
   
   ثم أنا مقل ومقصر فيه للأسف.
   
   الآسك معدش بالنسبة لي مجرد حساب شخصي على موقع تواصل .. الحقيقة هو عاد أجمل وأعمق وأبقى من كده بكتير ..
  
"
86791,"
   طيب ما ممكن يكون احساس القرفة ده بسبب احساس داخلي ان ممكن تكون ايدها متغسلتش بالصابونة كويس بعد دخول الحمام  مثلا والنظام ده .. يعني يكون قرفان من ناحية الحيض نفسه لكن مش لشخصها
  ","

   يا سلام !
   
   وليه ما يكونش هو اللي ما غسلش ايده بالصابونة والنظام ده 😏
   
   ده وسواس .. محتاج علاج نفسي.
  
"
86792,"
   طب لو انا بتمني كدا هل دا حقد ؟ 
طمن قلبي عشان هزعل اوي لو معناها كدا 💔
  ","

   مش حقد ما دام من باب الغبطة .. ولا تتمنين زوال النعمة عنهم.
  
"
86793,"
   هو حضرتك عمرك بصيت لغيرك وقلت انا نفسي اكون كدا ؟ 
دي معناها حقد طيب ؟ 
لان لو مثلا حد شاطر دراسيا .. او مثلا سافر . بقول يارب اكون كدا 
هل دا حقد؟ 💔
  ","

   الحمد لله والمنة !
   
   أنا بالغ في هذا الأمر حدا من الرضا والتعايش أقرب لعدم الطموح 😬
   
   عمرها ما حصلت .. من صغري ..
   
   الحقيقة بتمنى الوقت يكون معايا فلوس .. كتير !
   
   وربنا يعلم النية.
  
"
86794,"
   هل تفتقد أحداً ما
  ","

   وبعدين بأه !
   
   اللي بنعمله في الناس هتطلعوه علينا ولا إيه 😬
  
"
86795,"
   حضرتك كررت فاجاباتك اللي فاتت لفظ سوي نفسيا
يعني ايه سوي وازاي يكون الشخص غير سوي نفسيا
  ","

   السواء النفسي هو العملة النادرة التي ينبغي أن تبحثوا عنها في الشركاء !
   
   يهون معها القصور في أي شيء بعد ذلك.
  
"
86796,"
   طيب وإذا سألني صليتي ولا لسة أو كنت معاه وصار وقت العصر ويقوم يقلي يلا نصلي.. ازاي نصرف بهيك حالات من غير ما يعرف !
  ","

   عادي قولي .. هذا لا يسيء لك !
   
   أنا قصدت ما ينفعش من ناحية أن بعضهم وبعضهن يتبسطون ويتجاوزون حتى يبلغون هذه المنطقة في الكلام بلا داعي.
  
"
86797,"
   السؤال ده حصرتك كنت اتكلمت عنه في لايف النسيان قرار مس زرار وقلت انك بتكره اوي 😂
  ","

   فاكر ؟
   
   وقلت ناولوني المسدس بس 🙃
  
"
86798,"
   طيب معلش ياشيخ انا كنت عاقد وكنت بقرف اكل لما اعرف انها هي اللي طبخة وهي عندها بريود انا كدة برضة مش سوي نفسيا؟
  ","

   طبعا يا غالي !
   
   مفيش حاجة تقرف في كده أبدا .. أمي وأمك وبنات حواء كلهن كتب الله عليهن هذا.
  
"
86799,"
   يا شيخ متابعاك من زمان وكلامك بيطمني وببعت لحضرتك كتير ومش بترد 
بس بردو مش نسياك ف دعائي وصلاتي
ربنا يرضي عنك ويراضيك ويبعد عنك كل شر وهم وحزن ويجعلك من الذين يُقال لهم هذه الجنة التي كنتم بها توعدون.. 
ربنا يسعد قلبك مثل ما تسعدنا 
ربنا يرزقك الفردوس الأعلى بغير حساب ولا سابق عذاب 🌸
  ","

   يا رب لك الحمد .. يا رب تقبل.
  
"
86800,"
   خطيبي يغار عليا من الكلام مع زملائى الولاد فى الشات رغم انه كلام ضمن العمل ولكن احيانا بعض الزملاء بيهزروا فى مواضيع جانبية و احيانا ترتبط بالعمل و احيانا لا و مش عارفة احرجهم وفى نفس الوقت خطيبى متضايق من اللى بيحصل 
اعمل ايه وهل غيرته كدة زائدة؟؟
  ","

   حقه يغير !
   
   وأنت خليك جد وعلى أد الشغل وبس.
  
"
86801,"
   محمد..
هو لسه في أمل؟
انا يائس جدا ومش شايفلها نور خالص😞😞😞
  ","

   طول محنا بنتنفس يا حبيب محمد فيه أمل !
  
"
86802,"
   ياشيخ قصدي بيقرف جدا يشرب من أيدي حاجه ومبيحبش يكون موجود في مكان انا فيه
  ","

   أولا: ما ينفعش يعرف حاجة زي دي الوقت !
   
   ثانيا: رد فعله ده دليل على إنه مش سوي نفسيا .. أومال هيعمل ايه بعد الزواج .. والفترة دي محتاجة دعم نفسي أصلا وتقارب جسدي معين لهذا الدعم !
   
   عيدي حساباتك في اختيارك.
  
"
86803,"
   عيب يا جماعة !

لما أقول لحد أرسل سؤالك هنا = يبقى صاحب السؤال بس رجاء .. مش ألاقي عشرين سؤال كل واحد في موضوع .. ما تزعلونيش بأه !
  ","
  😔
  "
86804,"
   يعني ايه شبخ اللي بيقولهالك دي يا مولانا؟ ولا محصله شبح ولا شيخ 😂
  ","

   يا عم أي حاجة .. المهم نطلع بتوت .. إن شا الله يا كابتن حتى 😬
  
"
86805,"
   و هو بيعرف ازاي اصلا حاجه زي دي و هم لسه مخطوبين ؟
  ","

   ما هو ده من ضمن اللي عايز أفهمه برضه.
  
"
86806,"
   ماشووفتش حلة التوت اللى  انا كلتها انبارح ياشبخ😍
  ","

   اللي يهاديني بتوت = هدعيله يسعد، قبل ما يموت 😃
  
"
86807,"
   باخد حبوب منع الحمل من ورا زوجى لحد ما بدأ يشك فى نفسه و يروح يكشف مش عارفة أعمل ايه و أقوله ازاى ؟
  ","

   حرام .. لا يجوز.
  
"
86808,"
   قصدها اثناء البريود يعنى
  ","

   فاهم دي طبعا .. أنا عايز أفهم بيقرف ازاي وهو لسه خاطب أصلا !
  
"
86809,"
   ♤♤♤ادخلك الله ف رضوانه وعفى عنك واكرمك دقائق من وقتك ممكن تساعدنى بجد انا حياتى واقفه
  ","

   أرسلي سؤالك هنا.
  
"
86810,"
   خطيبي بيقرف مني جدا وقت الظروف هو دة مؤشر مش كويس؟
  ","

   ازاي يعني مش فاهم !
  
"
86811,"
   نزلت من السعوديه نهائي ع الجامعه ونا منقبه .. ..بس اجواء مصر طلعت صعبه عليه في النقاب .. وفكره اقلعه بتراودني كتيير ...   انصحني
  ","

   كتير منتقبات في مصر وفي الجامعات .. اثبتي، ما تقلقيش.
  
"
86812,"
   والمانجا الاسمعلاوي ❤️🤔😂😂
  ","

   لا دي عايزة خلوة شرعية لوحدها .. ما يبقاش معاها حاجة 😃
  
"
86813,"
   يعني بتحب الرياض.. الغبرة والحر.. الله المستعان
  ","

   بحبها بس !
  
"
86814,"
   خطيبي مش محافظ علي الصلاه ي شيخ مش عارفه اعمل ايه
  ","

   وقفة جادة، ونصيحة لله مش عشانك !
   
   ""معنديش استعداد أكمل مع حد مش حريص على رضا ربه"".
   
   يا ينصلح حاله .. يا ما ينفعش تكملي.
  
"
86815,"
   نازلة مصر للجامعة بعد م قضيت حياتي ف السعودية 💔 
هل من مواساة
  ","

   الله يعينك ويقويك ويحفظك ويسددك ..
   
   مقدر طبعا شعورك .. وخوفك ..
   
   لكن (مش مجاملة والله ولا مواساة) مصر جميلة .. وهتحصلي فيها صحبة صالحة تعينك وهتلاقي جو جديد خالص يأسرك !
   
   المهم ما تقارنيش عشان ما تتعبيش .. حبيها بكل ما فيها، بمميزاتها بعيوبها .. بزحمتها بعشوائيتها، بلطف هواها ونسمة الصيف، بترابها والحر اللي عاد محتاج تكييف .. بدفا الوجود بين الأهل، وبالضيق من فضول بعضهم وأسئلتهم اللي مالهاش لازمة !
   
   بطعم الثبات أمام الفتن اللي هتكون جديدة عليك، وباستكشاف نمط حياة لن تعدمين منه فائدة ..
   
   هتتيسر أمورك وهتتبسطي بإذن الله ..
   
   ربنا يرعاك وكل من مثلك.
  
"
86816,"
   هو لو انا قولت هأجل الخلفه شويه يبقى كده حرام وانا باتشرط على ربنا ؟؟
  ","

   لأ .. ما دام بالاتفاق مع زوجك.
  
"
86817,"
   ليه ربنا بيعلقنا بحد ممكن ميكونش من نصيبنا !!!
  ","

   ربنا ما بيعلقناش بحد !
   
   احنا اللي بنتهايف وبنسيب نفسنا بزيادة .. كل حاجة مقاومتها في البداية سهلة .. لكن نورط قلوبنا ونتمادى مع الأحلام (وغالبا بتكون اختيارات خاطئة للأسف) ونرجع نقول: ليه يا رب !
   
   فدي قلة عقل، وقلة أدب.
  
"
86818,"
   ياشيخ .. سلملي ع حي الشفا .. ومطاعم الناضج .. والعثيم فرع السويدي ... وطريق ديراب .. والسلام مول والهرم  
توحشتنا االرياض قوي قوي ♥♡
  ","
  😭😭
  
  اللهم لا تحرمنا.
  "
86819,"
   ما بقتش خايف خلاص بعد الصوت والكلام اللى يدخل القلب يشرحه دة 
فأين الله والقدر 💙💜
  ","

   الله يرضى عليك !
   
   شعور الخوف شعور طبيعي يراودنا كبشر ضعفاء .. ولا يعيننا عليه إلا استمداد الأمان، من جهة السماء.
  
"
86820,"
   خايف من المستقبل يا ابى 😩
  ","

   فأين الله والقدر ؟!
  
"
86821,"
   كنت بطلب من زوجي العاقد عليا فقط يسبني لاني كنت زعلانه منه جدا رفض تماما بحجه انه بيحبني وميقدرش يعيش من غيري ومحتاجني جنبه جدا وبعد لما خلصت مهمتي في الوقوف جنبه رماني وكان قليل الذوق قوي معايا انا كل اللي بيدور في بالي هما الناس دي بتعمل كده ازاي
  ","

   عادي .. كله عادي !
   
   ياما في الدنيا ..
   
   ولا يهمك .. المهم نتعلم، ونكمل طريقنا بحسن الظن بالله .. ما دمنا عملنا بأصلنا لآخر لحظة.
  
"
86822,"
   دايما بقول أنها احسن حاجة ف الصيف
  ","

   أعطوني ثلاجة .. فيها خوخ بلدي، وفراولة (مش سكرية) .. و(شقف) بطيخ بلطيمي ..
   
   وعلى الدنيا السلانكاتيه 😬😃
  
"
86823,"
   والفرولاااه 💙💙💙💙
  ","

   دي عشق تاني .. في زاوية متفردة من حشايا الروح 😬
   
   بس غالية هنا أوي ..
   
   (الصورة دي أرشيفية من الإجازة اللي فاتت .. أحن لأمي، وفراولة أمي 😔).
  
"
86824,"
   يا ليل طول شوية عالصحبة الحلوة دية
  ","

   ولا عمره هيتنسى !
   
   إي والله.
  
"
86825,"
   انا بابا متجوز من زمان جدا ومش بيصرق علينا ولاموجود فى حياتنا خالص بس انا بحبه جدا وبيوجشني جدا وطلبت منه يجيلى مبيجيش برده انا مدمره نفسيا ومس عارفه اتجاوز بجد حساني مكسوره ومقهوره انا دخلت كليه قمه والناس تشهد باخلاقى انا واخويا بس مش عارفه هو بيعمل فيا ليه كده محتجاله 💔
  ","

   يا الله !
   
   استعيني بالله يا بنتي .. فيه العوض عن كل أحد ..
   
   ما تضعفيش، وما تنتظريش السند من حد ..
   
   عارف طبعا إن ده للأسف مناقض لاحتياجنا الفطري .. عدي المرحلة دي بس وحافظي على نفسك من الضعف، ومن التبلد والجمود في نفس الوقت !
   
   وبإذن الله معوضة كل خير ..
   
   الله يسعدك ويرضيك.
  
"
86826,"
   صورة من قلب الحدث 📷 💚
  ","

   كانت من أمنيات الطفولة المكبوتة عندي أختلي يوما ما بطبق زي ده !
  
"
86827,"
   بعد ان كنت قريب من الله وحياتي عزه .. اصبحت تابه في مهالك الحياه . كيف انجو ..!؟
  ","

   يذيقك الله مرارة البعد .. لتحافظ على نعيم القرب !
   
   هيا .. لا تتأخر.
  
"
86828,"
   حضرتك ما شاء الله عندك القدرة عن التعبير عن مشاعر احنا عايشنا ومحبوسة جوانا ومش بنُحسن التعبير عنها ربنا يتولاك ويعينك ويكن لك لا عليك يا شيخنا
  ","

   الله يكتب لنا جميعا السعد والرضا، وحسن القضا ..
   
   آمين .. آمين ..
  
"
86829,"
   ليه ربنا بيسيب مستقبل بشر فى ايد بشر او بيمكن بشر على بشر
  ","

   ابتلاء !
   
   لمن وُلي أمانة هل يتقي ويعدل .. أم يتكبر ويتجبر ..
   
   ولمن قدر عليه ظلم هل يسخط ويقنط .. أم يرضى ويصبر ..
   
   الدنيا دار ابتلاء .. وفي الآخرة الجزاء.
  
"
86830,"
   إذا كان بإمكانك اختيار طول عمرك، فإلى أي سن تود أن تعيش؟
  ","

   إلى السن الذي أرحل فيه وربي راض عني، محب للقائي كما أحب لقاءه !
   
   وأترك من بعدي أثرا .. لا ينساه الناس، وتسعد به حياتهم .. ليقولوا: ""الوعد الجنة"".
   
   وأروي بنبل الذكرى ما غرست من بذور الحب ..
   
   آمين ..
  
"
86831,"
   إذا كان لديك رجل آلي (روبوت) فماذا ستعلمه؟
  ","

   بصراحة يا آسك !
   
   سأعلمه أن يقول لي كل ليلة، قبل النوم: ""لا تخف .. أنا بجوارك"".
   
   وسأعلمه أن (ينغزني) لصلاة الفجر.
   
   يا رب ..
  
"
86832,"
   ربنا يعينك ع البتشوفو مننا بدعيلك ديما
  ","

   ما دام الهدف صحبة الجنة = يبقى لازم صبر وصدق !
   
   آمين ..
   
   ألقاكم 💚
  
"
86833,"
   هو وهيا افسدوا عليا فرحتي.. فضلت وراه وهو مستجيب ليها لحد م فسخوا الخطوبة ، والله راضية بس كل ما احس اني اتظلمت منه من غير اي ذنب بعيط واقول يارب يوصلهم بس نفس احساسي، كده حرام عليا؟
  ","

   احمدي الله الذي نجاك وعافاك .. تجاوزي وأكملي حياتك.
  
"
86834,"
   انا سمعت عن حضرتك كتير 
واشوف زمايلي منزلين بوستات وفرحانين بكلام حضرتك 
فقلت اتابع .. تابعت حصرتك ع الفيس وهنا وانبسطت جدا والله .  
شكرا ي شيخ
  ","

   الله يرضى عنكم جميعا .. ويسددنا لما يحب ويسترنا ..
  
"
86835,"
   طب انا الكراش اعترف اتصرف معاه ازاي معلقاه عشان محتاره
  ","

   يا يتقدم .. يا كل واحد في حاله لين تتيسر الأمور.
  
"
86836,"
   شيخ ، تحسباً لأى حاجة تحصل .. لو افترضنا ان الكراش اعترف ابعتله لايف كن رجلاً ؟
  ","

   ده لو فيه كراش أصلا !
   
   الله يعينكم 😬
  
"
86837,"
   لسه متبعاك من يومين وقرأت كتير جدا وماشاء الله ع حضرتك.
-اتمني اكون مبسوطة معاكم 💁
  ","

   عندنا تلات شهور مجاني بمناسبة كأس العالم 😬
  
"
86838,"
   والله لو كنت في مكان زوجتك ماخليتك تعمل اسك ياشيخ ✋✋✋✋🚫🚫🚫🈷🈷🈷
  ","

   الحمد لله الذي عافاني :)
  
"
86839,"
   انا مخطوبه من شهروكان ف زميل مسيحى خدوم تبع اتحاد الطلبه ومعظم دفعتنا كنا ضايفينه ع الفيس لامور الدراسه ولما حصل خطوبه استاذنته انى هحذفه وحذفته ولما عرف خطيبى بالصدفه انه كان عندى ع الاكونت اسلوبه اتغير معايا وكل مايكلمنى يقولى مبقتش بثق فيك باباكلمه لو ميلزمهوش خلاص قام لغانى منعنده رايك اى ؟؟
  ","

   سيبيه.
  
"
86840,"
   واحد صاحبي بيكلم بنات ف الجامعة و بيهزر معاهم فانا بقوله حرام اللي بتعمله قالي هاتلي حديث او دليل انها حرام !
  ","

   قوله:
  
"
86841,"
   غير السائلة .. لو قال للبنت انه هنبعد فتره لحد مااكون ظبطت أموري واستقريت . وقالها انتي ممكن حد يتقدملك يكون جاهز ومرتاح بلاش اتعبك معايا ؟ انا لسه قدامي كتير .. 
هي بعدت بس قالت حتى لو رجع واتقدم مش هتوافق علشان هو قدر يتخيل انها تكون مع حد تاني غيره عادي يبقى مش بيحبها ،هي كدا صح ؟
  ","

   هو صح.
  
"
86842,"
   عايزه اسيب خطيبي حرفيا مش طيقاه واهلي مش موافقين ع قراري ومش محترمين رغبتي مش مرتحاله يا أبي 
وحجاااات كتييير .. 
عايزيني أروح لدكتور نفساني :( :( :( :(
  ","

   ده قرارك أنت .. مش قرارهم.
  
"
86843,"
   مش لازم تهرب ممكن يكون فعلاً مش عارف يوصل ليها في الحلال وخايق يتعلق بيها وتتعلق بيه فبيبعد، لو رجع تاني ليها وعافر يبقي بيحبها لو مرجعش يبقي كان بيشاور عقله- تجربة شخصية- انا نفسي عملت كده..
  ","
  ....
  "
86844,"
   انا عارفه السبب مشاكل كتير في شغله ..واحتمال كبير يسيبه وواقفه معاه ..عارفه انه متضايق بس مش كل دا انا بحاول اطلعه من الحاله دي بكل الطرق بس بردو بيرجع تاني..الموضوع بقاله 3 اسابيع ..بحس انه بطل يحبني ..وليه الرجاله مش بتحس بحاجتنا للاهتمام انا مشفتهوش من بعد الخطوبه ومحتجاله وهو مش فاهم دا ..
  ","

   هو محتاج منك دعم وصبر الوقت .. ما دام ده مش طبعه = يبقى تبطلي دلع وتبقي أصيلة كده وتقفي جنبه !
   
   الله يعينه.
  
"
86845,"
   ياابي 
تزوجت وسأنجب قريباً ان شاء الله 
وكان حلمي من سنين اني اسمي ابنتي   ( فدوي )
انا بحب الاسم ده اوي اوي وزوجي موافق عليه 
فحماتي معترضة ع الاسم 
وبتقولي لو سمتيه وانا مش راضية عنه 
هيبقي حرام عليكي واسألي الشيوخ 
هل فعلا لو سميته يبقى حرام زي ماهي بتقول ؟
  ","

   لا مش حرام .. ده قرارك أنت وزوجك.
  
"
86846,"
   يا شيخ انا بكلم ولد و متعلقة بيه لدرجه محدش يتخيلها و بعدت عن ربنا جدا بقالي زمن مصلتش و احنا سننا صغير لا يسمح بخطوبه او زواج دايما حاسه اني بعمل حاجه غلط اعمل ايه
  ","

   غلط بس !
   
   أنت في مصيبة ..
   
   متخيلة لو مت الوقت حالك هيكون إيه ؟!
   
   أنت عارفة اللي مفروض تعمليه.
  
"
86847,"
   مكتوب كتابي ..بحس انه مش مهتم بيا على عكس اول الخطوبه .. مع انة مسافر ..انا اقل حاجه بتفرحني بس حساه مش بيحاول يفرحني ..ممكن يقعد مكلمنيش عادي..مع اني محتاجه اهتمام منه ..وقلتله كذا مره يهتم يومين ويرجع تاني ..أعمل أيه
  ","

   وقفة صارمة معاه .. تاخدي قرار بناء عليها !
   
   افهمي الأول منه إيه سبب التغير ..
   
   هل لطارئ ما، أما أن هذا طبع فيه ؟
   
   ساعتها هتعرفي تحكمي.
  
"
86848,"
   هو في واحد بيحب واحدة يقدر يبعد عنها بالعافية علشان خايف ميكنش في نصيب ؟ 
ولا د بيتهرب
  ","

   بيتهرب.
  
"
86849,"
   ربنا بيحاسبنا على احساسنا بالشهوة؟ يعني انا لما بحس بكده بأنب في نفسي كتير وبحس أنه ذنب و هتعاقب عليه (بنت)
  ","

   لو محستيش = تبقي مش طبيعية !
   
   الحساب على الخطأ من القول أو الفعل .. بلاش وسوسة.
  
"
86850,"
   حلو اسم سارة💜💜💜💜💜✌✌
  ","

   شكرا يا سارة 😬
  
"
86851,"
   طب بالله ي شيخ اجبني .. عشان اقطع شكي .. 
الولاد عندنا لو ضيفت ولدين مثلا  او عملت فولو ع تويتر لحد بيقولوا  ان البنت دي مش محترمه ؟ 
طب المفروض نلغي اي ولد من حياتنا من مجرد فولو وكومنتات ؟
  ","

   كل ده لعب عيال وقلة نضج وفهم !
  
"
86852,"
   هم دول ي آبي اللي كان مزعل خطيبته او زوجته حاجة كدة و قولتلها لما يجي اعملي له بصارة

يعنى قول وبس و احنا اخواتهم هندعيلهم 😂😂
  ","

   آه .. واتجوزوا .. الله يسعدهم والمسلمين ..
   
   وما نابني ولا شوية شوربة حتى 😏
   
   قاعدين نصالح وندعي ونهني ونصقف وخلاص.
  
"
86853,"
   هو حرام انى اضيف ولاد معايا فى الكليه عندى على الفيس و ارد فى الكومنتات عادى فى حدود الأدب طبعا و كل الناس و اهلى بيشوفو الكومنتات دى 
و لو حرام حرام ليه 
و لو سمحت يا شيخ ماتردش رد مش واضح قولى لا مش حرام او اه حرام و ليه
  ","

   مش حرام !
  
"
86854,"
   ي ابى اجبنى على سؤال تعدد الزوجات للرجال وعدم تعدد الأزواج للنساء..فاحداهن قصدتنى فى هذا وتعتبره ظلم من الإسلام للمرأه ..وهى غير مسلمه ..كيف اقنعها🌸
  ","

   اسمعي:
   
   ‏https://youtu.be/-Yz6EayHyqQ
  
"
86855,"
   أجبني بارك الله بعمر أحبتك
انا  في كرب شديد شديد جدا و قد أكون بين حياة او موت خلال الايام القادمة
لا مفرج لكربتي الا الله لكنني عاص مقصر لا اعلم ان كان سيتقبل مني
قل لي بربك بماذا ادعو
و ادع لي انت و الاخوة فرج الله عنكم
  ","

   الله يفرج عنك ويتولاك ويرضيك ويسترك ..
   
   تصبحون على خير يا صحبة الجنة 💚
  
"
86856,"
   شيخنا .. انا حالتي مختلفه جدا عن كل اللي حواليا 😂 انا محبتش ولا مره و الغريب ان مش مستعجله ولا نفسي زي باقي صحابي ولا حتي بدعي ب دا . تفكيري كله ف مستقبلي بس اوقات كتير بحس ب برود مقارنه ب اصحابي .. خايفه اكون ملبوسه او معقده😂😂 
انا قربت اتخرج و في ناس كتير حبتني بس محستهمش خالص
#بنت
  ","

   بكرة يجيلك اللي تحسيه، ويلخبط لك كيانك ويشقلب لك حياتك !
   
   يكون كويس ومن نصيبك بإذن الله.
   
   أنت صح.
  
"
86857,"
   ايه ال مسهرك لغايه دلوقتي يا ابي^_^
  ","

   كل أما أنام بدري = أقوم ألاقي صاروخ اضرب على الرياض !
   
   مكنتش أعرف إني مهم للدرجة دي 😬🙃
  
"
86858,"
   بصارة
  ","

   لا .. اسمعي الكلام واعملي الصح واوعوا تباتوا ليلة زعلانين من بعض !
   
   أموركم ما تطلعش بره باب شقتكم.
   
   اخزي الشيطان كده، واحتسبوا في بعضكما أجرا ..
   
   الله يهدّي سركم.
  
"
86859,"
   حب جميل من غير اى تجاوزات من غير خروجات من غير حتى صور .. بحافظ عليها عشان عاوزها ليا 
من فتره وافقت بعريس واتخطبت وعملوا خطوبه كبيره ورقصت وضحكت وفرحت وعملت كل حاجه اتمنانها سوا 
قلت دا نصيب ودا امر طبيعى الحمد لله 
رجعت بعدها ب شهر ونص لما حاولت تحبه ومعرفتش او لقتنى احسن منه على كلامها 
فركشت
  ","

   الأمر إليك !
   
   (بس ده مش حب).
  
"
86860,"
   حضرتك وشيخ كمال المرزوقي😍😍نفسي ربنا يجمعني بيكم في الجنة❤
  ","

   وأنا كمان !
   
   اللهم صحبة.
  
"
86861,"
   بصاره
  ","

   فيه طرق كتير جدا لتنفيس هذه الطاقة بينكما .. دون ضرر.
  
"
86862,"
   هو الاسئلة النهاردة مالها كلها تسد النفس كدة ليه 😂😂😂
  ","
  😢
  "
86863,"
   انا في المرحلة دي دلوقتي يا شيخ😔
  ","

   اسند نفسك بنفسك .. ولا تنتظر من أحد شيئا ..
   
   خلي قلبك غني بالله .. وما عليك من البشر.
   
   (على فكرة أنا مش بنصحك وبس بكلام عميق يعني وشكله حلو .. الكلام ده أنا عايشه بالفعل).
  
"
86864,"
   بصاره
  ","

   خليك جدع يا محمد واصبر .. كلنا مرينا بالمرحلة دي معلش .. تحملك الوقت ودعمك هيكون دليل على نقاء معدنك.
  
"
86865,"
   لو واحد جاي يتقدم اي الاساسيات اللي اعرفها عنه لو اتكلمنا ولازم يعرف في اول مقابله اني كنت مخطوبه قبل كدا  والمره اللي فاتت واحد جه وسال كنت مخطوبه قولتله اه من فتره كبيره قالي اي سبب فسخ الخطوبه قولتله مافيش اسباب واضحه مش متوافقين خالص وكانت خطوبه ٣شهور بس قالي ماشي ماسالش تاني بس مشي وماردش اصلا
  ","

   ما تقوليش من الأول .. ودي مش نقطة أصلا؛ محدش فيهم له دخل فيها.
  
"
86866,"
   احنا ليه دايما متعطشين للتقدير والتشجيع والاحساس بالامان ومع ان مفيش حد مخلوق مهمته انه يدهولنا وبالتالي مش بنحصل عليه؟
  ","

   الحاجة للتقدير، للتشجيع، للأمان = حاجات أساسية للإنسان !
   
   بدونها تصير حياته في مرحلة رمادية بين الموت، وبين القدرة على التنفس.
  
"
86867,"
   عاقده وبحب واحد تاني ومش حاسه بمشاعر اتجاه خطيبي اعمل ايه !! مع ان اللي بحبه مقاليش حاجه من دي
  ","

   تحترمي نفسك وتغلّيها وتقبلي على زوجك ما دام إنسان كويس .. أو تنهي العلاقة لو مش لاقية فيها سعادتك .. وبلاش عك.
   
   أنتم مالكم فيه إيه !!
  
"
86868,"
   لا يا مولانا، المشكلة في أحيان كثيرة يكون هناك توافق فكري وروحي، لكن يكون هناك نفور جسدي بسبب عدم توافق الفرمونات ولاسباب جينية بحتة، وهذا احد اسباب فشل الكثير من الزيجات في عالمنا
  ","

   قوم نام يا حبيبي عشان عندك كلية الصبح.
  
"
86869,"
   معاك حق يا شيخ لما ابنى اتولد اختى كانت بتعيط من الفرحه لما خرج من عند الدكتور
كل لبسه هى اللى جيباه
بتوفر من مصروف الكليه وتجيب له 
حتى لو معاها فلوس ممكن متجبش لبس لنفسها وتجيب ليا ومش بتاكل اى حاجه حلوه من غيرى وبتعامل مراتى زى اختها وبتساعدها
فعلا وجودها فى حياتى جنه
لانها احن انسانه فى الدنيا
  ","

   الله يسعدكم ويديم عليكم النعمة .. استوص بها خيرا .. كل خير.
  
"
86870,"
   احنا اربع بنات في بيت هههه ومفيش اي مشاعر بالعكس لما بنبين مشاعرنا بنتهم بقلة الحياء عمرنا ماتحضنا من بابا ولا ماما بلاش كلام روايات
  ","

   لا ده الأصل والصح حضرتك، مش كلام روايات .. بيتكم هو اللي مش طبيعي !
   
   الله يأجركم ويعوضكم خير.
  
"
86871,"
   كنت بحب زميلى واتخطبت وحاولت انساه وللاسف لسا قلبي متعلق بيه واليوم قررت انى ابعد عنه ولكن هستمر فالدعاء لربنا بيه وأنه يجمعنى بيه فالحلال ويعوض خطيبي بزوجه افضل فهل  يقبل الله هذا يا شيخ 😣😣بالله جاوبنى
  ","

   إيه العك ده ؟!
   
   ما هو يا إما خطيبك كويس ومحترم = يبقى تحترمي نفسك وتنسي اللي فات تماما، وتعرفي إن الخير في اللي ربنا قدره.
   
   يا إما مش كويس ومش مالي عينك = يبقى تفسخي بصرف النظر تماما عن زميلك ده.
   
   بس.
  
"
86872,"
   ربنا يرزقك أبنه كدة لما تتزوج ان شاء الله تكون بمثابة البنت والأخت والصديقة اللهم أمين ويرزقك الزوجة الصالحة. 
ويبارك لأخيك فى بناته 💚
  ","

   عندي بنتين برضه ولله الحمد 😂
   
   عموما .. اللهم آمين 😃
  
"
86873,"
   سؤال يا شيخ معلش 
يجب دخول الحمام قبل كل وضوء ولا اتوضآ علطول عادي !؟
  ","

   توضأ علطول ما دمت مش محتاج.
  
"
86874,"
   ما عندك اخوات بنات يا شيخ؟
  ","

   للأسف لأ.
  
"
86875,"
   هل ابراهيم مرتبط ولا تدورله علي عروسه
  ","

   إبراهيم عنده بنتين .. صفاء وسارة 😬
  
"
86876,"
   شيخ محمد .. بعيده عن ربنا و الصلاه بطريقه خنقاني  .. كل م اواظب ارجع تاني زي مايكون حاجه بتمنعني .. خايفه اموت ع كده .. ارجع ازاي ي ابي 😞😞
  ","

   بقرار صادق، وعزيمة لا تستسلم !
   
   غير كده = كلام فارغ، ملوش لازمة.
  
"
86877,"
   ماتجاوبهوش الله يعزك،بعته لحضرتك بالغلط
  ","

   عموما هو بيستهبل عليك .. ولازم تبعدي عنه.
  
"
86878,"
   ما رايك في تعجيل العقد أو حتى جعل الخطوبة عقد كما يفعل الفلسطينيين ليتسنى الشابين معرفة توافقهما الجسدي بدون محظور شرعي مع منع الدخول طبعا؟
  ","

   ما ينفعش يكون الغرض من تعجيل العقد منصب على المسألة دي !
   
   بالعكس .. العقد بيكون لما يحصل بينهم اطمئنان للطباع والروح والأخلاق فبياخدوا الخطوة عشان يتعودوا على بعض أكتر، ويستعدوا للمرحلة القادمة ..
   
   اللي بيسأل أسئلة زي دي بحسه للأسف لسه مش ناضج كفاية لأخذ الخطوة أصلا.
  
"
86879,"
   هى الشمس جت عندكوا
  ","

   لا .. صاروخ حضرتك 🙃
  
"
86880,"
   كم عدد أخوتك وأخواتك الأشقاء؟
  ","

   الأشقاء = واحد بس، أصغر مني بسنتين .. اسمه إبراهيم.
   
   غير الأشقاء وإنما أخوة الدين والمودة والمحبة في الله = الله يعلمهم، ويجمعني بهم في ظل عرشه.
   
   صباح الخير يا آسك :)
  
"
86881,"
   لو سمحت ممكن تتكلم عن التسامح يا شيخ محمد و اننا بشر ومينفعش نقف لبعض علي الواحده كده ! 
فهمهم ان ربنا بيسامح ليه احنا بقينا قاسيين ومفيش ف قلوبنا رحمه بالشكل ده لدرجه منسامحش ولا نقبل اعتذار الدنيا اتفه من اننا نضيعها ف حجات زي دي صح
  ","

   طباع الناس وطاقاتهم تختلف !
   
   والقدرة على المسامحة والتجاوز تتباين .. والأخطاء وأثرها وعملها في القلوب ليست على درجة واحدة ..
   
   المهم نحفظ قلوبنا من تمني الشر لأي مسلم.
   
   (أما نص سؤالك فهو مذهبي أنا في الحياة).
  
"
86882,"
   غير السائلة انا لو هندسة وفيه ولد طلب مني الاسكتش عشان يصور وكدا وادتهوله وبس كدا مفيش شكراً ولا عفوا كدا كويس
  ","

   مجرد: شكرا & عفوا .. مش غلط !
   
   هو يعني يا (بلبطة) .. يا (جليطة) 🙃
  
"
86883,"
   استعيني بالله وسافري ،  لوحدك  احسن علشان متتضعفيش 
انا كنت زيك وقويت قلبي وبقيت اسافر لوحدي 
وكمان حاولي تغيري السكن  ابعدي عنهم 
ودوري علي الصحبة الصالحة 
ربنا يحفظك بحفظة 
وهما ربنا يصلح حالهم
  ","
  ....
  "
86884,"
   هو الوسواس دا بيدل علي اني ضعيفة الايمان
  ","

   بل يدل على عجز الشيطان أمام يقينك بالله.
   
   فلم يجد إلا الوسوسة !
  
"
86885,"
   ياشيخنا بص أنا اعجبت بفتاه جدا جدا روحت اتقدمت واهلها رفضوا عشان طالب تمام بالرغم إنى جاهز بكل حاجة
كان اعتراضهم انى بدرس وانا ان شاء الله هتخرج السنة الجاية وفاضل سنة جيش وهى هتتخرج السنادى شايف كده خلاص ولا اتقدم تانى السنة الجاية انا صراحة معجب بيها جدا جدا  انا بكلمها اتقدم تانى ولا لا مش بترد
  ","

   تقدم تاني .. وتالت ..
  
"
86886,"
   لو متقدم حد نحسبه خير ، التفكير هنا بالعقل ولا بالقلب....
عقليا الموضوع كويس جدا ..
قلبيا أنا مش عارفه اكون مبسوطه وفي نفس الوقت مش مضايقه !! انصحونا :) 
جزاكم الله عنا كل كل خير ....
  ","

   اعطي لنفسك فرصة؛ ما دام مفيش نفور.
  
"
86887,"
   مش بحب اكلم شباب ولا اهزر معاهم ولا بحب اسمع اغاني بس للاسف انا في مدينة جامعية واللي معايا في اﻷوضة بيسمعوا اغاني ومش بعرف اقولهم ايه ودلوقتي اتعرفوا على 3 شباب هم واخدينهم زمايلهم فبقوا يسافروا معانا وانا ماينفعش اسافر لوحدي ومش عارفة اعمل ايه
  ","

   سافري لوحدك أحسن من صحبة هباب زي دي.
  
"
86888,"
   طيب معلش خلينا مستبعد حكاية الأهل، لأنهم حبايب جداً من ساعة ما كانوا هما ف الكلية من ٣٠ سنة ""الأب والأب التانى"" والأمهات من ٢٠ سنة، يعنى فكرة الأهل دى بنسبة ٩٥٪؜ مش معضلة.. أنا بتكلم ع الروحين دول، هل دا مشكلة عليهم ٣ سنين ارتباط بين خطوبة وعقد ؟! طب هل هيأثر على دراستهم وخاصة ان مجاميعهم كويسة؟
  ","

   كان فيه واحد اتربى أصلا في بيت زوجته من وهما أطفال !
   
   متخيل العلاقة قوتها إيه ..
   
   وبمجرد العقد = رأى من المشاكل ما امتص كثيرا من رحيق هذه الفترة ..
   
   الفكرة إن الشيطان بيكون حريص على إفساد إقامة بيت مسلم !
   
   فبيشوف الطرف الأضعف ويشتغل عليه ..
   
   وسواس وغيرة تخنق من ناحية العروسة .. تحكم وتعقيد من ناحية العريس .. مقدرش عليهم يدور على الأهل (كما فصلت لك) !
   
   عموما يا حبيبي لو فعلا ظابط وضعك ومستعد = تقدم ..
   
   يسر الله لك الخير.
  
"
86889,"
   هو انا لو بدعي بحاجة و في اشارات بتقول ان خلاص الحاجة دي ربنا مش كاتبهالي
انا لو كملت دعاء بنفس الحاجة ممكن الدعاء يغير القدر وربنا براضيني بيها ولا انا كده بوهم نفسي !!!
  ","

   ادعي ربنا بالخير .. حيث كان !
   
   ودربي روحك على الرضا.
  
"
86890,"
   واحدة صاحبتى كانت تعرف خطيبى من ايام المدرسة بتحاول تستفزنى انها اقرب ليه منى بعدت عنها ومفيش فايده برده اعمل ايه ؟
  ","

   دي واحدة مش تمام !
   
   اقطعي علاقتك بها .. وركزي في حياتك.
  
"
86891,"
   %%%%%
  ","

   انسي خالص ولا تشغلي بالك.
  
"
86892,"
   غير السائله لو الشقه صغيره ووالدي كان عاوز الافضل لي بس الشخص كويس ومحترم ومتدين وحاسه هكون مرتاحه معه ومرتبه كويس اوافق ولا لا يا ابي
  ","

   وافقي.
   
   الصغير بكرة يكبر !
   
   المهم السعد يزهر :)
  
"
86893,"
   هو ليه يا شيخ بتقولوا لبتوع طب تانية أو تالتة اللى بيسألوكوا، بتقولوا استنوا ولسه بدرى ؟ هو مش ممكن يخطب سنتين ويعقد سنة أو اتنين ؟ ف الحلال وبحدود ربنا وخصوصاً لو كانت هى دى البنت اللى معاه من زمان وناوى عليها بدون شك ؟
  ","

   طول الفترة دي بيدخل عوامل تانية تتحكم فيهم وفي علاقتهم وغالبا بتعمل مشاكل !
   
   زي الأهل وتحكماتهم .. والست والدتها اللي ما عيدتش على الست والدته، وما اتصلتش عليها لما كانت تعبانة !
   
   والسيد والده اللي ما شدش في السيد والدها للغدا لما قابله صدفة قريب من البيت ..
   
   وحضرته اللي كل مرة يروح ايد ورا وايد أدام .. ويوم ما جاب فدستة جاتوه شعبي من اللي نصه سكر !
   
   وهكذا ..
   
   لو فعلا ناوي عليها فتعجيل العقد والزواج خيار جيد جدا .. ومطلوب ..
   
   وده للأسف صعب مع بتوع تانية وتالتة ورابعة وخامسة 😔
  
"
86894,"
   اشيخي الكريم 
واحد اتقدملي تلت مرات ووالدي يرفضه لاسباب غير مقنعه وبعدين كلمني وعرفني هو اد ايه بيحبني ومتمسك بيه وانا بصراحه اري فيه كل ما تمنيته من سمات 
ودلوقتي انا وهو بنحب بعض بس مش عارفين طريقه مضمونه نقنع والدي بيها يعني هو كلم اخويا واخويا كلم ابويا والدي رفض ومره تانيه كلم خطيب اختي ورفض😢
  ","

   يطرق كل الأبواب الممكنة .. كل الأبواب !
   
   وغالبا لن تعدموا حلا بإذن الله ..
   
   أو فالرضا بما قدره الله.
   
   (وممنوع التواصل والتجاوز الوقت).
  
"
86895,"
   مرتب صغير  ..تفتكر هيمشي الحال بعد الزواج  ؟
  ","

   حسب باقي التفاصيل .. من ملك ولا إيجار .. مدينة ولا قرية .. بتحبك ولا لأ !
  
"
86896,"
   بفكر تفكير وحش جدا اثناء الصلاه وف ربنا وبخرج من الصلاه وبقعد استغفر وبكون مضايقة جدا ايه الحل. (بنت)
  ","

   وسواس .. لا تلتفتي له ولا تردي عليه حتى .. وأقبلي على صلاتك.
  
"
86897,"
   السؤال لتالت مره ياشيخ  😞
السلام عليكم،ممكن نصيحتك لواحد حابب يتقرب اللي 
الله ومستعد يبعد عن اي حاجه حرام حتى لو الكل بيعملها بس انا لسه شاب واكيد حضرتك عارف وفاهم البيئه اللي بنخرج منها واللي موجوده حاليا بعيده عن ربنا وانا مش عارف اعمل ايه بجد يعني مش عارف كتير ف الدين والقرآن مش حافظ فيه
  ","

   حافظ يا حبيبي على أساسيات العبادات ..
   
   الصلوات الخمس في جماعة .. ورد من قرآن وذكر .. جاهد لا تستسلم لما حولك !
   
   وابحث عن صحبة صالحة تعينك ..
   
   وأبشر بالخير ..
   
   ربنا يرضى عليك.
  
"
86898,"
   قيام ليل واستغفار بالاسحار ثم صلاة الفجر وسنته ثم اذاكر الصباح ثم ورد القرآن ثم العادة السرية كيف ذلك 
هل هو نفاق ام خلل في  العبادة!
  ","

   بل طبيعة الإنسان المركبة من خير وشر .. وقوة وضعف !
   
   الزم الطاعة .. وزاحم السيئات بالحسنات.
  
"
86899,"
   انا حبيت واحد من طرف واحد ، وهو اتجوز خلاص ، انا مش عارفه اتحرر من التعلق بيه وكل فتره بفتكر وأعيط ، احساس الالم والجرح مش بيقل ،بدأ احساسي يتحول بتمني السوء ليه ولاهله،تنصحني بايه من فضلك ؟
  ","

   أهو ده أخطر ما في عدم القدرة على التجاوز !
   
   عموما الحب عمره ما يتمنى السوء .. ده كان مجرد رغبة في الاستحواذ منك ..
   
   ببساطة أنت تحرقين نفسك، دون أن يعبأ بك أحد.
   
   لازم تاخدي قرار حاسم بالنسيان واستئناف الحياة بلا سذاجة توقعك ثانية في مثل هذا الاستنزاف.
  
"
86900,"
   أمي بتفضل أخويا عليا أنا مش شايفة مشكلة مع أخويا بس بحسها بتشيل النفوس من بعضها بكلام مش مقصود 
حاسة ان قلبي مش عليها بسبب كدا.. حرام عليا
  ","

   طنشي .. وحافظي على قلبك نقي وسليم .. وأبشري !
   
   ماما بتحبك .. لكن مش بتعرف تتعامل صح.
  
"
86901,"
   هل تؤمن بوجود كائنات عاقلة في الكواكب الأخرى؟
  ","

   طب مش أما نعمل محمية للي عندنا الأول يا آسك؛ تحافظ عليهم وتمنعهم من الانقراض !
   
   كواكب أخرى مين يا عم .. دحنا بنتشعلق في رضا ربنا ☹️
  
"
86902,"
   انا معجبة بيك جدا بس انا مخطوبة وكرهت خطيبى
  ","

   طيب نتكلم بالعقل ؟
   
   الأول كنت بخاف من الحاجات دي جدا لدرجة الوسوسة .. وأقول يا رب ما أكون سبب فتنة لحد ..
   
   وما زلت بقول ..
   
   لكن .. الصراحة اللي تتفتن بواحد (أي واحد) لمجرد شوية حروف (مهما كانت جميلة) وشوية صور (مهما كانت وسيمة) .. شوية حروف وشوية صور ممكن يكون وراها بلاوي، ربنا وحده الأعلم بها، وياما سيناريوهات قامت على مثل هذا الإعجاب السطحي وكانت نتيجتها صدمة العمر وممكن فتنة في الدين كمان !
   
   اللي تتفتن بده = فدي واحدة ساذجة أوي .. وفارغة من جوا أوي !
   
   الوقت معجبة بي .. بعد كده تتابعي حد حروفه أحكم وعلمه أتقل وشكله أجمل تقومي معجبة به وتكرهيني .. وهكذا إلى دائرة لا تنتهي، من السقوط .. معذرة.
   
   طبعا كل ده بصرف النظر عن إنك مخطوبة !
   
   مخطوبة لإنسان ممكن يكون عند ربنا أفضل من ١٠٠ واحد زيي .. إنسان ممكن يكون في نظرك عادي، لكن هو فعلا اللي مبسوط بك وبيقدرك ويقدر يسعدك ..
   
   واللي أنت معجبة به ده (سواء أنا أو غيري أو أي حد) لعله -فرضا يعني- لو كنت نصيبه كان يتنطط عليك ويشوف نفسه ويوريك من العقد والتشوهات ما يفقدك الثقة في نفسك وفي الدنيا كلها بعد كده !
   
   وتشوفي كل الناس بعده كذابين ومتصنعين وبيضحكوا على الدقون .. وسلي كثيرا من مرتادي العيادات النفسية يخبرونك.
   
   طيب .. هتقولي خطيبي مش كويس (مثلا) ومش بيحس بي ولا بيحترمني ولا بيقدرني .. هقولك مفيش حاجة في الدنيا -مهما كانت- تجبرك على الاستمرار في علاقة زي دي !
   
   وأظن الصفحة هنا مليانة بنصايح للناس .. متى ياخدوا القرار، بلا تردد ..
   
   دينكم وقلوبكم أغلى من أي حاجة .. وقصور الشركاء وإهمالهم عمره ما كان مبرر للعك والرخص .. لأن ده لا يليق بكم أنتم، بصرف النظر عنهم ..
   
   فوقي، وراجعي حساباتك .. واتعلمي تستفيدي من الحروف والمعاني بصرف النظر تماما عن أصحابها .. ما يعلم بالبواطن إلا الله، وحده.
   
   واللي تحسيه فعلا هيكون سبب في تغير هذا الحد = بلّكيه، وابعدي عنه كائنا من كان .. هتلاقي نفسك والله كنت (مأفورة) .. وهتلاقي إن سعادتك الحقيقية مع اللي تعرفيهم ويعرفوك .. شفتيهم وشافوك .، حبوا فيك مميزاتك وقبلوا عيوبك، وحبيت فيهم مميزاتهم وقبلت عيوبهم ..
   
   هي دي الحياة .. مش الوهم الساذج اللي بيسوله لنا الشيطان وبنجري وراه !
   
   أنا بكلمك من واقع وصدق ومصارحة .. مش قصدي أحرجك أو أغلط فيك .. لكن مسؤوليتي هنا أفوّقك، أنت واللي زيك.
   
   الله يحفظنا جميعا بحفظه، ويسترنا بستره ..
   
   نعوذ بالله من أن نضل أو نُضل .. أو نَزل أو نُزل .. أو نَجهل أو يُجهل علينا .. أو نَفتن أو يُفتن بنا.
  
"
86903,"
   🌸🌸ولما سالته ف يوم قالى انها واحدة وهى اللى بتكلمه ودايما بيحاول يصدها ..صدقته
وبعديها تتوالى الكذبات وسبحان الله بجد والله ربنا هو اللى بيظهرلى كل حاجة وعمرى م دورت وراه ابدا
وعرفت كمان انه مش بيصلى ولما كلمته بيقولى دى حاجة بيني وبين ربنا متخصكيش😅 ف فشكلت الخطوبة كده اتسرعت ي ابي؟؟
  ","

   كده أنت عاقلة .. تماما.
  
"
86904,"
   متقدملي عريس دلوقتي وانا في اول سنه في هندسه اخاف ارفض اظلمه واخاف اوافق اظلم دراستي
  ","

   لسه بدري .. للأسف.
  
"
86905,"
   أنا في أشد الحاجة انك ترد عليا و الله العظيم ربنا اللى عالم انا عاملة ازاي .. انا سؤالى ان امي قرأت الكلام اللى بكتبه و انا مضايقة ده .. ابوس ايدك
  ","

   عيديه هنا.
  
"
86906,"
   ي جماعه عادى والله ، 
ما هو الواحد لو عاقد برده مش هعمل حاجه من دى غير بعد الزواج ان شاء الله (ليلة الفراح يعنى :) )
الل صبرنا طول العمر ، يقدر يخلينا نصبر ليومها ، وشكرا =)
  ","

   لا مش عادي .. وقوم عشان وراك مذاكرة؛ ملكش دعوة بالكلام ده.
  
"
86907,"
   حلوة عم البطريق 😂😂😂 عجبتني الله يكرمك يا شيخ هالفئة اللي بتستكتر ع المرأة كل شي حتى الحلال موجودة وبكثرة  ومش فاهمة مبرراتهم والمجتمع بيعتبر هاد الصح واي واحدة بطالب بحقها بالحلال بينحكى عنها اشكال الوان شو الحل معهم يا شيخ ؟
  ","

   نبوسهم .. ونحطهم جنب الحيطة !
  
"
86908,"
   ياشيخنا انا مخطوبة بس بكلم خطيبى 24 ساعة كل يوم وخايفة د يكون بيسببلة ملل منى انا نفسى معتش بلاقى كلام اتكلم فية اعمل اى ??
  ","

   بصرف النطر عن إن ده حرام .. فده هبل وفراغ وقلة عقل !
  
"
86909,"
   تقدم لخطبتي شاب متزوج و يريدني زوجه ثانيه مع العلم ف مشاعر متابدله بينها و هو اعترفلي بمشاعره بعد م قالي ظروفه فاصبحت لا اطيق البعد و لا قادره ع القرب
افيدني!
  ","

   ابعدي .. للأبد !
   
   ما دمت مش أد الوضع ده.
  
"
86910,"
   هما المسلمين بيهنوا بعض في العيد ده ليه !😀
  ","

   الشعب المصري على مدار أيام العام لازمة في لسانه:
   
   كل عام وأنتم بخير 😬
   
   لكن لا تجوز التهنئة طبعا في أعياد غير المسلمين.
  
"
86911,"
   هو ازاى البنات بقت كده 
قليلة الحياء 
بيجيبوا الجرأه دى منين ولا حول ولا قوة الا بالله العلى العظيم
  ","

   بس يا عم البطريق.
  
"
86912,"
   يا شيخ انا زوجي كان مثله والسبب عرفته بعد كده انه كان خايف لا يملك اربه والموضوع يخرج عن السيطرة ، لكن بعد الزواج بالعكس خالص، لكن في الحقيقة هو طبع فيه في كل حاجة انه بيحب يجتنب اي حاجة مايعرفش اخرها يعني بيحسبها اوي ممكن لدرجة الوسوسة احيانا ومش بيغامر ابدا ، وانا دلوقت متقبلة ده الحمد لله
  ","
  ....
  "
86913,"
   انصحك تعيدي حساباتك لانك هتندمي العمر كله مفيش راجل عادي يكون عاقد على زوجته وماتكونش حاجة فيه لما يشوفك والله هتندمي عن تجربة
  ","
  ....
  "
86914,"
   ازاى يا شيخنا طب والاغانى تسيبها عادى تسمعها ؟
  ","

   أومال هتموت أمها مثلا ولا هتعلق لها الفلكة ؟!
   
   أنتم بتفكروا ازاي !
  
"
86915,"
   انا مرتبطه بشخص محترم جدا وعلي خلق وملتزم بس لسه قدامه كتير علي ما يكون نفسه ويتقدم وناوي علي جوازي فعلا ، هل ده صح ولا غلط؟
  ","

   هع !
   
   ألا تحسين الدموع وتسمعين صرخات الوجع التي تملأ الصفحة هنا ؟!
   
   كلها بدأت بنفس هذه المقدمة.
  
"
86916,"
   يا أبي أمي تسمع اغاني كثيرا و انا أشعر بضيق لهذا و حاولت ان انبهها لذلك و اني استطعت تبديل الأغاني بالقرآن بفضل الله في وقت قليل و أصبحت اتضجر من سماعها الآن .. تقول لي شيئا يسليني لا اكثر و أكثر ما احزن له سماعها لها قبل النوم ، ماذا افعليا ابي بالله عليك ? 💔
  ","

   المهم تكون بتصلي وتحفظ لسانها من الغيبة والنمام ولها ورد من القرآن.
  
"
86917,"
   انا متعودة صيام الاتنين والخميس.. لكن امي بتروجني افطر انهاردة ع اجازة ونتغدي مع بعض .. اعمل ايه عايزة ارضيها وفي نفس الوقت عايزة اداوم ع صيامي 😢
  ","

   اسمعي كلامها .. هذا من البر اللي هو أعظم من صيام النافلة.
  
"
86918,"
   يا مولانا طب ممكن اقول لها يعني بحيث تبقى على نور من الاول وبرده محدش من هنا او من هنا هيعرف باذن الله
  ","

   يا ابني دي مش نقطة أصلا قلت لك.
  
"
86919,"
   لي متزوجة ٧ شهور،وزوجي محترم جدًا والله
لكن بحسّه غامض
 بيخبي عليّ أشياء كتيروبشاركنيش بيومه وبسحب منّه الكلام سحب.وأحيانا بيلف ويدوربالكلام معي ومابيعطيني جواب صريح بس للامانة انه بكذبش. لكن هاد شعور مقلقني. غير هيك حاسسته بيحكي عنه سواء مشكلات او غيره لصاحبه وانا صارحته بكلشي بس ع الفاضي! 🔴🔴🔴
  ","

   اسعدي منه ومعه بما يسعدك .. وغضي الطرف عما فوق ذلك؛ ما دام رجلا طيبا معك.
  
"
86920,"
   شيخ هتجوز وعاوزه ااجل الخلف ولو ل سنه فقط لكن لا احد يتفهمنى ومفيش موافقه من حد خالص لسه بدرس والموضوع اكيد مش سهل عليا اعمل ايه!
  ","

   اتفقي مع زوجك .. وده تفكير صح.
  
"
86921,"
   ياشيخ افيدني بالله عليك تقدم لخطبتي شاب محترم وبيحبني من زمان جدا بس العقبه الوحيده اللي مخلياني ارفض اني اكبر منه بعشر شهور والفرق دا مش عارفه حاجه عاديه ولا لا بس خايفه من نظره الناس ليا ودا شئ مضايفني
  ","

   وافقي يا بنتي واسعدي ..
   
   سيبك من الناس، وكلام الناس.
  
"
86922,"
   انا مخطوبه لشاب محافظ علي صلاته بيراعي ربنا بس يحصل منه احيانا هفوات زي بيكون عايز يقرب مني يمسك ايدي انا بقفله وبيعتذر ويرجع تاني بعد فتره ويعبر عن حبه وانا مش بارده بس براعي ربنا  هو لوفضل كدا اكمل معاه ع الرغم انه انا بحبه ؟!!
  ","

   كمّلي .. وما تختلوش ببعض.
  
"
86923,"
   اناحبيت اجرب الخمار ولبسته وحبيت شكلي فيه فقررت اني ألبسه بس حسيت اني كده عملت ذنب لمجرد اني لبسته عشان شكلي فيه حلو 😢 وخلعته بعدها وقررت البس طرح طويلة لحد مااقتنع بيه  ومااقلعهوش مره تاني لاني عايزه ألبسه عشان أرضي ربنا مش عشان حاجة تاني بس طبعاً واجهت انتقاضات كتيره وكلام من البنات. انصحني ياشيخ😔
  ","

   سيبك من الوسوسة دي كلها !
   
   والبسيه.
  
"
86924,"
   الماتش شغال وظاهر ع النظارة اهو 😂😂😂😂😂😂
  ","

   أيوه كان ماتش السوبر بين الأهلي والزمالك 😃
  
"
86925,"
   لو حصل تجاوزات بينى وبين بنت بس مش تجاوزات اللى هى تفقد عزريتها والبنت دى كانت تعبانه وتوفت انا ممكن اعمل ايه علشان ربنا يسامحنى وانا بصلى وبدعى والله ان ربنا يغفرلى وعملت عمرة وهعمل تانى اعمل ايه علشان يسامحنى وميفضحنيش يوم القيامه ؟؟؟؟؟؟؟؟؟؟؟
  ","

   أدم على الطاعة والاستغفار وبس.
   
   وادع لها واعمل عنها عمرة ..
   
   وتجاوز الأمر.
   
   الله يرحمها ويعفو عنا وعنها وعن المسلمين.
  
"
86926,"
   هو ليه الشاب العادي عكس المتدين مبيفكرش في التعدد والكلام دة إيه الفرق ؟
  ","

   الكل بيفكر 😬
   
   المسألة بس هو في كيفية التعامل مع الأمر .. إنه مجرد شيء مباح، لا يرقى ليكون بابا من أبواب الجهاد كما ينظر بعض (الملتزمين).
  
"
86927,"
   أثناء تصفحي للارشيف 😬 لقيت السؤال بتاع انك ماتفرجتش على الماتش عشان تدخل الجنة وشفت رد فعل والدك 💚 سلملنا عليه 💚😃
  ","

   الله يسلمكم ..
   
   وحشني .. جدا 😔
  
"
86928,"
   ☁☁
  ","

   ما تجيبش سيرة النقطة دي خالص.
  
"
86929,"
   نصيحه لازم تخرجي معاه لان الخروج مهم جدا اكتشفت شخصيه غير اللي كنت بحلم بيها او شيفاها في الاول والحمد لله عرفت علي البر.. ربنا يسعدك ياارب
  ","
  ....
  
  الذوق واللباقة والذكاء الاجتماعي .. والكرم، والكرم، والكرم .. بيبانوا في الخروج !
  
  (الكرم ملوش علاقة على فكرة بالمستوى المادي).
  "
86930,"
   بحب زوجي عاقدين شهوته قليلة بقالنا سنة اهو مش حضني ولا قبلني حتي قليل اما يمسك ايدي مع اتي نفسي ف كده ونش هرفض يعني 😂😂اتصرف معاه ازاي 😓ياارب تجاوبني
  ","

   هي مسألة تقلق فعلا على فكرة !
   
   عموما ده بيتفهم الفرق فيه (ومش هعرف أشرح) بين إنه مثلا محرج من وضع البيت وكده .. وبين إنه بارد أصلا في هذه الزاوية ..
   
   الوضع الأول مفيش فيه مشكلة.
   
   الوضع الثاني مشكلة كبيرة.
   
   (وعيب يا أخ يا عزوبي ياللي بتقول الوقت: آه يا مغفل ! 😬).
  
"
86931,"
   يا ابي عاقدة.من سنة وقبلها خطوبة مخرجنيش نتفسح غير مرتين والموصوع ده مضايقني جدا خاصة اني بحب 
 الخروج ومش بحب اطلب انتا نخرج..اعمل اي
  ","

   اطلبي .. وافهمي شخصيته .. وشوفي استعدادك .. عشان ما تلبسيش في الحيط.
  
"
86932,"
   رقيه وعائشه -ربنا يبارك فيهن - لما يكبرو ويتجوزو وجوز واحده فيهم اتجوز عليها هيبقى رد فعل حضرتك ايه
  ","

   بيتقي الله فيها وبيعدل .. ورجل كويس ومحترم ؟
   
   يبقى مليش رد فعلا أصلا.
   
   وهنصحها تحتسب ده ابتلاء والحمد لله إنها وعيالها بخير .. ده المهم :)
   
   الله يسعدهما وبنات المسلمين.
  
"
86933,"
   السلام عليكم شيخنا العزيز .. كيف الأحوال؟
انا طالب فى 3 ثانوى عام علمى علوم ،، نفسيتى متدمرة يا شيخ بادئة ف الانهيار لا أعرف لماذا كنت اول السنة بزاكر حوالى 10 ساعات الوقتى 3 بالعافية و الحمدلله ملتزم صلاة و قراءة قرآن يا ريت أى نصائح يا شيخ أنا فعلا متحطم .. جزاك الله خيرا عنا
  ","

   مش بالساعات هي .. المهم مستوى تحصيلك وإلمامك بالمواد !
   
   الله يوفقك ويسددك.
  
"
86934,"
   بكدب ع اهلي عشان اسافر للدكتور النفسي بتاعي لاني عندي مشاكل نفسية كتير .. 
وبقول اني في الكلية ولما حاولت اني اكلمهم اني محتاج ده اتعرضت لأذي نفسي منهم ورفض 
فبقتص كل مصروفي وبسافر ع حسابي بس لسه بضطر اكدب اعمل ايه نفسي اعيش صادق
  ","

   مفيش مشكلة.
  
"
86935,"
   ☎☎
  ","

   ارفضي .. مش مشكلة .. المسافة قريبة.
  
"
86936,"
   يا شيخ هما الي بيعرفوا خطيبهم بيشوف حاجات مش كويسة بيعرفوا ازاي انا اصلا لا امسك هاتفه لان هذه مساحة خصوصيته وانا احترمها ولا يصح ان اتدخل فيها هوة انا صح كده ؟
  ","

   أنت صح .. جدا.
  
"
86937,"
   هتاكل فسيخ يا ابي النهارده 🤗🤗
  ","

   لا أنا صايم .. وربنا يرزقنا باللي يفطرنا 😬
  
"
86938,"
   صديقتى قمة الاحترام تحافظ علي صلاتها ووردها اعتقل حبيبها قبل خطبتهم بشهر وحكم عليه ب 5سنين انكسرت ولكن مازالت تنتظرثم اعتقل اباها شهرين وعندما خرج اكتشف انها تتحدث مع ثلاث شباب منهم متزوج قال لها ما لايصح ان يقوله اب لابنته قالت انها توقفت عن هذا ولكني تأكدت من عكسه كيف انصحها غير الدعاء لا نسكن معا
  ","

   شايف إن اللي هي فيه ناتج عن هزة نفسية .. محتاجة طبيبة.
  
"
86939,"
   هو فرضًا لو خطيبي ملتزم جدًا وعرفت إنه بيشوف حاجات وحشه كل فترة بس كل شوية يتوب
اتصرف معاه ازاي؟
  ","

   ملكيش دعوة.
   
   مرحلة وهتنتهي مع الزواج بإذن الله ..
  
"
86940,"
   هو ينفع ادعى للشخص اللى هتجوزو مستقبليا انا معرفهوش بس بدعي للربنا هيرزقنى بى
  ","

   قومي لوني البيض الله يسترك 😬
  
"
86941,"
   النهارده يوم الرنجه طبعا هتظبط الدنيا 😂😂
  ","

   الرنجة دي بتاعة العيال التوتو .. احنا بتوع الفسيخ 😃
  
"
86942,"
   ما هي الأشياء التي يفعلها كبار السن وتفعلها أنت؟
  ","

   أني أغلق المكيف متى دخلت المكتب يا آسك 😬
   
   لا أحبه .. على مذهبهم.
  
"
86943,"
   كيف نرقي بأخلاقنا؟
  ","

   لو صدقت معرفتنا لديننا .. لو صدق حبنا لنبينا .. لو صدقت في المجاهدة والإصلاح عزيمتنا = لرقت أخلاقنا !
   
   ألقاكم يا صحبة الجنة 💚
  
"
86944,"
   مسكت موبايل خطيبي اشوف بيعمل سيرش على ايه لاقيته ماسحه واجهته قالي مش ممسوح انا اللي مبعملش سيرش فضلت اضغط عليه قالي انا عمري ما مسكت موبايلك ولا همسكه بطلي فضول ميجيبش الا المشاكل انا عمري ما اكلم واحده تانيه وانتي عارفه كده ده صح فعلا بس شاكه يكون بيشوف حاجه وحشه اعمل ايه
  ","

   معدتيش تعملي كده تاني !
   
   لأنه لو سابك بسبب طبع زي ده = هيبقى حقه تماما.
  
"
86945,"
   أنا عايشة حياتي و بسعد مع تلاميذي و أنا ادرسهم و بقرا كتب و بحاوول اشغل نفسي لكن في الأونة الأخيرة فقدت الشغف و بقى همي كيف اتزوج بس 😑
  ","

   هذه حالات طبيعية تمر بنا من ضعف وشوق .. حين يكون هناك ما نحتاجه في حياتنا !
   
   اثبتي على رسالتك .. وأبشري بالخير.
  
"
86946,"
   شيخ انا دخلت فى علاقتين وحصل تجاوزات كبيرة بالكلام والصور فيهم، انا ناوية اقفل اعلاقة اللى انا فيها دلوقتى لانى حاسة بالقرف والرخص والسذاجة ، فهل هرجع بالبراءة اللى كنت فيها واستحق انى الاقى زوج كويس ، انا عارفة ان ربنا هيسامحنى باذنة، لكن انا كسرت حاجات جوايا كتير فهل هرجع زى ماكنت، الله يكرمك رد
  ","

   هترجعي أحسن من الأول !
   
   المهم ترجعي.
  
"
86947,"
   دى اسكندريه ماريا وترابها زعفران 
يارب يرزقنى من حيث لا احتسب واشتري شقه هناك
  ","

   أنا وأنت يا رب 😃
  
"
86948,"
   انا من قرية بس كليتى فى اسكندريه وبعد 3سنين فيها اهو مش متخيلة والله انى ارجع أعيش تانى فى القريه مش هقدر هو عادى ادعى أن يجيلى عريس من هناك واقعد هناك  😅
  ","

   أنا هدعيلك بكده !
   
   اسكندرية دي عدوى .. مالهاش دوا.
   
   الله يوفقك للخير.
  
"
86949,"
   قولنا حاجه لازم نعملها ف يومنا يا شيخ 😄
  ","

   لا تنم إلا وقلبك سليم للمسلمين.
  
"
86950,"
   والله انا وصلت لل٢٧ وماكان حد بيجي رغم اني لا ينقصني شيء  دلوقتي الحمدلله مكتوب كتابي لشخص فيه كل مااتمناه .. النصيب هيجي وهيفرح قلبك بإذن الله ..
  ","
  ....
  
  الله يسعدك.
  "
86951,"
   عمري 25 سنة و مفيش متقدمين، أنا بدأت افقد الأمل رغم اني لسا مش كبيرة لكن بحكم ان صحباتي اتزوجو و عندهم وولاد.. دا رزق و المقارنة كدا تعتبر تفاهة مني لكن أنا ضعيفة جدا و حتى ايماني ضعف! ما الحل ؟
  ","

   النصيب هييجي في وقته .. ما تقلقيش.
   
   المهم تعيشي حياتك .. ما توقفيهاش.
  
"
86952,"
   ساعدني ..
تعرفت علي شاب واتقابلنا وحصلت تجاوزات ليست بالكثيره ولكنها تجاوزات نهيت معاه كلام مره واتنين يرجع يكلمني وهو عنده ظروف مرضيه ومشاكل أسريه ، نهيت الموضوع النهارده ومش عاوزه ارجع تاني بس بيصعب عليا ... اعمل ايه ؟!
بالله ترد يا أبي
  ","

   مفيش حاجة اسمها بيصعب علي !
   
   بلاش دلع فارغ ..
   
   غلّي نفسك .. واتقي ربك.
  
"
86953,"
   لو مكنتش شتمته ي شيخ كانت فعلا هتكون اجابة ناقصة 

بشتيمة حضرتك شفيت غليلي .
  ","

   محنا بنقول فيه فرق بين اللطف والأدب .. وبين البرود والبلادة !
   
   نعوذ الله من وقاحة المخاريق .. ونعوذ به من ورع البطاريق :)
  
"
86954,"
   اول مره اشوف اسك حضرتك يمكن ربنا حطك في طريقي علشان تساعدني اتغلب ع شيطاني مع اني عارفه اي طريق سلكه ودخلي منه بس مش عندي القدره الكافيه اني اتغلب عليه انا ع وشك اني البس نقاب ودا كان قراري ومقتنعه وعارفه انه واجب علينا في زمن زي دا 💔وكلمت اهلي والحمد لله اقنعتهم بس انا خايفه مكونش قد الخطوه دي 💔
  ","

   لازم تحددي الأول عايزة تاخدي الخطوة دي ليه !
   
   لو فاكرة النقاب هو اللي هيصلح كل حاجة ويعينك على شيطانك تبقي غلطانة ..
   
   الموضوع محتاج خطوات عملية وصبر ومجاهدة ومداومة على الطاعات والأوراد .. اللي من ضمنها النقاب كمجرد خطوة في مشوار طويل، قد يغني عنها غيرها !
   
   وفقك الله وسددك.
  
"
86955,"
   عادي انا خاطبي مع انه اقصر مني وكله بيعلق علي كده لكن انا مقتنعه انه ده الشخص اللي هيساهدني اكون احسن وفعلا مقتنعه بيه 
المهم الشخصيه..  الشكل ده والله طالما بس القلب دق الحمد لله خلاص ولا بيهم الشكل 
وادعيلنا يا شيخنا وادعي لمرضي المسلمين ربنا يشفي كل مريض
  ","
  ....
  
  اللهم شفاءك وعافيتك ولطفك.
  "
86956,"
   انا بتعذب رد بالله عليك 
مخطوبة من سنة ومن كام شهر قعدت 3 أسابيع أتكلم واتس مع حد كنت بحبه زمان قبل ما اتخطب 
بس توبت الله و وقفت كلام ومش هعمل كد تاني 
خايفة من ربنا وخايفة من كما تدين تدان 
لازم يتعمل فيا زي ما عملت؟
  ","

   اقفلي الصفحة، للأبد .. واستغفري ربك.
  
"
86957,"
   قبل أن تنم يا أبي ، هل غيرتي من الحور العين على شخص ما و دعوتي ان ربنا ينعمه كل النعيم ما عدا هم حلال ؟
  ","

   أنا بقول تقومي تنامي أنت أحسن ☹️
  
"
86958,"
   . ستنهاه الصلاة يوما ما . كما قال المصطفى لما اتسال ان واحد بيعمل كبيرة و بيصلى ..
  ","
  👍🏻
  "
86959,"
   سلاما لحروفك التى تسكنها راحة البال ، وبركات لروحك الطيبة ووقتك الغالى ، ورحمة من رب العالمين تغمرك الى يوم الدين ويوم العرض عليه ، فاللهم تمام نعمته عليك💚
بتسعد قلوبنا وان كنا غير السائلين فما وجد الأسك ع هواتفنا الا من اجلك .
  ","

   الله يجبر خاطركم يا ولاد .. الله يسعدكم ويرضيكم ..
   
   اللهم الجنة .. صحبة 💚
  
"
86960,"
   خطيبي طلب مني اقابله برا اتفقنا ع معاد وقالي لو مجتيش هنساكي قلتله لو بابا وافق يخرجني هاجي ومروحتش جيت اكلمه كلمني بطريقه وحشه وقالي لنه مالوش قيمه عندي وانه هيسيبني عشان مش بحبه وبعد محايله طلب مني صوره وحشه عشان اثبتله انه له قيمه انا رفضت وعملتله بلوك كدا ايه
  ","

   البلوك مش كافي !
   
   لازم تسيبيه .. ده عيل (وسخ).
  
"
86961,"
   بساعد بنت مكفوفة وبكتبلها كتبها عشان تطبع برايل والموضوع بياخد مني وقت ومجهود كبير جدا،هل ده يعتبر صدقة ؟ وليه نفس ثوابها يعني ينفع اخلي نيتي وانا بكتب ان وبنا يشفي بابا وانه يستجيب دعوة نفسي فيها ؟
  ","
  ""الله في عون العبد ما كان العبد في عون أخيه"".
  "
86962,"
   انت شخص رااائع
كل حاجة بتعملها هنا أجرها عند رب العالمين كبير ..
ربنا يجزيك الخير يارب
وقتك وحروفك واسلوبك شيء عظيم والمساعدة يلي بتقدمها مش قليلة ابدا ..
  ","

   مثل هذا الكلام لا أملك أمامه إلا عينا دامعة .. وقلبا ينبض بالرجاء !
   
   اللهم ..
  
"
86963,"
   جدي مريض جدا و هو كبير في 80، اخوالي مقتدرين ومع ذلك لا يحبون الانفاق على زياراته الطبية أو مستلزماته الا نادرا. اذا انا اشتريت مايلزمه دون ان اخبر والدتي (هي لا تعارض المبدأ لكنها تقول ان على الاخوة ان يتشاركو لانهم مقتدرون) .هل علي شيء؟  انا لا اهتم بالمال و أؤمن أن الله سيخلفه.
  ","

   قد رفعت عنهم كلهم الإثم !
   
   الله يرضى عليك.
  
"
86964,"
   انا واجهتها فقالت ان ده كسوف وكده وانا بحاول اقنع نفسى بكده فبقول ممكن بعد الجواز الموضوع يتغير لان ام بشوف علاقتها بصحابها بحس انها مش جامدة معاهم
  ","

   الكسوف له حدود مفهومة .. أما الطبع فمش بيتغير !
  
"
86965,"
   كنت كده مع زوجى أيام العقد وهو مغترب كنت بفضى نفسى ليه بس كان هدفى اتخرج بتقدير عالى وهو كمان 
وحصل الحمدلله 
أما بعد ..انا استوقفنى ف اجابتك الاولى ان الهدف الاول رضا الرب والزوج وسيلة لذلك 
هو فعلا طاقتى وتفكيرى فيه ف غربته حتى بعد ما جتله هنا وزهقى وتعبى التابع لزهقه من شغله ربنا هيجازينى عليه ؟
  ","

   وأي جزاء !
   
   لم يذق الأمان رجل ليست له امرأة .. تحوطه بصدق.
   
   الله يسعدكم .. والمسلمين ..
  
"
86966,"
   جزاك الله عناخيرالجزااء.
متزوجه من8سنوات وعندي طفلين وحياتنامستقره ولاتخلو من بعض المشاكسات الخفيفه.
زوجي دائمايقول لي انه غيرمرتاح معي لدرجه انه يرفض الانجاب حتي يشعر بالراحةولا يكون هناك خلافات بيننا.
وانا اشعر ان حياتنا بفضل الله مثاليه وفي نعم من الله لا تعد ولا تحصي..
انصحني جزيت الجنه...
  ","

   ولا يهمك !
   
   بعض الرجال يستخدم هذا كأسلوب للضغط للوصول لأفضل وضع ممكن ..
   
   طبعا مش أسلوب صح .. لكن بنصحك تتصارحوا سوا في وقت صفا وتفهموا فين الخلل ..
   
   وخليك على حسن التعامل .. واصبري ما دام كويس معاك في المجمل ..
   
   الله يهدّي سركم ويسعدكم.
  
"
86967,"
   لو ممكن ترد علي باشي يا ريت هون 🔴🔴🔴
  ","

   الصراحة مش وقته يغير فعلا .. بالعكس كان لازم يقدر !
   
   عموما عدي الموقف .. وتصالحا ..
   
   معلش .. ربنا الهادي.
  
"
86968,"
   هل حماتي من الرحم???
احاسب عليها اذا قطعتها????
تؤذيني نفسياا جداااا وقررت اني اعتذلها ومارحش عندها تاني
السؤال بقي هل عليا ذنب
مش عايزه اغضب ربنا 
ارجووووك رد عليا
  ","

   كلميها من وقت للتاني .. ازيكم عاملين إيه .. وخلاص ..
   
   والمهم علاقتك أنت وزوجك.
  
"
86969,"
   على كده يا شيخ انا محدش هيرضى بيا لانى قصير ؟
و الله يا شيخ السؤال سبب ليا الكثير من الالم 
انا عندى اكتئاب من القصر ده و حاولت كتير و مش بإيدى و الله لﻹسف
  ","

   ليه يا حبيب قلبي .. فيه ١٥٠ و ١٥٥ حلو كده وعلى أدك !
   
   وفيه ما يفرقش معاها سوى أن تقتنع بك ..
   
   روق كده وأبشر.
  
"
86970,"
   الصلاة ممنعتنيش من العادة السرية يا شيخ
  ","

   المهم ما تسيبش الصلاة !
  
"
86971,"
   في كتير شايفين ان كدا صح فعلا يا شيخ وان دا شرع ربنا وملكيش دعوه ، كبنت بتقهر من كلامهم والله للدرجادي ملناش قيمه 💔
  ","

   ولا يعرفوا عن حاجة عن شرع ربنا !
  
"
86972,"
   طيب ياشيخ اللي يتجوز من غير ما يقول لمراته الاولي ع العلم ان الزوجه الاولي مطيعه ومش بتكسر كلامه ف اي حاجه وهيا عندها ولدين وحامل ف 3 توأم واتجوز عليها ده يتعمل معاه ايه وبطل يصرف ع اولاده وكل فلوسه رايحه ع الزوجه التانيه ورمي مراته واولاده عند بيت باباها حاله باباها الماديه مش قد كده مش قادر يكفيهم
  ","

   إن كان كما تقولين = فهذا ظالم .. يأتي يوم القيامة وشقه مائل.
  
"
86973,"
   طبعا اعي ما اقول .. الزوجه زوجه .. ومشاعرها مشاعر غيره وحبها لزوجها حب امتلاك .. 
كيف اخبرها بزواجي الثاني وانتظر منها الموافقه والفرحه ؟! 
الزوجه زوجه والام ام .. اه تخبر امك .. وتأخذ رأيها .. وتعلمها فتفرح .. انما ده عقد جديد موافقه صاحبه العقد الاول او رفضها ليست شرطا .
  ","

   واضح إنك لسه صغير .. ما دخلتش دنيا !
   
   احنا مش بنقول يستأذن .. احنا بنقول يعرفها عشان تقرر حسب طاقة تحملها وحسب رصيده عندها ..
   
   هتكمل وتمشي الدنيا بما يرضي الله .. ولا هتتفتن في نفسها وهتنكد عليه وعليها فينفصلا بما يرضي الله أيضا !
   
   سياسة (الوضع أمام الأمر الواقع) في بعض الحالات بتكون مناسبة .. لكنها لا يصلح أن تكون الأصل أبدا ..
   
   والنبرة اللي بتتكلم بها دي لا تصلح للمجتمع الإنساني فضلا عن علاقة كريمة .. كعلاقة الزوجية.
  
"
86974,"
   حبيته مع نفسي سنين ودعيت ربنا ان يكون الخير ف 
انهارده كان عقده..الحمدلله راضيه وبحمده واشكره اني فضلت محتفظه بدا لنفسي 
ربي يسعده
  ","

   ويسعدك ويكرمك ويرزقك قرة العين ..
   
   تجاوزي .. وانسي .. وأبشري.
  
"
86975,"
   قطوف يمتنعون
ي ابي كنا ماشيين ف الشارع وجارنا متقدم لصحبتي مامته واخته ف جانب وهوا ف الجانب التاني م الشارع انا رميت السلام شكلهم مش سمعوا وهوا  اللي رد انا تحرجت اوي م الموقف وخصوصا ان صحبتي رفضته ممكن يفهمني غلط ؟
  ","

   اكبروا .. اكبروا !
  
"
86976,"
   سؤال بجد يا شيخ ، احنا ليه بنتجوز؟
  ","

   احنا ليه بناكل وبنشرب وبنام ؟!
  
"
86977,"
   🌼🌼
  ","

   لا مفيش حاجة .. يا يكون جاد ويتقدم فعلا، يا انسي الأمر.
  
"
86978,"
   بس اسمحلي اعقب علي كلام حضرتك .. ومقتضيات السلامه ان يكون الاخبار بعد الفعل وليس قبله .. ان يكون اخبار وليس استئذان او اعلام بغرض المباركه ومشاركته الفرحه يعني . اذ ان الامر لا يهمها ولا يعنيها
  ","

   مشاركته الفرحة ؟
   
   لا يهمها ولا يعنيها ؟
   
   أنت دارس الكلام اللي بتقوله ده ☹️
  
"
86979,"
   نزلت حالتى ع الواتس فيديو حزين اعجبنى خطيبى شافه قالى ايه اللى غاصبك ع التعب ده قولتله هو عجبنى مش قصدى انت قالى مهو مفيش غيرى ف حياتك وشوفى دماغك قولتله قصدك ايه قالى اللى انتى عيزاه انا معاكى فيه وبقاله اربع ايام مش بيكلمنى بقالنا 6شهور مخطوبين اعمل ايه اناعرفت اهلى قالولىلوشاريكىمش هيقولكده رايك
  ","

   الصراحة ده نظام (تلكيك) !
   
   وأنتم برضه تعشقوا النكد زي عنيكم .. ما هو محدش يحب يكون شريكه معجب بالحزن ..
   
   عموما اتكلموا واتصارحوا.
  
"
86980,"
   الزواج الثاني يستدعي اخبار الزوجة الاولي؟
  ","

   نعم .. هذا من مقتضيات المروءة.
  
"
86981,"
   صاحبتي اتخطبت فرحانه علشانها جدا بس مستريحتش للعريس ،،، أنا سكت بس شكله مُتصنع لافعاله وخايفه عليها ،، طبعا مقولتلهاش اي حاجه بس قلقانه عليها نفسي تفرح وقلبها يتملي سعاده أنا بحبها جدا
  ","

   ادعيلها .. وبس.
  
"
86982,"
   أ يجوز رفض شخص لأنه قصير ؟
  ","

   حقك !
  
"
86983,"
   ي شيخ انا متخلبطة جدا .. فيه شيوخ بيقولوا ان رسم الاشخاص حرام وانا بحب الرسم جدا جدا فوق ما تتصور بحب ارسم ملامح واشخاص .. وفيه شيوخ بيقولو ان الرسم مش حرام .. مش عارفه هل هو حرام ولا لاء .. اتوقف عن الرسم ي شيخ ولا اي 💔
  ","

   ارسمي.
  
"
86984,"
   مُصاب بك ، فكُلما اشتقتُ إليك ساء حَالي
  ","

   لم يكتشفوا دواء للشفاء مني يا صديقي 😌😬
  
"
86985,"
   انا العاكس تمام مع خطبتى (عاقدين) قليل الكلام جدا ومبتفتحش كلام وممكن كلمتين ف اليوم والموضوع خلص(انا مسافر) حتى فى مشاعرها بخيلة جدا على الرغم انى متاكد انها بتحبنى وتعبت ومشعارف المشكلة فين
  ","

   فيه نوع كده !
   
   من الرجال (كثيرا) والنساء (بعض الأحيان) ..
   
   لا يحسنون التعبير عن الحب، ولا بذل الأنس بمقتضاه ..
   
   نعم .. مخلصون صادقون .. لكن الرفقاء المختلفين يرونهم متعبين جامدين !
   
   حبيبي .. إما التعايش مع هذا الطبع والرضا به مقابل ما عندها من مميزات .. أو الفراق من الآن أفضل من الاستنزاف بعد ذلك.
  
"
86986,"
   الكلام دا ينطبق علي كل الرجال يا شيخ؟
لأن الرجل اللي كنت بحبه كان عايز العكس
إني اتفرغله ويبقي هو هدفي الأوحد
ووصل بيه الأمر إنه قالي "" يا أنا يا الشغل"" وأنا دكتورة!!
  ","

   النوع ده من الرجال بيكون غالبا ضعيف الشخصية !
   
   مش قصدي حكاية الشغل .. قصدي حكاية رغبته أن يكون المركز (الوحيد) الذي تدور في فلكه المرأة بلا أي قيمة أخرى في الحياة !
   
   نعم .. يحب أن يكون رقم (١) في سلم اهتماماتها ورقم (١) على عرش حبها ..
   
   لكن لا بد في حياتها من اهتمامات أخرى وإلا ملّها هو .. يوما ما !
   
   تاني .. عشان النقطة دي شائكة ..
   
   المرأة اللي بتعامل الرجل على إنه هامش أو مش المقدم عندها = عمرها ما تكسبه.
   
   والمرأة اللي تعامله على إنه المعنى الوحيد لحياتها = هتخنقه.
  
"
86987,"
   شاركنا عادة صحية يومية تقوم بها.
  ","

   اشرب كوبا من الماء الدافئ أول ما تقوم من النوم يا آسك 😃
  
"
86988,"
   أنا خطيبي كذا مرة يكون ف شغله و الدنيا تمطر أو يحصل حاجة يقوم موصل واحدة من زميلاته لأقرب مترو ..الموضوع بيزعجني أوي و واجهته و بيقولي حاضر و يرجع يقولي الظروف حكمت ..أتحكم ف الغيرة دي إزاي ي شيخ محمد 😔😔
  ","

   بالله اكبروا عن الحاجات الهايفة دي بأه !
  
"
86989,"
   لنفترض ياشيخنا ان الزوجه مقالتش اى حاجه عن ماضيها لزوجها او خطيبها لانها تابت عن عمل حاجه او لانها مش عاوزه الحاجه دى تأثر فى علاقتهم ، وجات الحاجه دى أثرت على مستقبلها فعلا وعلاقتها مع خطيبها او زوجها !!
كده الأفضل انها تعرّفه من الأول ولا لا ياشيخنا أرجوك جاوب
  ","

   مش هتأثر ..ولو فرضا اتعرفت = ساعتها نقول صفحة واتطوت .. واللي من حقك هو من يوم دخلنا حياة بعض.
  
"
86990,"
   عندك فوبيا من ؟
  ","

   المرتفعات !
  
"
86991,"
   ارتكاب معصيه يمنع تقبل أي خير بعمله ف حيااتي..!
  ","

   إذن لما تُقبل من أحد خير !
  
"
86992,"
   مرحبا يا شيخنا .. انا شب ادرس في الجامعة .. الي زميلة محترمة وقمة في الأخلاق واحنا داخلين على فصلنا الأخير وسنتخرج ان شاء الله .. هل يكون هنالك خطأ إذا اوقفتها وتعرفت عليها بنية التقدم لها والله اعلم بنيتي الصافية تجاهها
  ","

   تعرف عليها في بيتها يا حبيبي لما تتقدم لها بإذن الله ..
   
   الله يوفقك.
  
"
86993,"
   شخص متقدم ولقيت اسنانه صفراء دا سبب يخليني ارفض؟
  ","

   حقك !
   
   بس لو مواصفاته كويسة = تقدري تنبهيه للأمر ده بلطف من تالت جلسة مثلا.
   
   كان معايا واحد من أعز أصحابي مقصر جدا في الأمر ده لدرجة في يوم أهديت له علبة أنيقة .. جواها فرشة ومعجون 😃
   
   وطنشني ☹️
   
   خطب بعدها بفترة .. ومن يومها -اللهم بارك- سنانه بيضاء لامعة 😬
  
"
86994,"
   والله يا أخي انا عامل الاسك ومش بتابع حد غيرك ، شخصية محترمة .. ربنا يوفقك ويسدد خطاك ويرزقك حظ الدنيا ونعيم الاخرة .. احبك في الله 
اعتبرها رسالة من شخص يتمني مقابلتك يوما ما وجزاك الله خيرا
  ","

   وأنا أتمنى كذلك .. في ظل العرش 💚
  
"
86995,"
   اقسم بالله عارف واحسبها احسن مني بكتير عند ربنا بس مش قادر يوميا طول اليوم من شهر بدخل عل بروفايلاتهم . تأنيت كتير عشان اختار واحده ملهاش فالاختلاط.
  ","

   انس يا رجل .. انس وكن على قدر المسؤولية !
   
   ده اختبار مباشر لمروءتك ومعدنك ..
   
   أنت عاشرتها وما شفتش منها إلا كل خير .. اوعى تفرح الشيطان فيكم عشان حاجة تافهة زي دي.
  
"
86996,"
   واللي مش لاقي حاجه ينسي بيها يعمل ايه
  ","

   لو لم يصح لك سجود بين يدي الله = لن يساعدك شيء .. صدقني.
  
"
86997,"
   سؤال في بيس 18 بعد إذنك أبو أنس 
إزاي الزمالك أفضل من الأهلي؟
  ","

   أنا مفارق البيس من سنتين .. دي فيفا ١٨ 😌
  
"
86998,"
   كل شيوخ الآسك أهلاوية ؟
  ","

   على الفطرة السليمة 😬
  
"
86999,"
   انا ماسك الروشته ف ايد والفون ف التانيه فجأه ضحكت ضحكة شككت المريض ان الروشته فيها نكت 😂💔
  ","

   أي خدمة 😘😃
  
"
87000,"
   ليه غلط مهو بيبقى متعصب لفريقه وانا متعصبه لفريقى والموضوع بيبقى صعب انهم يفهمو حبنا للاهلى بيكونو فاكرين ان الكوره حاجة تافهة
  ","

   طب ما هي فعلا حاجة تافهة !
   
   ما ينفعش المسألة دي تاخد في حياة المسلم مساحة أكتر من كونها مجرد تسلية لوقتها وفقط.
   
   أما تتحول لعصبية وولاء وبراء وحب وبغض = فده سفه لا يليق بعاقل، فضلا عن مؤمن بالله واليوم الآخر.
  
"
87001,"
   أما لو زملكاوي بقاااا 😂😂😂😂
  ","

   توافق مباشرة !
   
   سيظل وفيا مهما حصل .. وهي مش هتعمل فيه اللي بيعمله الزمالك 😬
  
"
87002,"
   زوجتي حكتلي انه قبل متقدم كانت علاقتها بزمايلها فالعمل والنشاطات مختلفه (خروج في مجموعات وكلام فالهاتف والفايبوك )وكانت معجبه بكذا حد مش عارف اتكلم معاها بقالي شهر ولا ابص لها . هيا حامل
  ","

   مرحلة وانتهت خلاص يا غالي .. وكلنا بنمر بها على فكرة !
   
   انسى .. لولا أنها مخلصة لك ما كانت حكت لك .. رغم عبطها وسذاجتها طبعا في إنها تحكي حاجة زي دي.
   
   (يا رب نتعلم معدناش ننبش في الماضي ونحكي حاجات مالهاش لازمة).
  
"
87003,"
   بتحب الكنافة يا أبا أنس؟
  ","

   بالمانجا !
   
   جداااا 😭
  
"
87004,"
   لو رفضت واحد عشان بيشجع الاسماعيلي و انا اهلاويه دا غلط يا ابي؟
  ","

   بناء اختيارات الحياة على مثل هذا غلط طبعا !
  
"
87005,"
   ما البيس موجود طول اليوم حبك الوقت اللي احنا مستنيين أجوبتك 😭
  ","

   هي بالنسبة لي الآن نوع من النسيان .. أكتر منها أداة تسلية :)
  
"
87006,"
   دكتور ايش فايدة الحب ؟ ما في كتير ناس غايشة من غير زوج او حبيب
  ","

   وفيه ناس عايشة من غير صحة .. وناس عايشة من غير فلوس .. وناس عايشة من غير أمان .. وناس عايشة من غير حرية !
  
"
87007,"
   انا شفت اخوك عندنا في الكليه
كنت عاوزه اقوله انت اخو الشيخ محمد عطيه
قولت هيقول عليه اهبل 😂😂😂
  ","

   بالعكس .. إبراهيم ظريف خالص .. ولو احتجت حاجة = قوله إنك من طرفي بس 😬
  
"
87008,"
   طالما الأجوبة بالتنقيط فأكيد هندعيلك 
يا رب تكون بتكسب بالدوري يا كابتن 😀
  ","

   صح .. أنت صح 😃
  
"
87009,"
   *عاقدين*
بحبه لدرجة الادمان ، بغير عليه حتي من اصحابه ، عايزاه معايا طول الوقت ، حتي لما بينام بتعب انه سابني ونام ، مستعدة منامش طول اليوم بس افضل اتكلم معاه ، بتأثر باقل حاجة يقولها او يعملها ، الموضوع ده تاعبني لاني حاسة اني خانقاه بحبي ده ، مش عارفة اتغير ، ومش عارفة اخليه يحبني زي ما بحبه كدة
  ","

   لو (حبك) زي منت (بتحبيه) هيخليك تكرهي نفسك وتكرهي الدنيا !
   
   ده مش (حب) يا بنتي .. ده تعلق مرضي هيستنزفك ..
   
   بنصحك يكون لك هدف في حياتك عايشاله .. اللي هو رضا ربنا في الأصل .. واللي زوجك وسيلة للوصول له !
   
   الرجل يضيق ذرعا بالمرأة المفرغة من أي معنى سوى التعلق به حد الالتصاق الخانق ..
   
   الرجل شغوف بالمرأة التي تحبه .. لكن مع شخصية ومعنى وهدف.
   
   المشاعر مهمة في العلاقات بلا شك .. لكن التطرف فيها هيموت العلاقات بسرعة.
  
"
87010,"
   ما هو رأيك في صيد الحيوانات؟
  ","

   والله يا آسك بما إني جعان الوقت فأنا معاك في أي مصلحة 😬
  
"
87011,"
   أمي متوفية وأنا الكبيرة عرفت من جارتنا أن أختي 14عام مصاحبة ولد27عام سكير ومدمن مخدرات صدمت لكن أثق في أختي وأخلاقها وعلاقتي معها جيدة جدا أصدقاء لا أريد مواجهتها فقط أراقب جدولها الدراسي وان كانت تتغيب وأصاحبها وأكسب ثقتها أكثر حتى أتأكد من كلام الجارة وقتها أنصحها بطريقة غير مباشرة هل هذا صحيح ؟؟
  ","

   جدا صحيح !
   
   الله يسددك .. ويحفظها.
  
"
87012,"
   في ناس مبتعرفش تكره مهما حصل فيها !!
  ","

   مرضى !
   
   محتاجين طبيب نفسي.
  
"
87013,"
   ممكن حضرتك تدعى لأبى لأنه تعبان 
هو مش بيتعب كتير بس وقت لما بيتعب بيبقى تعب صعب أوى 
ربنا يرزقه الصحة والعافية والمسلمين جميعا اللهم أمين 💚
  ","

   الله يعافيه ويسلمه ويطمنكم عليه .. وجميع مرضى المسلمين ..
  
"
87014,"
   اقول لمرات عمي انو مايطلعش او يطلع بأذن ولا اعمل ايه اصل مش معقول اللبس طرحه ف الشقه وف الصيف بنلبس بنص كوم قبل كداا حتي لو الجو نار عشانهم مش واخدين راحتنا خالص اقوم اللبس طرحه ف الشقه لا وف الصيف عبايه بقاا صح
  ","

   لازم يستأذن طبعا .. وما يدخلش إلا لما يتقاله ادخل !
   
   بلاش ضعف وتغاضي عن أساسيات مفيش فيها نقاش.
  
"
87015,"
   طلقت قبل سنتين وهي تريد نفقه والطفل تنازلت لوالدي وعمره 7 وتهددني أن لم أفعل دعت علي وانا خائف😥
  ","

   ما دامت تركت الولد فلا نفقة لها.
  
"
87016,"
   فضل راكنها جنبه خمس سنين ، استحملت ظروفه وقرفه وان اهله مش بيبطله اهانه فيها ولا حضروا خطوبه والاخر سابها وطول سنتين بعد الخمسه راجع كل شويه يوعدها وتصدقه وسابها وراح خطب وبعدين فك وراجع لها وبعد كل ده تقولك مش شايفه غيره .بيتقدم لها ناس شارياها ومحترمين وترفض
دمي بيغلي منها 
اعمل معاها ايه دي 
اختي
  ","

   حتى النصيحة خسارة في اللي زيها للأسف !
  
"
87017,"
   فعلًا احنا عبط جدًا😢😢💔
  ","

   وعشان كده بنحاول نفوقكم أهو ونحذركم بكل صدق والله !
  
"
87018,"
   واحد كان بيبعتلي علي الاسك بقاله سنه انه بيحبني و عاوزني ف الحلال و انا معرفش عنه اي حاجا و لما سالت عن معلومات قالي انا مش بكلم بنات ف متردد اتكلم معاكي و مش عاوز اتعلق بيكي ولا أعلقك بيا ، بس هو ميعرفش انه باهتمامه و الأسئلة الل بيبعتها بيعلقني أكتر و معتش بيتكلم خالص ، اعمل اي 😢
  ","

   تبلكي حسابه .. وتفكك من لعب العيال ده !
  
"
87019,"
   انا زيها بس مش حكاية عقلى وتدينى وثقافتى ؛ بس مستخسره طيبتى وشخصيتى ف اى حد وانى كائن يتشال عالراس فعلا مش غرور والله بس دى الحقيقة 💔
  ","

   مش مفروض أبدا الطيب فعلا يقول عن نفسه كده !
  
"
87020,"
   ابي امتي الغيرة تبقي اوڤر وازاي نقدر نتحكم بالموضوع ده ؟
  ","

   لما تتحول لشك ورغبة في الاستحواذ التام !
   
   ساعتها بتخنق أي مشاعر لين تقضي عليها .. حتى لو كانت حب.
  
"
87021,"
   شيخ عارف حبيت ولد كنت فكراه حاجة كويسة جدا حبيتوا جدا وكنت رسماله صورة جميلة جدا سامحته ووقفت جمبه كتير جدا بذلت اقصى ماعندى عشانه فى الاخر ردلى دة بالعكس سمعنى كلام عمرى اتخيل حد فى الدنيا يتكلم معايا كدا طلع انسان ندل جدا وانا فى الاخر طلعت رخيصة انا قلبى واجعنى جدا ليه فى ناس سيئة كدا
  ","

   قبل ما تسألي ليه فيه ناس سيئة كده .. اسألي ليه فيه ناس عبط زيك كده، مش بيغلوا نفسهم ؟!
   
   عموما .. اتعلمي من التجربة .. وإياك والعودة لمثلها.
  
"
87022,"
   ربنا يجازي حضرتك عنا كل خير اتعلمت من حضرتك حاجات كانت هتاخد مني وقت وتجارب سيئة كتير..
بقيت باخد نصيحة حضرتك لاي شخص واطبقها علي المواقف اللي بتحصل معايا، جزاك الله عنا خير الجزاء واسئل الله ان يسكنك وصحبة الجنة الفردوس الاعلي اللهم امين 💙
  ","

   آمين .. اللهم صحبة ..
  
"
87023,"
   ليه حضرتك متعملش قناه على اليوتيوب و تنزلنا كل اسبوع حلقه مثلا حضرتك كلامك جميل ومؤثر فى الشباب ربنا يحفظك يارب ويجزيك عنا خيرا
  ","

   جربت موضوع اليوتيوب ومشى شوية ثم توقف لتفرق الفريق !
   
   لعل الله ييسره -بمنه- لاحقا.
  
"
87024,"
   ابن عمي ساكن معانا ف البيت وهو 3 اعدادي بس باين انو كبر وانا بقعد بشعري قدامو انا اكبر منو ب 3 سنين المفروض كل ماييجي البس طرحه يعني افضل لابسه طرحه معظم الوقت عشان حضرتو موجود وبيطلع ع غفله لاننا متعودين من صغرنا اننا اخوات وماما مش عايزة تفتح عينهم ع كداا اعمل اي 💔
  ","

   الشرع شرع !
   
   بلغ وهو أجنبي عنك = لازم تحتجبي عنه .. وإلا تأثمين.
  
"
87025,"
   بيتقدملي ناس كتير بحس انهم مش مناسبين لعقلي ولا تديني ولا ثقافتي ولا جمالي بحس ان انا كتير عليهم . هو ده طبيعي ؟؟؟
  ","

   حقك !
   
   بس بدون (أفورة).
  
"
87026,"
   اتعلمنا منك اللى متعلمناهوش ف اى مكان تانى ربنا يجازيك عننا كل خير 
بدعيلك كل يوم ربنا يسدد خطاك ويملأ قلبك سكينه واطمئنان💚
  ","

   الله يجبر خاطركم !
   
   يا رب .. يا رب .. يا رب ..
  
"
87027,"
   حاسة أني خسرانة أني مقرتش عن د. أحمد خالد توفيق وحتي مكنتش أعرفه وحزينة جدًا جدًا جدًا علي وفاته كأني عرفاه وكتباته اللي انتشرت اثرت في جدًا رحمه الله تعالي وادخله فسيح جناته ورزقنا جواره في الجنة بإذن الله
  ","

   آمين .. آمين .. آمين ..
  
"
87028,"
   فيه قطة تحت الشباك ومش بتسكت نزلت اشوفها لقيتها صغيرة جيت اخدها خافت منى نزلتلها أكل ومية ومش بتسكت بردو كأنها تاهت من امها انا زعلانة عشانهة جدا مش ف إيدى حاجة اعملهالها
قولت لاصحابى اجيبها الشقة رفضوا
  ","

   حطيلها أكل الصبح وبالليل وخلاص.
   
   الله المستعان ..
  
"
87029,"
   شيخنا 
انا معجب ب بنت ولكني غير جاهز الان اني اتقدم لها رسمي لاني لسه بدرس وقدامي سنتين 
فهل يجوز ان ابلغها فقط ب اعحاابي حتي اجعلها تنتظرني؟
  ","

   لا يا حبيبي .. اصبر لين تجهز .. ولي هي نصيبك = محدش هياخدها غيرك.
  
"
87030,"
   أيغفر الحب له دموعا سكبت من عيني بسبب كلامه الجارح ؟
  ","

   لا تظلموا الحب معكم !
   
   الحب مبني على الاحترام في أصله.
  
"
87031,"
   من حق خطيبي يسألني ان كنت ارتبطت بشاب قبله؟انا ارتبطت بس زمان وتبت لربنا 
والمفروض اقوله ايه؟اخاف اصارحه صورتي تتهز عنده خصوصا الموضوع قديم
  ","

   مش من حقه .. ولا من حقك تعرفي ماضيه !
   
   المهم شركائكم من ساعة دخلتم حياتهم .. قبل كده يستره الله ويعفو عنه؛ ما داموا تابوا وأقلعوا عن الطيش ..
   
   فلا تنصبوا أنفسكم أولياء وأوصياء على الناس .. وابن آدم لا يقبل من الناس ما يقبله من نفسه، ويعرفه !
   
   أما بعد ..
   
   إياك تحكي أي حاجة .. انفي الأمر برمته.
   
   ————————————————-
   
   تصبحون على خير يا صحبة الجنة 💚
  
"
87032,"
   بابا معروف انه كويس جدا و الناسكلها بتشكر فيه الحمد لله ده ستر من ربنا بس هو بيكلم ستات و بيتفرج ع حاجات مش كويسة ساعات مبقدرش ابص ف عيونه بخاف اقرب منه احضنه ابوسه مع انه بيحبني جدا و مفضلني على اخواتي و الموضوع ده تاعبني جدا انا 20 سنه و خايفه اوي ارتبط بحد كده لاني شايفه ماما تعبانه معاه
  ","

   مقدر جدا شعورك والله وصدمتك !
   
   اصبري عليه واستريه وادعي له بالهداية والخير .. يرجى منه صلاح الحال بإذن الله ..
   
   بابا ما زال كويس ويستحق يشكروا فيه .. لكنه بشر وقع في زلة وفتنة، وبإذن الله يفوق من كل ده.
  
"
87033,"
   خطيبي حريص ومابيجبش هدايا ينفع اطلب منه انا ومثلا اطلب ايه (طلبت منه اكل مره مرضاش يجيب)
  ","

   أكل ؟
   
   يعني كنتم بره .. وطولتم فترة تجوع .. ويقدر يجيب أكل .. ومجبش من نفسه ؟
   
   موقف زي ده لوحده كافي جدا للفسخ !
   
   أما كونك تطلبي ويرفض = فالحقيقة مأساة .. بشرط تحقق ما ذكرت.
  
"
87034,"
   انا وخطيبى ف مشاكل كل يوم تقريبا ع حاجات صغيره اوى انا متعلقه بيه جدا بس انا صحيا باخد المشاكل ع اعصابي ومش بقدر مزعلش منه وهو مش بيحاول يصالحنى اقرب حاجه يقولى ايه اللى غصبك ع التعب ده اعمل معاه ايه
  ","

   شايف عنده حق الصراحة !
   
   ما هو يا يترحموا وتريحوا بعض .. يا إما مفيش فايدة أبدا من الاستمرار في العلاقات المرهقة بالشكل ده.
  
"
87035,"
   👍👍👍
  ","

   مجرد كلام .. المهم دينه وأخلاقه ..
   
   وإياكم تعملوا كده تاني.
  
"
87036,"
   طيب اومال الاسك معمول ليه ياشيخ مش قصدي انه اللي بتعمله صح لكن هو ابليكيشن اسئلة والناس تجاوب عليه !! وهو فعلا الاسك بقي عبارة عن شبهة للبنت حتي لو بتستخدمه ف حاجة مفيدة !؟
  ","

   حاجة مفيدة = مفيش مشكلة !
   
   كلام فاضي واستظراف وتضييع وقت = مين ترضى لنفسها كده !
  
"
87037,"
   قررت قرار بعد صراع مع أمي بسبب انها مش فهماني بحتاج انها تكون صديقتي قبل امي .. قررت ان هحبها زي ماهي مش مشكلة واصبر ومش هقصر في حقها وبأذن ربي هتقي ربي فيها وابقي عملت اللي عليا .. ممكن تشجعني .. من فضلك
  ","

   أحسنت .. أحسن الله إليك !
   
   أبشري بكل خير.
  
"
87038,"
   مش قادره اتفاهم مع أمي في بعض الامور انا وأختي هي عصبيه جدا في النقاش وقليل ماتتناقش بدون عصبيه وترى ان كل ماتقوله صح وان أحنا دماغنا غريبه😥
أيه الحل…
  ","

   تحسنوا لها وتلزموا الأدب، وتستفيدوا من اللي عندها حق فيه، وتطنشوا غيره.
  
"
87039,"
   هل الطيبة الزائدة خظأ؟
  ","

   لأ !
   
   المهم ما تكونش سذاجة تسمح للناس باستنزافك.
  
"
87040,"
   شيخ انا خاطب وخطيبتى عندها اسك ردودها على الأسئلة مش عحبانى خصوصا إنها من ولاد هل ليا الحق انى ابلغها إن انا مبحبش كدا وابلغها ازاى ؟؟
  ","

   بلطف كده فهمها إنك واثق فيها .. لكن الرد على حاجات مالهاش لازمة لا يليق بها ..
   
   وأنا أقول هذا لا يناسب أبدا من تريد حفظ مقامها من التفاهات، ووقتها من الضياع في ترّهات واستظراف وكلام فاضي .. يسيء لها، ولا بد.
  
"
87041,"
   أبي عايزاك تقول حاجة لأختي هي كانت مرتبطه بولد واكتشفت انه مش كويس وسابته وانا الحمدلله اقنعتها تحافظ ع قلبها للي يستحقه ويتقدم ع سنة الله ورسوله وبلاش ارتباط لانه حرام والحمدلله اتغيرت والله بس اكتر دفعتها بتتكلم عنها وانها سابته علشان ارتبطت بحد تاني ومفيش الكلام دا والله ونفسيتها تعبانه
  ","

   المهم الكلام عنها في السماء شكله إيه ؟!
   
   تائبة، صادقة في طلب الرضا ؟
   
   تغور الأرض باللي فيها.
  
"
87042,"
   تقدم لخطبتي شاب احسبه من الصالحين واشعر بالقبول ولكن يزعجني فارق السن ""٧ سنوات""
اشعر كاني طفله و كانه ابي 
ولكن هناك قبول 
أأكمل ولا القي بالا لفارق السن؟
  ","

   ده مش فارق أبدا !
   
   بالعكس مناسب جدا.
  
"
87043,"
   روحى بتتسحب منى 
صاحبتى سابت خطيبها قبل الفرح ب شهرين وكانو كويسين جدا سوا 
خايفة خاصة انى متعلقة بخطيبى جدا وخطوبتنا طويلة ولسه مفيش اتفاقات مادية حصلت وبحس بامان دايما معاه وعمره ما زعلنى
  ","

   دعي عنك هذا الوسواس .. وسلي الله التمام على خير، وأحسني به الظن.
  
"
87044,"
   لحظة دفن د.أحمد خصوصا انه كان دكتوري في الكلية وياما حضرتله ندوات عندنا واتعاملت معاه وشوفته في الشارع 
كانت اللحظة دي مربكة أوي يا شيخنا كل شئ بيفقد معناه كنت بفكر في المعادلة الكاملة للحياة (دنيا واخرة) وكنت عاوز ابكي ومعرفتش .. وجع قلب وجسمي مرتبك كنت حاسس بالصدق ان كل التعب اللي هنا مش مهم
  ","

   مفيش أي حاجة هنا مهمة .. إلا ما ينفعنا في هذا اليوم وهذه اللحظة !
  
"
87045,"
   ما هو أكثر شيء عديم الفائدة في العالم؟
  ","

   أولئك النوع من البشر الذي لا يجيد إلا الانتقاد .. والانتقاص !
   
   صباح الخير يا آسك.
  
"
87046,"
   طب انا بتحكم علي قد مااقدر مع خطيبي بس بشد وارخي وبيقولي انتي قفل هتندمي على كل لحظه خبيتي فيها مشاعرك هو كويس ومحترم وبيقولي مش هتلاقي حد يخاف عليكي ادي اعمل ايه
  ","

   لما نكتب الكتاب = القفل يفتّح بإذن الله.
  
"
87047,"
   في حد متقدم وجاهز وفي حد قالي انه عاوز يتقدم بس لسه ظروفه صعبه مش هيعرف يتقدم دلوقتي اعمل ايه؟
  ","

   اقعدي مع المتقدم .. وشوفي قلبك هيروح على فين !
  
"
87048,"
   معظم الوقت مزاجي وحش وسرحان وببمر بظروف صعبة جدا عندي استئناف على حكم سياسي بسنتين كمان اسبوع وكنت بحب زميلتي في الشغل واتخطبنا اول ما اهلها عرفوا اني كنت معتقل فركشوا الخطوبة قولي اعمل اية انا نفسيتي وحشة والخوف مسيطر عليا
  ","

   كل هذا سيمر .. حتما سيمر !
   
   الله يتولاك ويفرج عنك.
  
"
87049,"
   أنا تحكمت في قلبي جدا الفترة اللي فاتت و حاسة إني مش أنا بسبب الموضوع دة بس المشكلة إني تحكمت فيه في حاجه معينة و في باقي حياتي عادي قلبي مسيطر أنا كدة صح و لا مع العلم مش هينفع ارجع تاني
  ","

   صح .. جدا.
  
"
87050,"
   لا اشعر بالأمان اطلاقا مع خطيبي لكن احبه كثيرا و هو شخص جيد ،هل استمر ام انفصل عنه؟
  ","

   بتحبيه وهو شخص جيد .. يبقى ازاي مفيش أمان ؟!
  
"
87051,"
   التايم لاين حرفيا حزين كله 
سبحان من اودع محبته ف قلوب كل الناس دي والشبااب 💜
  ","

   درس .. والله درس !
   
   تخيلوا بأه بعض (المشايخ) هيكون رد الفعل على يومهم إيه ..
   
   الله ربنا المستعان .. اللهم سترك ورضاك.
  
"
87052,"
   بس انا فاكر ان حضرتك كنت بتقول لما كنت طالب فى الجامعة ويجى حاجة تشغل قلبك او بالك كنت بتقول لنفسك جرى ايه محمد احنا هانخيب 😁😁، يعنى كنت بتتحكم فى قلبك ومشاعرك ، كذلك انا بعمل كدا دلوقت
  ","

   هنخيب لأنها خيابة فعلا .. مالهاش دعوة بالقلب خالص :)
  
"
87053,"
   هل تتحكم في قلبك أم أن قلبك هو من يتحكم فيك؟
  ","

   من استطاع التحكم في قلبه = فهو بلا قلب يا آسك !
   
   اللهم السداد والرشاد.
  
"
87054,"
   ربنا يهون عليك يا شيخ ولك الجنه والله من الاسئله دي 🌸
  ","

   اللهم آمين ..
   
   صحبة .. صحبة ..
   
   ألقاكم يا صحبة الجنة 💚
   
   تاني 😬
  
"
87055,"
   الله يباركلك يا شيخ استفدت من اجابتك ع اخر سؤال وانقذتنى من ورطه كنت هقع فيها
  ","

   الحمد لله والمنة .. وهذا المُنى.
  
"
87056,"
   صدق نفسي راحت ع الشيكولاتة 😢😢
  ","

   ما أفسدوه هم .. يصلحه المارس 😬
   
   اللهم لك صمت، وعلى رزقك أفطرت 💚
  
"
87057,"
   تقبل الله يا شيخنا 👐
  ","

   آمين ..
   
   سلام عليكم.
  
"
87058,"
   وانا والله يا شيخ استفدت كتير، ع الاقل انا اول مره اعرف ان فيه مشاكل كده اصلا، الحاجات دي بالنسبالي كلام افلام اول مره اسمعه
  ","

   أفلام !
   
   الأفلام دي مسكينة والله جنب اللي بنشوفه.
   
   قوم يا عم .. أنا ايه اللي خلاني أتكلم تاني !
  
"
87059,"
   هي عصبية حضرتك كانت  عصبية شدة و لا عصبية رأفة 😎
  ","

   عصبية بالشيكولاتة 😬
   
   هتموتوني أنا عارف 😩
  
"
87060,"
   مالك ياشيخ محمد انت شكلك مش رايق اصلا ومضايق 
زعلت من اسلوب الكلام صراحه بس انا بعذرك لان اكيد ف عندك مشاكل 
ربنا يريح قلبك
  ","

   ازعل براحتك !
   
   من لم يغضب لما يُغضب = فهو بارد بليد ..
   
   فرق كبير بين لطف الطبع ورفق النصيحة .. وبين السماجة واللامبالاة.
  
"
87061,"
   اسمحلي اقول اني استفدت 100 استفاده من شويه الاسئله 
دول.. لا حول ولا قوه الا بالله
  ","

   الله ربنا المستعان.
  
"
87062,"
   يا شيخنا 
انا اعصي الله ولا أبالي واعلم علم اليقين اني افعل الحرام وأنه يضرني دنيا واخره ولا أبالي 
حتي عدم مبالاتي لا أبالي لها 
تقرييا  قلبي ميت ولا في ايه مش عارف 
انا حد عارف ديني وعارف الصح والخطأ واعرف ماذا افعل ..لكن مبعملش اي شئ 
اعرف الطريق ولا امشي فيه 
ماهذا الحال يا ابي وماذا افعل
ارشدني
  ","

   اكتئاب حاد يا بنتي .. لازم طبيبة نفسية .. فورا.
  
"
87063,"
   ساعات بيبقى انسب حل الطلاق 
متجوش ع نفسكم عشان عيالكم مش هيكون عندكم صحه ولا روح حلوه تربوهم وهيكبروا غير سوّوين اتقوا الله ف نفسكم وف عيالكم وفكروا بعقلكم 
وربنا ينتقم ربنا ينتقم وحسبي الله ونعم الوكيل
  ","
  ....
  "
87064,"
   عاوزه اقول حاجه لل بيقول تخرب البيوت بالعكس تكملتك ف علاقه بتقضي عليك ِوبستنفذ مشاعرك ومفيش امان وانتِ شبه ميته اصلا اكبر خراب لقلبك وروحك وبدنك ولو ع العيال اقسم بالله لما يكبروا لو ابوهم فضل زي ما هو ومتغيرش اول ما يشوفوا المشاكل هيكرهوا امهم ال استحملت القرف ده قبل ابوهم عشان فضلت ف القبر ده
  ","
  ....
  "
87065,"
   ي شيخي ديما بسمع جملة اسكتي عشان المركب تمشي..بس امي ساكته بقالها سنين لعند مالمركب هتتقلب بينا وامي هتبقا الضحيه..والدتي بتشتغل وولدى لا هو عااله عليها زى انا واخوياا ومفيش اي رحمه منه..انا بقيت مريضه نفسيه بسببه عملي عقده بقيت بكره ومش عارفه ادعيله لاني مش بشوفه يصلي من يوم ما اتولدت💔
  ","
  ....
  "
87066,"
   الله يهدي البنات وينور عقولهم ويرزقهم بالصالح الي يسعد حياتهم ويسعدوه.
  ","

   يا رب .. يا رب .. يا رب ..
   
   هقوم أفطر ..
   
   وشكرا جزيلا على جرعة النكد الدبل دي 😃
   
   ألقاكم يا صحبة الجنة 💚
  
"
87067,"
   هو ليه البنات ضعيفة كده ، مش عارفين يقولوا لأ و يستموتوا فيها !
  ","

   بالضبط !
   
   والله لو قتلوها = أهون من عيشة بتتقتل فيها كل يوم، ١٠٠ مرة.
  
"
87068,"
   هو دة اللى مصبرنى بس صعب والله نفسى فى كلمة طيبة والله صدقنى لسه واقفه عند سن ٢٠ الللى كنت بحلم فيه ببيت وزوج وحب مفيش حاجة اتحققت ولعلى حتى مطلش ثواب الصبر لانى مكرهه من اهل شايفين ان تجريده ليا من راتبى وميراثى ورمى بعيالى فى الشارع مش سبب انى اسيبه وانى بدور على الشهوه مش على ولادى  لذلك سكت
  ","

   عند الله العوض بخير .. كل خير ..
   
   وحسابه عسير للظلمة.
  
"
87069,"
   قلبي مليان حقد بيكفي العالم كلو سنين وسنين ديني وضاع لا بصلي ولا بعرف ربنا ما في بقلبي الا الحقد والقهر انا بضيع ومحدش حاسس في انا حتى ما بشكي لحد لانو ع الفاضي ما حد فادني بشي اللي مزعلني انو قلبي صار حجر ما بحس ولا بشي .. واسفة انو كتبت كتير بس كلامك  قلب علي مواجع كتير
  ","

   إياك !
   
   هنا ونقول: stop.
   
   يغور الزواج على العيال على أهلك نفر نفر ..
   
   لكن إلا دينك وصلاتك وعلاقتك بربك ..
   
   لو حتى خسرنا الدنيا = يبقى ما نضيعش الآخرة اللي عايشين على أملها.
  
"
87070,"
   طب اللي مخطوبه بالغصب لواحد مش بيشتغل وبيشرب واهلها متمسكين بيه عشان هي بتحب واحد قريبها وهما رفضينه من غير اسباب واللي مخطوبه ليه بيشتمها وبيقولها لو فركشنا هفضحك واقول عليكي كلام ولو اتجوزنا هذلك واهينك واهلها بايعينها خاالص وكل يوم ضرب وشتيمه منهم وحتي لما فكرت تهددهم انها تموت نفسها مفيش حد اهتم
  ","

   آه يعني المفروض هي منتظرة مني أقولها إيه !
   
   اللهم صبرك ..
   
   خدوا القاعدة دي:
   
   لو لم تحوزوا ما تتمنون = فلا تسمحوا -على الأقل- لأحد بإجباركم على ما لا تريدون.
  
"
87071,"
   ماذا عن من مر العمر وصبرت ودعت ولكن ماذا ينفع الصبر مع شخص لا يعرف عنه من الاسلام سوى انه يصوم رمضان وهو نائم طول النهار مفطرا على السجائر لا يصلى لاعيد ولا جمعة  .. وهاهو عمرى مر فبلغت ٤٥ من اجل ابنائى .. لعل يجب ان تأخذ الامر بجدية وتحسم الامر اما ان ينصلح وتستمر او لا امل فتلحق ما بقى من عمرها
  ","

   وييجي واحد بارد بلا عقل أو قلب يقول بتخربوا البيوت !
   
   والناس اللي عايشين ميتين دول يا معدومي الضمير يبقوا إيه !
   
   أما بعد ..
   
   فاحتسبي يا سيدتي؛ لن يضيع صبرك عند الله .. ولعل العوض في أولادك بخير، كل خير .. بإذن الله ..
   
   وغمسة واحدة في الجنة تنسي كل شقاء وعذاب كان قبلها .. مهما طال.
  
"
87072,"
   انت بتظلم زوجها ليه وبتخرب بيتها طالما مسمعتش الكلام غير من طرف واحد ما يمكن هي غلطانة ولا زوجها بيشتغل وتعبان ومش فاضي للدلع ووجع الدماغ بتاعهم بلاش جمل وحوارات كتير بالله عليك زهقنا من الرغي والمحن ده
  ","

   اخفى من هنا !
   
   لا أريدكم ولا أريد أمثالكم ..
   
   والله العظيم هتتسألوا وهتتحاسبوا حساب عسير ..
   
   عافانا الله مما ابتلاكم به ..
   
   بيشتغل وتعبان ومش فاضي = حمار.
   
   كان يخليه في بيت أمه أحسن.
  
"
87073,"
   شيخنا...جزاك الله خيرا
زوجى محترم جدا ويعزنى ولكنه لايصلى...كيف اجعله يصلى مع العلم انه على خلق ولكن كعادة معظم الناس يشاهد mbc2 وكده...نفسى الاقيه بيصلى ومواظب وكده..مع العلم انه فى رمضان مبيسبش صلاة تراويح ولاصلاة ولاحاجة ...من الاخر برنس بس فضله الصلاة
  ","

   من الآخر سؤالك على ما فيه من ألم .. لكن جه كماء بارد وسط صحراء !
   
   أنت منصفة ومتزنة .. وهو فيه خير كبير، لكنه ضعيف ..
   
   خليك دايما فوق راسه بالزن (الذكي اللطيف العطوف) .. شجعيه واغريه واستخدمي ما بينكما من حب ومودة ..
   
   وخوفيه بالله .. وإنك عايزاه في الجنة، ومش متخيلة إنه ممكن يسيب شيطانه يوقعه كده ..
   
   وإنه أجمل حد في الدنيا .. بس قلبك بيتقطع على عدم صلاته ..
   
   وهكذا .. أنت أدرى مني بمداخله :)
   
   وادعيله .. دايما .. كتير، جدا ..
   
   وأنا سأدعو له بإذن الله .. وأرجو من صحبة الجنة يدعوله .. ربنا يهدي قلبه ويقويه على نفسه ويرده له ردا جميلا ..
   
   اللهم آمين.
  
"
87074,"
   يارب حضرتك ترد عليا،انا بنت وفي ولد محترم  عرفني انه عايز يرتبط بيا وياخد خطوة رسمي وهو اعجاب متبادل ووصلتله اني موافقة استنى لما يبأه جاهز واللي هي مدة صغيرة لحد ماييجي يتقدم على شرط ان مفيش اي كلام بيننا نهائي الفترة دي قاللي أوعده اني مش هاجي فمرة واقولله اننا منكملش وحصل سوء تفاهم وافتكر
  ","

   لا بأس .. ما دامت ظروفه مناسبة، وفترته محددة.
  
"
87075,"
   شيخنا الفاضل..انا زوجة لدى طفل وزوجى يعمل الحمد لله.اعمل الان لفترة مؤقتة...هل يجوز لى وضع كل المبالغ المالية من المرتب فى البنك ولى ربح حتى يكون لى دخل اساعد زوجى فيما بعد عندما اجلس ف البيت..هل هذا المال حرام؟ مع العلم انى اساعد ابى فى بعض الاوقات..ارجو الرد سريعا
  ","

   بنك فيصل.
   
   الله يوسع عليكم.
  
"
87076,"
   كنت عايزه اسيبه بس اهلي رفضوا تماما لاننا كنا عقدين وعلشان صله القرابه اللي بينا 
وبخصوص الحمل فأنا حامل 
واتكلمت كتير ياشيخ
دايما حاسه بالوحده والجفاف العاطفي حاسه انه هييجي يوم واموت من الحزن 
ارشدني 
ارشدك الله لطريق الجنان
  ","

   واضح فيه حد موصيكم علي ترفعوا ضغطي النهاردة !
   
   اسمعي أنت وهي ياللي بتقولي أهلي غاصبين عليا .. يا كل ضعيفة وغبية ..
   
   هه .. أهلها نافعينها بإيه الوقت، ولا هينفعوكم بإيه !
   
   في أحسن الأولاد شوية دموع من أمك وإطراق حزين من أبوك .. وفي الآخر أنت اللي بتتنفسي القهر والحرمان !
   
   لكن في الغالب الواقع إنهم بيكملوا عليك ومش بيسمحوا لك بمجرد الشكوى .. وبيتهموك كمان بالدلع والتبطر على النعمة !
   
   وطبعا مش عايز أوصف الشعور في الوقت ده بيكون شكله إيه ..
   
   كم الغضب والقهر والخذلان والرغبة في الانتقام ممكن توصل واحد محروم (عاطفيا) لإيه !
   
   أنا طولت النفس هنا .. لأن ده سيناريو متكرر جدا للمرار اللي برد عليه، ليل نهار !
   
   حسبنا الله ونعم الوكيل.
   
   أما بعد ..
   
   فلا تهني ولا تحزني يا بنت الناس .. قد جعل الله لك مخرجا ..
   
   واعملي اللي قلت لك عليه .. وادعي الله كثيرا يقدر لك الخير ..
   
   وهيبقى أمامك الخياران ..
   
   وحتى لو وصل الأمر لطلاق -لا قدر الله- فتربي ابنك في بيئة سليمة وأنت بكامل طاقتك هيكون أهون كتير من الاستنزاف اللي ممكن يقضي عليك !
   
   عموما .. حافظي على دينك وصحتك .. دول أهم حاجة .. وأي حاجة بعد كده تتعوض ..
   
   وما يدريك .. لعل مع الدعاء ولما يحس إنه صار أب = يحدث الله بعد ذلك أمرا !
   
   الله يصبرك ويعوضك خير .. ويكتب لك الخير كله، حيث كان.
  
"
87077,"
   أنا كنت مخطوبه لحد بالصفات دي حاولت اتقبله كتير مقدرتش وسبته اخر ما زهقت ومش عارفه لحد الآن انا صح ولا غلط كنت بخس بنفور منه وقبضه قلب غير عاديه
  ","

   أنت صح !
   
   الزواج يا يسعد القلب ويكمل الروح .. يا قلّته أحسن.
  
"
87078,"
   طيب واللى مخطوبه وحاولت كتير تنفصل عنه بس هو بيلح وبترجع فى قرارها وخايفه تسيبه بالقووه تاخد ذنبه وربنا يحاسبها وتاخد بعده واحد وحش
  ","

   مثال للكلام العبيط الأهبل اللي ياما بنى بيوت على العقد النفسية ودمر أرواح في بقايا أجساد وطلع عيال مكبوتين وحالتهم كرب !
  
"
87079,"
   طبيبة ومتقدملى شخص ينفع فى الرؤية الشرعيه اعرفه انى هدى لاهلى اللى يحتاجوه من مرتبى ولا مش من حقه يعرف ولا ايه خايفه بعد الزواج يمانع 
وانا اهلى تعبوا معايا جداا عشان اوصل للى انا فيه ومحتاجينى جنبهم ؟؟
  ","

   المفروض إنه ملوش دعوة براتبك أصلا !
   
   عموما قوليها .. لكن بلطف برضه عشان ما يفهمش غلط.
  
"
87080,"
   انا عايزة اعمل كدة وكل اصحابي ما شاء الله بيتريقوا عليا عشان مش هعمل فرح بطريقتهم 😂
  ","

   جبتش حاجة من عندي أنا !
   
   آدي الناس.
  
"
87081,"
   هو عادي عروسة ماتروحش الكوافير فالفرح 😳
  ","

   كانت عندنا في البلد الأخت فاطمة بتروح بيت العروسة وتظبطها والله على سنجة عشرة ب ١٥٠ جنيه، وفستان لمدة ليلة ب ٣٠٠ جنيه .. وأول ما بيدخلوا شقتهك بيتوضوا ويصلوا .. وربنا اللي بينزل السعادة من عنده !
   
   طول ما هتفضلوا تراعوا الناس وكلامهم = هتتعبوا.
  
"
87082,"
   مهو لو اتكلموا في المسائل العاطفية قبل العقد بتقولوا حرام ويعتبر غريب عنك وبتاع 
ولو اتكلموا بعد العقد تقولوا كنتي فين في الخطوبة 
انا بسأل لا انتقد !
  ","

   كشف حدود الشخصية وطبيعتها العاطفية = مش محتاجة (العك) اللي بنحذر منه والله !
   
   بالعكس .. غالب اللي بيعكوا هم اللي بيتصدموا بعدين ..
   
   نقدر نتكلم ونفهم ونفسر التفاصيل التي تدل على ما خلفها من طبع وخلق.
  
"
87083,"
   طب انا مخطوبه ومش بحب خطيبى ومش بطيقو خاالص واهلى غصبين عليا اعمل ايه وجوازى قرب
  ","

   ابقي خلي أهلك ينفعوك لما تباتي كل ليلة مغرقة مخدتك من دموع القهر !
  
"
87084,"
   طب واللي وافقت فعلا على الخطوبه وأعطت فرصه لكنها لسه خايفه لأنها لسه محبتوش وهو فيه المواصفات الكويسه كلها من الالتزام والأخلاق والطموح بس جد وطريقة لبسه مش بتعجبني الكل بيقولي انها كلها أمور ممكن انا اغيرها فيه بعد الزواج.  لكني خايفه من قلبي ميحبوش رغم اني حساه فعلا في مميزات كتير
  ","

   مفيش حاجة بتتغير بعد الزواج !
   
   اللهم إلا بذرة الحب (الموجودة فعلا) والتي تنبتها العشرة الطيبة ومواقف الأيام ..
   
   بالتالي: يا تكوني معجبة بمميزاته وتتغاضي مقابلها عما فيه من قصور وتقدري تتعايشي مع (الباكدج) على بعضه راضية وسعيدة .. يا تاخدي قرار الانفصال الآن، وبلا تردد.
  
"
87085,"
   طب لو متقدملى حد لسه مدخلش البيت هو اخلاقه نحسبه على خير وبيصلى بس بيسمع اغانى وهو دبلوم وانا كليه انا معنديش مشكله ولا مداريه انه دبلوم لان شغله كويس جدا الحمد لله بالنسبه لوضع الشباب فى مصر بس خايفه من نقطه التفاهم وانا والدى بره حياتنا فمش لاقيه حد ثقه اساله غير حضرتك.اقعد معاه ولا ارفض من بره
  ","

   اقعدي طبعا.
  
"
87086,"
   سيقتلني الحزن ياشيخي 
متزوجه منذ7اشهر وزوجي دايما يهمل الجانب العاطفي وانا صغيره السن وعاطفيه جدا جدا كل وقته معايا بيقضيه ع الفيس ولما يهزر معي يفضل يضرب فيا ضرب موجع لحد مااعيط
بيبقي نفسي يحكيلي ويتكلم معي
اتكلمت معاه في الموضوع ده كتير ومش بيتغير مع انه بيحكي لامه عن كل حاجة حتي مشاكلنا وانا بزعل
  ","

   وحضرتك كنت فين من قبل الزواج ؟!
   
   خطوبة وعقد بتعملوا إيه !
   
   مفيش عيب والله مش بيبان في فترة ما قبل الزواج .. احنا اللي مش بناخد بالنا، أو بنطنشه !
   
   عموما ..
   
   لازم مواجهة بينكم بلطف .. قولي كل اللي في نفسك ومحتاجاه .. واوعديه تساعديه ..
   
   يا ربنا بإذنه يهديه ..
   
   يا لك حل من اتنين مالهمش تالت:
   
   - التعايش .. مقابل أي مميزات أخرى ..
   
   - الطلاق .. مع الاستعداد لتبعات هذا القرار ..
   
   نصيحتي المهمة الآن هي تأجيل الحمل تماما إلى أن يستقر وضعك.
   
   (ملحوظة: بخصوص موضوع الضرب أظنه بحاجة لاستشارة نفسية).
  
"
87087,"
   ماهو الخوف مسيطر عليا ومخلينى مش عارفه اعمل اى حاجه ف حياتى غير انى قاعده اعيط 💔 وادعى ربنا وبس !
الخوف راعبنى
  ","

   طبيبة نفسية.
  
"
87088,"
   أنصح الأخت من واقع تجربة حقيقية ان خوفنا من الشيء بيبقى اصعب بكتير من مواجهته بجد لو ربنا قدر لنا انه يحصل.. لو حصل وكانت قلوبنا معلقة بالله بينزل علينا من رحماته ما نستغرب منه.. سواء من تحملنا لوقوع المصيبة او تيسير امور كتير في حياتنا بعدها وقد كنا نظن ان حياتنا لا يمكن تمشي بعدها
  ","
  ....
  "
87089,"
   انا لا افهم طبيعة الرجال ممكن تفيدني 🙁🙁 
خطيبي دايما بيكلمني عن تعدد الزوجات بحسه بيتكلم بشغف وبيقول انه يتمني يعمل كده لولا الظروف

وانا برفض بشده الكلام ده 
هو ده طبيعي ؟؟؟
  ","

   لا مش طبيعي !
   
   وأي حد يتكلم مع خطيبته أو المعقود عليها في الموضوع ده = يبقى بيستهبل.
  
"
87090,"
   شيخنا هو انا لما اغير ع خطيبي وادايق لما واحده تقول عليه مز وحلو ابقي مافوره ...مع العلم اننا لسه مخطوبين جديد
  ","

   حسب اللي بتقول دي .. ايه طبيعة علاقتها بكم، وبتقول ده ليه !
  
"
87091,"
   مش هتبقى مكلفة ؟
  ","

   يعني .. مش أد مصاريف القاعة والكوافير والفوتو سيشن !
  
"
87092,"
   مش قادر اغير ما فى قلبى يا شيخ حاسس انى تفكيرى مشلول فعلا مش قادر اتجاوز دة وبردة لا يمكن اخد قرار اظلم الانسانه اللى مرتبط بيها واكسرها
.. أخطأت واستعجلت بس عايز اعالج بخطا أكبر 
.. انا عارف ردك هيكون قاسى المرة دى بس انا فعلا تعبان جدا جدا
  ","

   أنت عملت اللي قلت لك عليه ؟!
   
   والله لو صدقت الله = لصدقك.
  
"
87093,"
   ينفع اطلب ان شبكتي تبقى عمرة ؟
  ","

   خلي العمرة بدل فلوس الفرح ومصاريفه.
  
"
87094,"
   أنا طول الوقت حاسه انى هموت 💔 ومبنامش خالص من الخوف 💔💔💔💔
  ","

   طب محنا فعلا هنموت !
   
   نعمل بأه اللي ينفعنا .. ولا نفضل منتظرينه بحالة الرعب دي ؟!
  
"
87095,"
   بالله لو تقدر تساعدنى يا شيخ
قطوف تمتنع 
من ثانوية عامة ياشيخ وانا مش عارفة اذاكر ويادوب بنجح دلوقتى بقيت ف 3 كلية ومحتاجة الحق نفسى واذاكر علشان اتخرج بتقدير كل ما اجى اذاكر اتعب فعليا واصدع وبزهق من اول سطرين انا اعصابى تعبت ومش لاقية حل بالله عليك افيدنى
  ","

   طبيبة نفسية.
  
"
87096,"
   انا طول ما انا قاعده بفكر ان بابا ممكن يموت و يسبنى فى لحظه و الموضوع دا تاعبنى نفسيا 
انصحنى او قولى اى حاجة تهدينى
  ","

   انشغلي بما ينفعك !
   
   محدش عارف إيه اللي هيكون.
  
"
87097,"
   في الرؤية الشرعية حسيت انه مش بيحب زي شباب الايام دي وانه جد وكده وكمان هو اسمراني شوية وحاسة اني مش هحبه أو مش هو الشاب اللي كنت بحلم بيه بس هو عارف ربنا واخلاقه عالية ممكن اكون غلطانة ويمكن احبه وبابا والعيلة كلهم شايفينه مناسب وموافقين عليه مش عارفة اوافق ونتخطب طب افرض بعدها مش حبيته ولا أرفض من
  ","

   ادي لك وله فرصة .. كل اللي بتقوليه هو فايدة فترة الخطوبة أصلا !
  
"
87098,"
   خدت القرار وروحت لدكتور نفسى اخيرا بس مقولتش لحد خالص ولا اهلى ولا خطيبتى عادى ولا لازم اقولهم ؟
  ","

   ما تقولش لحد .. تابع وبإذن الله هتبقى زي الفل.
  
"
87099,"
   ما هو المكان الذي تشعر فيه بالسعادة؟
  ","

   منذ متى والسعادة مرتبطة بمكان يا آسك !
   
   اللهم قلبا عامرا بحبك .. والرضا بك وعنك ..
   
   ثم لا يضرني أينما كنت.
  
"
87100,"
   سَوف نَقرأُ سورة الفاتِحةِ ، هَل تُشارِكُنا أَجرَها ؟
  ","

   آمين !
   
   تصبحون على خير يا صحبة الجنة 💚
  
"
87101,"
   متعلقة بخطيبي جدًا! وبقدرش اتجاوز طبعًا.. فطلبت بطريقة غير مباشرة ودون تصريح اننا منتكلمش الا مرتين اسبوعيا مثلا، وكل مدة والتانية .. 
انا صعب جدا علي والله واني مكلموش ومسمعش صوته، بس هيك اكثر صونا لينا الاتنين .. وعشان اضمن لي متجاوزش لاني خايفة جدا اتزنق بحاجة، فيها حاجة؟ او هبل؟
  ","

   بالعكس .. صح، جدا ..
   
   الله يتم عليكم بخير.
  
"
87102,"
   احن الي الماضى الحر قبل الزواج
  ","

   الواقع المكبل بالمسؤولية والمشاركة .. والكرم وجبر الخاطر = أرقى وأنقى.
  
"
87103,"
   حضرتك انا خاطب وعاقد وبنحب بعض جدا وعلاقتنا كويسة الحمدلله، لكن في حلم راودني اكتر من ٧ او ٨ مرات بشوفها بتخوني فالحلم وعمري ماحكتلها اي حاجة عن الكلام ده. ده تفسيره ايه ؟
  ","

   شيطان عايز يفسد فرحتك بس !
   
   استعذ بالله منه .. ونم على وضوء وقراءة للكرسي ..
   
   ربنا يتم عليكم بخير.
  
"
87104,"
   و بقينا نتكلم و دخلنا ف حب و تجاوز و نا والله بخاف ربنا و كل م أقوله نبعد يحلف أنه هينتحر و عملها قبل كده كذا مرة و نا خايفه ابعد ينتحر لأنه حبني جدا حتي لو مش حب و مجرد تعود ف هو رافض اني ابعد نهائي و كمان بدأ يقرب من ربنا و لما فتحت معاه موضوع منتكلمش عشان ربنا اضطرب و بطل صلاه تاني ،انصحني
  ","

   للأسف .. ضعيف وهيتعبك .. وعلاقته بربنا مش تمام !
   
   ابعدي .. يا يتقدم وينصلح حاله ..
   
   يا مع السلامة .. بلا ذنب أو ملام.
  
"
87105,"
   اختى تؤمى مخطوبه وانا فرحانه ليها جدا وانا مش عاوزة اتخطب خالص غير لما اخلص تعليم بخلاف اختى 
بس مش عارفه لى بكرة خطيبها جدا مع انه عمرة ما زعلنى واحيانا بكرة اختى 
وبتدايق لما بتكلم خطيبها ساعات كتير وبفضل اقولها حرام تطولى كدا وهى بتفكرنى بغير 
هو انا كدا بجد واعمل اى 
بجد تعبت من كدا
  ","

   ملكيش دعوة بها أبدا في الزاوية دي.
  
"
87106,"
   أبي ..
في شخص ع الأسك هنا معترض بنات كتير وبيقول كده لكل البنات ويلعب بيهم شوية وبعد كده يسيبهم ، يارب تشوف الرسالة دي وتنصح بنات صحبة الجنة .
هيكلم باباكي وهيعمل كل حاجة عشان تثق فيه وهو كاذب مخادع ..
  ","
  ....
  
  سلمكن الله.
  "
87107,"
   يا أبى خطيبى أوقات يقولى أعملى تقويم لأسنانك واحنا مش هنقدر على التكلفة لأنها غالية أوصله كدا إزاى لانى هتحرج اقوله صراحةً أو أتصرف إزاى
  ","

   قوليها صراحة !
   
   وأنا شايف الحاجات اللي زي دي = المفروض هو يساهم فيها.
  
"
87108,"
   لسه مكتوب كتابي من شهر وطول الوقت يحلف انه هيعدد عليا وانا بعيط ويقولي ده شرع ربنا ويحلف انه مبيهزرش انا اقسم بالله بموت حرفيا ومعرفش هو بيتكلم جد ولا بيهزر وانا اعمل ايه
  ","

   وإيه يجبرك تكملي ؟!
  
"
87109,"
   واحد من كذا يوم كلمني علي الاسك وسال عني وعن ولدي وانا رديت بحسن نيه واما اتضايقت عملته بلوك لقيته اتكلم علي الفيس وقالي انه عايز يتقدم وانه مش عارف يوصل لبابا واخويا يعني وانا عارفه ان والدي مانع اي ارتباط قبل ما اخلص فعملته بلوك اسك ومردتش فيس حاليا بيبعت من اكونت تاني ..اتصرف ازاي
  ","

   قوليله بابا رافض أي ارتباط قبل الدراسة !
   
   بس كده.
  
"
87110,"
   لو سمحت لو انا خطوبتي اتفركشت وعايزة اطلب من الشخص اللي كنت مخطوبة ليه اننا نحاول تاني نحل المشاكل اللي حصلت
لعل وعسي كل الامور تتصلح بإذن الله 
اقدر اعمل ده ازاي من غير ما اجي علي كرامتي وخصوصا ان مفيش وسيط بينا
  ","

   للأسف .. غالبا معدش هينفع !
   
   لأن الأقرب تكلميه بنفسك .. لكن الخوف يطلع معدنه مش نضيف ويعايرك بحاجة زي دي في يوم من الأيام.
  
"
87111,"
   قلبي بيقيد نار لما بشوف اللي كان خطيبي بينزل كلام حلو لخطيبته نفسي ابقي بارده واتجاوز الموضوع ده وفشلت فشل ذريع
  ","

   وهتفشلي طول منت مش عاملة بلوك وبتابعي صفحته !
  
"
87112,"
   اصلح الله لك بالك واعانك على تصحيح مسارك وازال عنك الهم والغم وارشدك الى هداه .. لا افقدن الله ردودك المريحه للقلب والمهدئة لضجيج العقل ،اعلم انه لا حق لنا فى ان نقول لك الا تبتعد عنا ولكن لعل الله يصلح لك حالك برد قمت به لاحدنا فابعدته عن طريق الهلاك والكفر .. فاجعل لنا من يومك ساعه 🙃
  ","

   آمين .. آمين .. آمين ..
   
   جبر الله خاطرك.
  
"
87113,"
   تبقي معدية لأ لأ 😂
  ","

   ههههههه
   
   الله يهديكم.
  
"
87114,"
   دوقتى لو فى شخص سألنى تتجوزينى و انا قولت موافقه .. على مذهب الأحناف هل ده كدة ركن م اركان عقد الزواج ؟ 
بمعنى هل كدة معناه انى بقيت مراته و هو زوجى و يلزم بس اخذ موافقه ولى الأمر للدخول ؟ 
 و ما قبل الدخول يحل ليه حاجة و لا لأ ؟
  ","

   لأ .. لأ .. لأ.
  
"
87115,"
   اعتراف😂✌
  ","

   المدرسة من غير حراسة أمينة وحكيمة ومنتمية بالحب = تتحول لفوضى أو مبنى جميل مفرغ من رسالته الأنيقة 😌
  
"
87116,"
   انا متجوزه من شهر 11 اللي فات ولسه محصلش حمل....في ناس كتير بتقولي انت مستعجله ليه لسه بدري وانتي لسه صغيره.... بس انا بحب زوجي جداً ونفسي اشيل جوايا حته منه ادعيلي بالله عليك كتير.. قرات ان سورث الانبياء للرزق بالذريه بس مش عارفه صحة المعلومه وان الاستغفار الكتير ايضا هل ذلك صحيح
  ","

   عيشي يومين يا بنت الناس قبل أن ينعدم شعورك بالزمن والأيام والدنيا وما فيها 😬
  
"
87117,"
   💠 اذا كـانـت الام مـدرسـة مـاذا يـكـون الـرجـل ؟
  ","

   البواب :)
  
"
87118,"
   بحس بغيرة لما بلاقي زمايلي احسن مني مثلا ف دراسة او عملوا حاجة كويسة ،، انا بنبسطلهم والله واتمني لهم الخير وبجعي ربنا يباركلهم ،، لكن من جوايا ببقا غيرانه وعايزة ابقا زيهم مثلا او ابقا احسن ،، نفسي اتخلص من الشعور ده اعمل اية ؟
  ","

   الغيرة المحمودة هي التي تدفع للعمل مع تمني البركة لصاحب النعمة !
  
"
87119,"
   السلام عليكم؛انا طالبة جامعية؛يفترض في هذا الفصل أنزل مواد معينة ؛لكن كوني لم انجح في بعض موادي فلا يحق لي أن أنزل مواد؛واهلي لو بلغهم هذا الأمر سيحزنون جدا خاصة أنهم يواجهون ظروفا صعبة الآن ويعيشون في بلاد أخرى بعيدة عني ؛هل يصح الا اخبرهم بذلك واخبرهم اني نزلت موادي؟تعبت نفسيتي من الموضوع والله
  ","

   اتجدعني وانجحي .. ده المهم.
  
"
87120,"
   السلام عليكم ورحمة الله و بركاته
هل يحل لي أن أدعو باسم شخص ما أن يكون من نصيبي و زوجي مستقبلا
أم لا أفعل لأنه مسبقا قد قدر الله لي من سأتزوجه
  ","

   ادعي الله بالخير .. حيث كان.
  
"
87121,"
   والدي متوفي من 9 سنين وامي ست كبيره وانا ف تالته جامعه، والدتي جمعت الفلوس ال معاها واديتها لتاجر جنبنا بيشغلهم معاه وبيدينا كل شهر مكسب بنصرف منه اكل وشرب وعلاج ودراسه وغيره لان لا انا ولا هيا بنشتغل ومفيش مصدر دخل غير ده هل كدا حرام او ربا !؟
  ","

   لا أبدا .. ده تصرف كويس جدا .. بس يكون أمين، وحقكم عنده محفوظ بعقد واضح.
  
"
87122,"
   هو طبيعى لما اسمع العلاقة بين والدى والدتى ااضايق عمرى 20سنة
  ","

   نبهي والدتك بوضوح، بينك وبينها .. ما ينفعش طبعا تسمعوا حاجة زي دي أبدا !
   
   الله يهدي الأهالي.
  
"
87123,"
   حاسة ربنا حرمني نعمة الدعاء  😢 مبقتش بدعي كتير ولو افتكرت ادعي ادعي للناس اللي بحبها واقوم من السجود ، مبقتش بدعي بحاجة عايزاها خالص بقيت عادي لو حصلت ماشي لو محصلتش عادي بقي في زهد غريب كدة بس مضايقني ، مش عارفة ده ايه
  ","

   أكثري من الصلاة على النبي.
  
"
87124,"
   هيجبر قلوبنا؟!
  ","

   لولا حسن الظن به ويقيننا في أن نعم = لما رغبنا في إخراج النفس الداخل !
  
"
87125,"
   حاسة إني معرفش أنا عاوزة أعمل ايه ف حياتي ؟
دايما مكتئبة وكل م حد يقرب مني يبعد وزهقت م الوضع دا والله بجد :""(
تنصحني ب ايه ؟
  ","

   أعجب حاجة إني داخل لكم أصلا ما يعلم بحالي إلا الله .. وكنت بفكر أغيب لي أسبوع أتلم فيه على روحي !
   
   وقلت أدخل لعلي أجاوب تحديدا على حاجة زي دي = فيفرج الله عني، وعنكم ..
   
   طيب ..
   
   خلينا متفقين إن الدنيا لم تخلق للنعيم، وإن السعيد فيها من عاش لهدف .. وإن أعظم هدف تحيا من أجله = هو أن تلقى الله وهو راضٍ عنك ..
   
   إن صدقت في طلب هذا الهدف = من على قلبك بالرضا .. أيا كان حالك.
   
   الاستسلام بأه وسوء الظن وحبس الروح في زاوية: مكتئب ومش لاقي حاجة أعملها وزهقت من كل حاجة = أول طريق التيه عن هذا المطلب !
   
   نعم .. هذا الكلام لي، ولك، ولكم.
   
   مفيش مانع نحزن شوية .. ونضعف شوية .. لكن إياكم والتصالح مع وضع الحياة، على قيد وفاة.
  
"
87126,"
   امممممم^^🌸
طبيعتك بتحب تصور الأكل ؟ ولا كنت قرأت السؤال قبل الغدا ؟!
  ","

   والله جت قدرا .. واحد من أصحابي بعتلي صورة طبق محشي .. فحبيت أغيظه، من باب يا جبل ما يهزك ريح 😌☹️
   
   دخلت لقيت آسك عينه من اللقمة 😬
  
"
87127,"
   هو البيض ده مكتوب عليه ازاي 😮 مش زي بتاعنا 😂
  ","

   عليه تاريخ الإنتاج .. الولادة أقصد 😂
  
"
87128,"
   كم عدد البيض الذي تناولته اليوم؟
  ","

   دنت متابع معايا بأه يا آسك !
   
   لا بجد أنت غريب اليومين دول .. ورخم كده ازاي ..
   
   عموما ده كان غدايا النهاردة 😬
   
   (لذيذة جدا .. أنصحك بها).
  
"
87129,"
   ياابي امنيتي ان حضرتك تدعيلي بالزوج الصالح والله... نفسي اشوفها بعيني
  ","

   اللهم يا رب زوج الصالحين بالصالحات .. وأقر أعين المسلمين والمسلمات ..
   
   أسعدكم الله .. أرضاكم الله .. أمنكم الله .. آواكم الله .. أغناكم الله ..
   
   ————————————————
   
   تصبحون على خير يا صحبة الجنة 💚
  
"
87130,"
   طيب واذا كان عندي شامبو بالبيت نفس الحكم؟
  ","

   ههههههه
   
   هو بيسأل على الملابس على فكرة .. الشامبو بره الموضوع ..
   
   الله يسعدك.
  
"
87131,"
   هو بينفع يغتسل من الجنابة بشامبو ؟
  ","

   يعمم جسمه بالماء على الصفة الشرعية المعروفة .. ثم يتنظف بالشامبو عادي !
  
"
87132,"
   يا ابي هو ينفع انو اتدارس انا وزميلي في العمل القران مثلا؟؟انا بنت هو ميعرفش احكام التجويد وانا اصحح له هل هذا حرام؟؟
  ","

   يبحث عن معلّم متقن .. وما أكثرهم !
   
   وما لك دخل به .. بارك الله فيك يا أختاه.
  
"
87133,"
   يا شيخ احتلمت ولما صحيت غيرت هدومى كلها ونزلت اشتريت شامبو من تحت البيت علطول وطلعت لما اغتسل البس نفس الهدوم ولا ايه بالله تجاوب
  ","

   عادي.
  
"
87134,"
   ربنا رزقني وخطبت الحمد لله 
مقتنع بيها جمالا وخلقا وروحا وكل حاجة وبتحبني وبترضيني 
بس بقالي فترة كده بيجيلي وسواس اني ممكن الاقي اجمل منها شكلا وكده 
جوايا صراع نفسي بسبب المقارنات بينها وبين اي حد تاني 
نفسي ارتاح م التفكير والصراع ده 😭😭
بالله عليك يا حبيبنا تقولي حل 😘
  ","

   الحل جواك أنت.
   
   ما هو طبعا فيه أجمل منها .. زي ما فيه أحسن وأوسم وأكرم منك !
   
   لكن من وقر الرضا في قلبه .. وأيقن أن ما قسمه الله له هو الخير = عاش جنة الدنيا قبل الآخرة.
  
"
87135,"
   كنت أعرف انها (قرعة) 🚶🏻‍♂️ بس حضرتك عارف الانسان ساعات بيحتاج حد يفوقه ... ادعيلنا بقى يا شيخنا ربنا يرزقنا الصبر لحد العقد
  ","

   الله يتم عليكم بخير حبيبي.
  
"
87136,"
   هو لو حد كتب بيت شعر ولا جزء من قصيدة ولا حاجة -إن بابلك- وهو عارف ان الحد التاني هيشوف الكلام دا وهيفهمه دا يجوز ولا لا يجوز يا شيخنا ؟  
(ملحوظة : الحدين لسه مش عاقدين)
  ","

   الحدين دي لوحدها فصلتني 😂
   
   بلاش الحركات (القرعة) دي.
  
"
87137,"
   أخي احنا قاعدين منموت واحنا لسا بنتنفس .. آمنا بقدر الله انو ابتلانا ببني صهيون لكن صور الشهداء ودموع أهاليهم والأيام الصعبة اللي بتمر فيها غزة هلأ خلتنا نكره الحياة انا مش قادرة بحترق من جوا لاني عاجزة ..هل نحن الفلسطينيون كتب علينا الشقاء فقط ؟ الا يوجد بصيص أمل بأن ياتي اليوم الذي نعيش فيه بأمان
  ","

   يوم القيامة نغبط أهل الفداء والوفاء والكرامة !
   
   غفر الله لنا تقصيرنا في حقكم .. وتقبل عذرنا فيكم.
  
"
87138,"
   In love with Ur words ::)
  ","
  U r welcome ..
  "
87139,"
   هل فعلت شيئًا لأول مرة هذا الأسبوع؟ ما هو؟
  ","

   لا سني ولا لياقتي ولا منصبي عادوا يسمحولي بالمغامرة يا آسك 😬
   
   يا رخم 😏
  
"
87140,"
   حضرتك متناقض ليه ياشيخنا...!
  ","

   هم البشر كده !
   
   لو قلنا تزوجا = قالوا حسبي الله على اللي تخرب البيوت ..
   
   لو قلنا ابتعدا = قالوا ما تخليهم يتزوجا وتمشي الدنيا بالعدل ..
   
   عموما لا بمشي ورا ده، ولا ورا ده .. الإجابة بتكون حسب السؤال .. مفيش تناقض !
   
   لما تكون السائلة متمسكة، ومحبة، ومستعدة للوضع وفاهمة مسؤوليته = بقول تزوجا، وتمشي الدنيا بالعدل والإحسان.
   
   ولما تكون مترددة وخايفة وحاسة بالذنب (وشعور الذنب ده كفيل يعيشها في نكد ويخليها تنكد عليه) وشبه واخدة قرار بس خايفة من مشاعر (هتتجاوزها مع الوقت) = بقول ابعدا، للأبد.
   
   بس كده.
  
"
87141,"
   امى معجبه ب خطيبى ..تتلهف لرؤيته عند مجيئه وتسأل عنه باستمرار وتسأل اذا قال شيئا عنها او عن طعامها وكذلك تتحدث عنه كثيرا و تنتظر بفارغ الصبر ان يصبح محرما لها وان تظهر امامه بشعرها وتظل تفكر ماذا سيناديها فى المستقبل😂😂...هل هذا طبيعى وهل ما اشعر به من الغيره طبيعى ؟ وكيف اتعامل معها ؟
  ","

   للأسف مش طبيعي !
   
   ولعل ده راجع لطبيعة العلاقة بين والدك ووالدتك ..
   
   عموما خليك على الحياد وإياك والغيرة اللي تعمل مشاكل ..
   
   ولو خطيبك إنسان كويس هيظبط الدنيا ..
   
   لو غير كده = بنصح بعدم الاستمرار في الحالات اللي زي دي.
  
"
87142,"
   طب واحساسى بالذنب؟؟
  ","

   وسوسة شيطان عشان تفضلي مغروسة في الورطة دي !
  
"
87143,"
   بتدخل وتخرج فى السكرته كدا 🙄
  ","

   بلعب دورة بلاي استيشن .. ووشكم حلو .. حتى الآن 😬
  
"
87144,"
   ؟؟؟؟
  ","

   اللي أنت عملتيه صح جدا .. اثبتي وما تضعفيش، وهو هيتجاوز بإذن الله.
  
"
87145,"
   جسمي هلك من كتر الادويه 
ادعيلي بالله عليك 
حساها بتضلم
  ","

   الله يعافيك ويرضيك ويسعدك ويعوضك كل خير ..
  
"
87146,"
   وليه مايبقاش الاتنين مع بعض صاحبة وزوجة
  ","

   هذا جنة الدنيا .. وباب لجنة الآخرة !
  
"
87147,"
   بنتهزق والله يا شيخ 😭😢
  ","

   قال يعني بتفرق !
   
   منتم جتتكم نحست خلاص 😬
  
"
87148,"
   ولان الصديقة مش شايلة مسؤوليه حضرتك من لبس وطبيخ وغسيل واكل ومرعى وقلة صنعة ومش شايلة هم عيال وغيار ومذاكرة وغيرة وغير الضغوط الزوجية 
وغير انه علشان حرام الشيطان بيحليه ف عنيك 
شاب لسه متزوجش على فكرة
  ","

   لا ما هي ممكن تكون شايلة كل ده في بيتها عادي !
  
"
87149,"
   هو لو ماما طلبت منى حاجة و انا ببقى تعبانة و مش قادرة و هيا عارفة و انا ماسمعتش كلمها يبقى كدة غلط
  ","

   اعتذري بكل أدب.
  
"
87150,"
   بالله عليك انا بتدمر وممكن باجابتك بالى يرتاح
  ","

   قول سؤالك هنا .. هو بس لو سمحتم.
  
"
87151,"
   زعلان منك جدا
  ","

   حقك علي 💚
  
"
87152,"
   Learn from anyone ..follow no one
  ","
  Yep !
  "
87153,"
   هو ليه دايما الزوجة نكدية وكئيبة والصديقة فرفوشه وحبوبة ( السؤال للمقارنه ولا نناقش حرمة الصداقه)
  ","

   عشان الصديقة مش بتشوف النرفزة والخنقة وطول اللسان !
   
   والصديقة نفسها ممكن تكون نكدية وكئيبة مع اللي بتشوف منه كده .. عادي جدا.
  
"
87154,"
   تلميذتي ف الفصل لبست الحجاب بإجبار من امها لانها بلغت لكنها حزينه   وعايزه تقلعه وباقي صحابها مش بيلبسوه دايما لانهم غير بالغات 
بقت حساسه جدا وتبكي كتير
بشجعها وقولتلها هجبلك هديه لما تلتزمي بيه ومش تقلعيه
اتصرف ازاي معها 
واقنع باقي تلميذاتي بالحجاب ازاي
محفظة قرءان
  ","

   فهميها أصلا ليه بنلبس الحجاب .. وليه ربنا أمر به .. وازاي ربنا بيرضى عمن يطيع أمره !
   
   المشكلة عندها بس في الإجبار فخليها تتجاوز النقطة دي.
  
"
87155,"
   أنجدني! أناأحب شخصا متزوج ومعه طفلان وهو بيحبني وعرض عليا الزواج وانا فتاه عشرينية لا اريد ذلك لأجل زوجته وأهلي ولكن قلبي يريده تعلقت به كثيراا ما ذا افعل حتي يزيل الله تعلقي به وحبي له!
  ","

   ابتعدي عن طريقه .. وأبعديه عن طريقك ..
   
   للأبد.
  
"
87156,"
   هل ف أمل ربنا يرزقنى زوج صالح يناسبنى وانا قربت أقفل ال ٣٠ ؟؟؟؟
محتاجة تشجيع 😖
  ","

   أعرف من تزوجت وهي ٤٥ .. وعوضت سعدا أنساها كل ما مضى !
  
"
87157,"
   هو طبيعي ان انا وخطيبي علطول نتخانق وفي مشاكل وعلطول شايف ان هو صح وانا غلط ومابيغلطش علشان هو الراجل ولو غلط ماينفعش حد يعدل عليه علشان هو الراجل وبيشتغل وبيتعب فلازم احترمو وامتص غضبو من غير مااناقشو ولو زعبنا وهو الس غلط مايعتذرش بينهي الموضوع وخلاص وان دايما شايف فيا حجات عايزه تتغير دا طبيعي
  ","

   لا مش طبيعي.
  
"
87158,"
   ‏“ فلا أنا مفصح عمّا أُعاني ، ولا وَجعي على صَمتي يَزول ”!
  ","

   أعاننا الله وإياك ☹️
  
"
87159,"
   ربنا هيغفرلي ؟؟
ولا عشان انا لسه فاكره و حاسه بالذنب يبقا مغفرليش
  ","

   ده وسواس شيطان .. ما لقاش حاجة بس ينكد عليك بها ففكرك بالموضوع الحمضان ده !
   
   انسي .. والتفتي لحياتك .. لزوجك وأولادك .. واسعدي وأبشري بالخير.
  
"
87160,"
   اللايف اتاخر اوي ياشيخ 💔
  ","

   النفسية والله مش سامحة خالص .. اللهم يسر ..
  
"
87161,"
   هو انا لو عايز اقلدك ف كل حاجه يبقي انا كده معنديش شخصيه ؟! من كتر حبي ليك نفسي اعرف بتعمل ايه واعمله
  ","

   اوعى !
   
   اوعى تعمل كده مع حد .. أيا كان ..
   
   استفد من الجميع ما عندهم من خير .. لكن احرص على أن تكون لك شخصيتك أنت ..
   
   بمميزاتها .. بعاداتها .. بعيوبها !
   
   بما تحب .. وبما تبغض ..
   
   هذه أول خطوة للسعادة والاتزان في درب الحياة.
   
   وفقك الله وحفظك.
  
"
87162,"
   كلمت شاب وانا في ثانوي و انا الان في البكالريوس و متزوجه و رزقني الله بنوته من 3 شهور بحب زوجي و بنتي بس لسه بحس بالذنب بسبب اللي عملته بس والله يا شيخ قمه الاهمال في بيتنا و الاستهزاء بمشاعري انا و اخواتي دا اللي خلاني ألجأ لدا
  ","

   انسي يا بنتي !
   
   صفحة وقطعت من دفتر حياتك .. وألقيت في أقرب صندوق نسيان ..
   
   الله يسعدك.
  
"
87163,"
   ممكن لينك لايف غلّي نفسك؟
  ","

   https://www.facebook.com/m.atiia.soliman/videos/1305808432832332/
  
"
87164,"
   عارف ياشيخنا معظم مشاكلنا كبنات اننا مالقتاش الحب بجد والاحتواء الحقيقي من اهالينا وتقديرنا لنفسنا بقي صفر كمان ثقتنا في نفسنا بقت بالسالب كمان يمكن نظرة حب وسؤال مالك كان هيخل  كتير اوي منهم وكان هيبقي اكتفاء كبير اننا نكمل بس تحولنا لكائنات ضعيفه حتي لاتقوي علي المواجهه اقصد مواجهه الصعاب، في حيات
  ","

   كل ده مقدره تماما ومتفق فيه !
   
   لكنه لا يعني أبدا أن تستسلمن، وتسمحن لأرواحكن بالاستنزاف.
  
"
87165,"
   صاحبتي كانت بتحب قريبها بس هي دلوقت اتجوزت وقريبها دة متقدملي وهو ع دين وخلق بس فية مشكلة تاني كان فية حد من نفس العيلة دي ويعتبر صاحب الي متقدملي دة زمالة يعني كنا بنحب بعض واتخطبنا بس محصلش نصيب
وارنبنا فمنور ارنب 😂
 فدلوقت افكني من الموضوع خالص ولا رزق واسع حرام اضيعة
  ","

   إن شاء الله تتجوزوا .. وتجيبوا ولد يتجوز بنت صاحبتك .. وبنت يتجوزها ابن اللي كان خاطبك 😬
  
"
87166,"
   على فكرة مش كل الناس غادره الظروف بتكون أقوى منهم بلاش تظلموا الناس
  ","

   اللي يهمني هو النتيجة على المسكينة اللي بترفض فرص أحسن وبتضيع سنين من عمرها !
   
   والمحصلة هنا واحدة سواء هو غدار .. أو غدرت به الظروف.
  
"
87167,"
   رأيك صح جدا يا حبيبي 💓  بس في حاله مختلفه شويه هوا يعرفها قبل متنتقب وكمان اهله موافقين واهلها ان شاء مش هيرفضو لانه صاحب خلق وعلم وماديا كويس مستني يخلص دراسته بس .  ايه رايك في الحاله دي ؟
  ","

   الله يتم عليهم بخير ..
  
"
87168,"
   اتمني ردك
اتخانقنا وضايقني بكلامه وحاسه انه جه ع كرامتي بغلطه فيا.لحد م وصلت قال مش عاوز اكمل 😞 
ودلوقتي راجع بيكلمني..عارفه اننا بنحب بعض بس مش عارفه مفروض اعدي الموضوع واستسهل ولا اتصرف ازاي انصحني
وكمان اختي بتقولي طبيعي تحصل مشاكل وخناقات وعشان كدا الحب بيخلينا نستحمل.هو فعلا الخناقات دي طبيعي؟
  ","

   الخناقات والزعل طبيعي !
   
   لكن الإهانة ( خاصة لو متكررة) أو طبيعة الخلاف لو بتعكس خللا ما في الشخصية = يبقى لازم وقفة.
  
"
87169,"
   نصيحة من واحدة كانت ف نفس موقفها .. عايزة اقولها كان بيبوس التراب اللي بمشي عليها وقعدت استناه سنة واتنين في الآخر قالي أنا آسف مش قادر اتقدم بلاش تبقي هبلة واسمعي اللايف بتاع غلي نفسك 👌👌
  ","
  ....
  "
87170,"
   و ده حقيقة فعلا انا استنيت و تركنى ل سبب ما ولم يلقى بالا ل انتظارى له و الاولاد غيرنا تماما ف موضوع العاطفة ف الحقى نفسك بدرى بدرى 😅
  ","
  ....
  "
87171,"
   يا جماعة أنا مرتين ألح على الله بدعائين مختلفين ولم يتحقق وحمدت الله في المرتين أنه لم يتحقق، مرة كنت أدعو الله أن ييسر زواجي بأحدهم لمدة سنتين والحمد لله أنه لم يتيسر.. ومرة دعوت الله كثيرا أن يفك أسر خطيبي لمدة سنتين ونصف والحمد لله أن أبعده الله عني ولم نتزوج ..... احمدوا الله وارضوا.
  ","
  ....
  "
87172,"
   دلوقتي ينفع السيناريو التالي ده ؟؟ ... واحده معجبة بواحد وبينتله ده ... وهو تابعها فترة ودماغها متوافقة الي حد ما مع دماغه ... فحصل كلام نهايته كان انه ميقدرش يتقدم دلوقتي وفي نفس الوقت هي معندهاش مانع تستناه ...مع العلم انه عمره مشافها هي منتقبة ... فهل ده عادي .. هو مفيش اي كلام خاالص ولا اي حاجه
  ","

   أيوه ينفع سيناريو !
   
   لفيلم عنوانه:
   
   ""العبيطة"".
  
"
87173,"
   هو اليقين بالله اني وانا بدعي ابقا واثقه ان دا هيتحقق!
  ","

   لا .. واثقة إن ربنا قادر على الاستجابة، وإنه بمنه يقدّر الخير .. واللي مش لازم يكون في تحقق ما نطلب !
  
"
87174,"
   قلبى متعلق بشخص وبغض بصرى على قد ما أقدر ...وبحاول أبعد عنه بكل الطرق بس للأسف!!.. برجع افكر فيه تانى و اتابع صفحه الشخصيه ...وبحس دايما إن الذنب ده هيكون سبب بعدي عن ربنا وعدم توفيق ربنا 
بالله عليك انصحني.....
  ","

   أنت عارفة المفروض تعملي إيه !
  
"
87175,"
   هو ليه ربنا ما استجبش دعائي كنت بلح جامد فيه وعملت اللي عليا وأخدت بالأسباب مش اعتراض علي قضاء ربنا الحمد لله على كل حال بس كان هيديني طاقه ودفعه لقدام 😔
  ","

   ولعلك والله تسجد يوما شكرا لله .. أن لم يستجب !
  
"
87176,"
   ما الشيء الذي تكره فعله؟
  ","

   الدفاع عن نفسي !
   
   خصوصا أمام من أظنهم ليسوا بحاجة لهذا مني.
   
   إعادة كلامي !
   
   خصوصا إن كان خارجا من قلبي.
   
   كسر خاطر أحد .. أي أحد !
   
   خصوصا إن كان اللقاء لن يتكرر.
   
   أحب الذكريات الجميلة، أكثر من واقع لا يسعف بالسعد.
   
   ازيك يا آسك 😬
  
"
87177,"
   ده السؤال بينزل بلايكاته أبو أنس مش محتاج 😂
  ","

   الله يديم الستر ويتم النعمة ..
   
   ألقاكم يا صحبة الجنة 💚
  
"
87178,"
   ابن خال ماما متجوز من على النت و شبهها خالص اللهم بارك اللى يشوف يقول اخوات فى الشكل و الطبع و معاهم و لد وبنت ربنا يبارك لهم
  ","

   وياما وياما !
   
   المهم النية الصادقة، والخطوات السليمة .. بدون عك.
  
"
87179,"
   بس مش،بيقولو ما بنى على باطل فهو باطل
الأساس كان غلط فالعلاقة من اولها
  ","

   هبل.
  
"
87180,"
   يا شيخنا،أنا أسكن مع زوجي في بيت عائلته مع والدى زوجي وهما المسؤولين عن مصروف البيت من مأكل ومشرب ونحوه وزوجي يعمل ويعطيهم الراتب ووالده ايضا صاحب اعمال وميسورين الحال جدا،لكن حماتي شحيحه الصرف لدرجة جوعي انا واطفالي،والطعام تحبسه عنا حتي يفسد،فبطر اخد اكل وشرب من وراهم واكل انا واطفالي فهل علي شئ؟
  ","

   لأ.
  
"
87181,"
   هي الكرامات لسه موجودة يا شيخنا وبتحصل؟
  ","

   نعم !
   
   لا يخلو زمان من أولياء لله صالحين ..
   
   وكلنا يرى هذه الكرامات في حياته، حتى مع معاصينا .. وإن كانت تتباين وضوحا وأثرا ..
   
   إنك تتزنق في مكان وعارف إنك نسيت محفظتك وفجأة تمد إيدك تلاقي مبلغ باقي كنت ناسيه على أد الفلوس بالضبط = دي كرامة .. وكلنا بهذا الستر يعيش.
   
   اللهم عفوك وفضلك وسترك ورضاك.
  
"
87182,"
   انا هقفل وشوف مين هيعمل لايكات 😟
  ","

   أنت الخسران 😛
  
"
87183,"
   ناس كتير اتجوزت من ع النت ماله يعني ؟هو فرصة زي اي فرصة ممكن تخلي اي راجل يشوف بنت كويسة في جامعة أو شغل أو مكان ما يعني ، شجعوه يكون راجل سواء عرفها من ع النت ولا هي بنت عم ست خاله والدك وكويسة وهتعيش !
  ","
  ....
  "
87184,"
   وان مبعدوش ؟؟
هينفع يكمل مع البنت اللى كلمها ع النت😐
  ","

   ليه ما ينفعش !
   
   ممكن يكونوا قصة حب فعلا ناضجة وصادقة .. ويغفر الله بمنه ما مضى.
  
"
87185,"
   بجديه شخصيه حضرتك ع الاسك هى ذات نفسها ف الحقيقه ؟
  ","

   ده يحكم عليه اللي عاشرني !
   
   عموما خدوا الفكرة والحرف .. ولا عليكم من أصحابها.
  
"
87186,"
   قولها اختي  مخلفتش م 2003 وربنا كرمها النهارده بنور الله❤ ربنا يكرمك زي مكرمنا بعد صبر سنين 💘
  ","

   اللهم بارك .. اللهم بارك !
  
"
87187,"
   صح اني لسه مو متجوزة بس والله دايما بنصح أصحابي بنفس كلام حضرتك ( يسلم عقلك و تمك ) .. المهم سعادتها هي وجوزها و كلام الناس يرموه ورا ظهرهم ..
  ","

   عاش 👍🏻
  
"
87188,"
   افرض مثلا عنده 20 سنه !! وقادر ؏ إشباع روح بالأمان عادي .. ✋
  ","

   جدا ..
  
"
87189,"
   🥀هيجاوب مش هيجاوب
  ","

   ههههههه
   
   واضح الخميس مشعشع مع الكل 😬
  
"
87190,"
   لو سمحت يا شيخ أنا متزوجة و عندي ٣ أولاد  أكبر طفل في ٦ أبتدائي و زوجي طلقني الطلقة الثالثة و قبل مايحصل طلاق كان كاتب البيت بأسمي احنا دلوقتي بعد الطلاق هل البيت يحل لي شرعا و لا لأ.
  ","

   سبحان الله !
   
   مش عارف أتعجب من استئمانه لك ثم ما حصل .. ولا من طيب أصلك وأنت بتسألي ..
   
   عموما بالله افترقا بمعروف يفخر به أبناؤكم ويحفظ نفسيتهم ..
   
   يسعكما تماما أن تحسنا كأب وأم .. وإن لم تستطيعا الإكمال كزوج وزوجة.
  
"
87191,"
   اجابتك هتفرق يا ابو انس أكرمك الله  .. اخويا الصغير أتعرف علي بنت من النت واتعلق بيها وهي كمان وانا ووالدته معترضين علي الموضوع وهو مصمم عليها عنده 22 سنة حصل خلاف بينهم ولجأت البنت ليا اني أبعده عنها وكلمته واقتنع بعدها رجعوا تاني زي الاول وانا حاليا ليا شهرين مش بكلموا حله آيه دا يا ابو انس
  ","

   سيبوه يتقدم يا جماعة !
   
   ممكن هم لوحدهم يغيروا رأيهم بعد التعامل الحقيقي.
  
"
87192,"
   انا رحت بعيد قبل ما اقرا ما تروحوش بعيد
  ","

   ههههههه
  
"
87193,"
   ما اهو أنسب سن لزواج الشاب يا تري ؟! 😁🤔
  ","

   إذا كان قادرا على تغذية روح بالأمان !
   
   (ما تروحوش لبعيد يا شباب 😬).
  
"
87194,"
   في كتاب الرجال من المريخ والنساء من الزهرة مكتوب فيها الموضوع ده ان الرجال بيحبوا يقعدوا لوحدهم بعض الوقت عشان يحسوا إنهم ليهم حياتهم اللي يقدروا يتحكموا فيها لوحدهم و انهم لسه قادرين على ده
  ","

   صحيح !
   
   لكن شوية وبنرجع نضرب لخمة زي الأطفال .. ويتفتح تحقيق ايه اللي أخرك، وما كلفتيش نفسك حتى تسألي علي كلت إيه .. ولا الأكل (اللي أنت سايباه) كفّاني ولا لأ !
   
   دي معدتش عيشة ..
   
   وفي الآخر طبعا ده كله بيداري على المعجنة اللي سايبها في الأنتريه .. عادي يعني 😬
  
"
87195,"
   والله حضرتك شيخ عسليه ادعلنا بالله
  ","

   يا جماعة ما يصحش كده !
   
   ميت مرة أقول بالسمسم .. وبرضه بتقولوها سادة .. الله 😌
  
"
87196,"
   ماما وأخواتي موافقين ع واحد من العيلة متقدملي بس انا مش حاسه بأي قبول لاني عارفه شكله،رغم أنه ع خلق ، هل كدا ربنا هياعقبني.😓
  ","

   اقعدي يا بنتي وبعدين احكمي !
   
   محدش هيجبرك على حاجة.
  
"
87197,"
   لو تركت خطيبتي لاني رأيتها تركب وراء رجل من اقاربها لكنه ليس من المحارم غيرتي مموتتني وتركتها هو انا كده ظلمتها ؟ ايا كان عذرها ؟
  ","

   حقك .. إلا في آخر كلمة ..
   
   فيه أعذار (قاهرة) تبقى مريض لو ما قبلتهاش !
  
"
87198,"
   لما يتجوز مش هيزعل خالص بالعكس هيشجعك علي صلة الرحم 😂
هو ليه الرجالة بتتبسط يا مولانا لما يقعدوا لوحدهم في الشقة 😂😂🤪
  ","

   دي حاجة لو عرفتها تبقى برنس 🙃
  
"
87199,"
   وماذا عن ذنب الخلوة ؟،كيف الرجوع !
  ","

   بالتوبة .. واغتسال القلب بالدموع !
  
"
87200,"
   ازيك يا عمو
  ","

   الحمد لله يا حبيب عمو !
   
   شفت جبتلك إيه ؟!
  
"
87201,"
   ربنا يجعلك منزلة قول الملك اني احب فلانا فأحبوه ❤
  ","

   يا رب .. يا رب .. يا رب 😭
  
"
87202,"
   طب مانا رفيعة وكل اللي يشوفني يقولي اتختي شوية ومش برد عادي يعني هو العيب فينا ولا في مين بالظبط🤔
  ","

   سيبك !
   
   ركزي على نفسك وحبيها وطوريها .. وطنشي.
  
"
87203,"
   طيب ليه بيتريقو ع البنت القصيره يا شيخ. هو انا اللي كنت عملت نفسي كده يعني
  ","

   سيبك !
   
   ركزي على نفسك وحبيها وطوريها .. وطنشي.
  
"
87204,"
   خطيبي (عاقدين)زعلان عشان مقولتش ان رايحه عند الجيران رد عشان هوريه رد حضرتك
  ","

   إذنها مع أبيها يا غالي؛ ما دامت في بيته.
   
   (وأنت يا ستي ابقي عرفيه .. من باب أخدنا على أد عقلنا يعني والعشم والحب وكده 😬).
   
   الله يسعدكم.
  
"
87205,"
   بس حضرتك غير أظن الموضوع في استثناءات !
  ","

   استثناءات من إيه بالضبط ! 😩
  
"
87206,"
   😂😂😂😂
الكلام في الموضوع ده كتر،قولنا الخلاصه يا شيخ،لأن الواحد كان بيتفاعل بحين نيه،دلوقتي من الكتر الكلام بقى يشك في نفسه!
  ","

   التفاعل بيكون مع الكلام نفسه !
   
   لو إبليس كتب منشور حلو = هعمله لايك .. وأقول هو صح في النقطة دي.
   
   يعني فككم من الأشخاص، المهم الفكرة اللي استفدتوها .. واللي ما يفهمش الكلام ده ويتعداه .. ومع أول لايك (لاڤ) يبدأ يفكر في أسامي العيال وهي تقوله لازم تصلح غلطتك = يبقوا لسه صغيرين .. أوي.
  
"
87207,"
   برأيك الشباب ليه مش بيحبوا البنت المليانه؟
  ","

   دي مسألة أذواق !
   
   لكن في درجة معينة من التخن لازم البنت (والولد كمان والله) يقاوموها ويعالجوها عشان نفسهم .. قبل ما يكون عشان حد.
  
"
87208,"
   حصل مشاده مع بابا هو من النوع اللي يحلف عليا بالطلاق ف اي حاجه علشان يغصبني 
بقيت برد عليه من بعد مشكله كبيره حصلت بينا وظلمني فيها وهو عاق بيا 
انا متجنباه خالص لما بيعوز مني حاجه بعملهاله 
المشكله انه حاطط ف دماغه اني انا اللي عاقه به كان نفسي احس بحنيته للاسف مفيش غير القسوه
بيقولي هتشيلي الطين😁
  ","

   طنش = تعش.
   
   أقيمي على الأدب معه؛ لله .. وبس.
   
   الله يجبرك ويعوضك خير ..
  
"
87209,"
   هل متابعه الرجال .. *الذين يدعون الى الدين والشريعه* .. وعمل تفاعلات ولايكات وكده .. حرام!!!
  ","

   لاحظي إن سؤالك جارح ! 😐
  
"
87210,"
   هو يعنى ايه ضربتها فايرة  😅
  ","

   ده مصطلح (فلاحي) أصيل .. معناه حظها حلو 😬
  
"
87211,"
   سافرت وانا مزعلة والدتي بس هي اللي غلطانة
لو مت هموت عاقة؟
  ","

   اتصلي عليها وراضيها .. مفيش حاجة تستاهل.
  
"
87212,"
   متقدملي شخص ملتزم واخلاق وخاتم القران اللهم بارك بس محصليش قبول لهيئته اقبل ام ارفض وان شاء الله اخذ رائيك وافعل به جزاك الله خيرا
  ","

   اقعدي تاني .. وما تحاوليش تقارنيه بحد ..
   
   حاولي تقبليه زي ما هو !
   
   لو فضلت على حالك = ارفضي.
  
"
87213,"
   من الشخص الذي تحترمه أكثر من أي شخص آخر؟
  ","

   كلما كان كريما = كلما احترمته !
   
   وقلّ أن تجد رجلا كريما ليست روحه آسرة.
  
"
87214,"
   يا شيخ استحلفك بالله ما تتجاهل سؤالي أنا متجوزه من فتره ولسه ربنا مكرمنيش بالذريه الصالحه بس تعبت نفسيا من كتر سؤال اللي حواليا بقيت احس إن عمري ما هخلف من كتر ما بيحرجوني بكلامهم مبقتش عارفه اعمل ايه انا راضيه باللي ربنا كاتبه بس بيصعب عليا جوزي نفسه يبقي أب  إدعيلي وقولي أعمل أيه
  ","

   سعادتكم ورضاكم بالدنيا واللي فيها !
   
   وزوجك ما دام بيحبك هيكون شايفك بنته قبل ما تكوني زوجته .. وده مش كلام أفورة؛ ده واقع موجود في كثير من البيوت بالفعل ..
   
   وياما عيال كانوا سبب في تعاسة أهاليهم .. وده مش كلام طبطبة؛ ده برضه واقع موجود في كثير من البيوت ..
   
   في النهاية هي والله أرزاق مقسمة، بحكمة بالغة ..
   
   وأما الناس .. فتبا لهم ولحماقتهم ولفضولهم المقيت كوجوههم الباردة !
   
   صدقيني مش بيسكتوا على أي حال ..
   
   زي ما بيقولوا الوقت بمناسبة وبدون: ربنا يرضيك .. ويخفوا عنك أخبار فتكات اللي لسه متجوزة من شهر وربنا كرمها .. ولا طنط حشرية تقع بلسانها وتقوم قايلة بسرعة كأنها بتحوش العين -تتوجع في عينها البعيدة-: عقبال عندك يا حيلي !
   
   كانوا برضه هيقولوا والله .. لو معاك ولد هيقولوا خاويه .. ولو خاوتيه بولد هيقولوا بنوتة بأه .. ولو جبت بنوتة هيقولوا كفاية كده عشان تعرفوا تربوهم، ولو جبت التالت هيقولوا ضربتها فايرة وكل خلفتها صبيان وتاخدي العين التمام ..
   
   لو معاك بنت هيقولوا يا رب ولد .. لو جبت التانية هيقولوا يا أم البنات ويمصمصوا شفايفهم اللي عايزة تتقص بموس مصدي .. ولو جبت ولد هيقولوا هاتيله أخ يبقى عزوة، ولو جبت كمان بنت هيقولوا ديك البرابر ومتربي مع بنات .. ولو جبت ولد هيقولوا آه بأه بنوتة ودلوعة وتاخدي العين التمام .. برضه !
   
   هم كده .. هم كده ..
   
   غلطان والله اللي يحطهم في حساباته أصلا وما يتعاملش بمبدأ البرود الصحي والابتسامة الصفراء الأسمج من سماجتهم هم !
   
   أما بعد ..
   
   فأكثرا من الاستغفار والدعاء؛ فالله لا يعجزه شيء .. واستمتعا بحياتكما وما فيها من نعم .. واحمدا الله على فضله ..
   
   أسأل الله لك ولكل من مثلك قرة العين .. وسعد الدارين.
  
"
87215,"
   حاجة زي العسل...... الله يسعدك يا شيخنا
  ","

   ويسعدكم جميعا ويرضيكم ويستركم ..
   
   ويدخلنا الجنة .. صحبة.
  
"
87216,"
   بيس ولا فيفا يا مولانا ؟
  ","

   فيفا ١٨
   
   وده المعرف بتاعي أونلاين:
   
   Firesword014
   
   والجامد يوريني نفسه 😌
  
"
87217,"
   كلهم عاوزين يلاعبوك بلايستيشن وانا الوحيد اللي بشجعك بس اقول ايه الاهتمام مابيطلبش
  ","

   عشان أنت حبيبي وما ينفعش أحط عليك زيهم 😍
  
"
87218,"
   حضرتك شخص بيفصلني ضحك بردوده
  ","

   ودي حاجة حلوة ولا وحشة ! ☹️
  
"
87219,"
   حط صورة حلوة من ع جوالك:-)
  ","
  😃
  "
87220,"
   ياشيخ انا  شاب عندى 23 سنه ولالاسف مدمن العاده السريه من طفولتى ممكن وانا عندى 12سنه مثلا لحد الان تعبت نفسي ابطل ياشيخنا واتوب انا كنت ممكن فى فترات ابطل لمده شهر مثلا او كده لكن برجع تانى وللاسف بردو بعملها بكثره يوم مبعملها ممكن 5مرات او كده ف اليوم تعبت ياشيخنا مش قادر نفسي اتوب والتفت لمستقبلى
  ","

   تابع مع أخينا
   
    @abokhattabb2
   

   عافاك الله وصرف عنك ..
  
"
87221,"
   فيها ايه يعني لو حضرتك قولت بتنتمي ل إيه !
الساكت عن الحق شيطان أخرس
  ","

   أنتمي لله ورسوله.
   
   بس.
   
   أقبل الحق من أي أحد .. وأرد الباطل على أي أحد.
   
   وما تطولش لسانك .. يا دلعدي .. برضه 😏
  
"
87222,"
   هو مغترب ومضغوط انا مش قادره استحمل بقاله ٣ ايام
  ","

   اهله بيقولوا إيه ؟!
  
"
87223,"
   ياشيخ بالله ترد عليا.مره
اتقدملي شخص كويس جدا جدا وكنت مرتاحه جدا اثناء الرؤيه الحمد لله
بس لما قعدت لوحدي حسيت اني خايفه اوافق
بسبب اني كنت مخطوبه قبل كده وفسخت
ده طبيعي ولا ارفض ع طول؟؟
  ","

   اعطي لنفسك فرصة ..
  
"
87224,"
   يعني هو الحل اني اكبر دماغي !!!!! و ده مش ظلم و هل طبيعي ان ده يبقي اسلوب التعامل ؟؟ اسلوبه بيحسسني انه مش الشخص الصح و اني اخترت غلط و انه بيجي عليا
  ","

   أنا مش بقول إن ده صح أو غلط !
   
   أنا بقول إن محدش كامل .. وفيه حاجات كده لازم نعديها ونكبر دماغنا فيها مقابل مميزات الطرف الآخر الموجودة ومقابل إن الحياة تمشي ..
   
   بس كده.
  
"
87225,"
   هنا ###
  ","

   سيبيه لين يفوق .. وبعدين لازم وقفة حاسمة تفهمي منها عمل ليه كده !
   
   وبناء عليه تقرري الدنيا هتروح على فين.
  
"
87226,"
   ينفع انوى صيام دلوقت
  ","

   بشرط ما تكونش أكلت حاجة من بعد الفجر.
  
"
87227,"
   ابعدوا عن اي حد تبع الحزبيه ياجماعه الله يسترنا ويستركم...
  ","

   أيوه كده .. خليك برنس في نفسك 😌
  
"
87228,"
   ايوة يعني حضرتك اي دلوقتي إخوان مثلا مش حزب النور دا سلفي ولا انا فاهمه غلط
  ","

   يا ابني إخوان إيه بس !
   
   أنا بشجع ريال مدريد أصلا.
  
"
87229,"
   لو متقدم حد كويس بس من حزب النور دا سبب كافى لرفض ؟
  ","

   كافي ما يشربش كوباية العصير حتى 😏
  
"
87230,"
   هو ليه معظم الرجال بيعجبهم حاجات في البنات و تبقي سبب الخطوبه ان الله دي فتات احلامي و بعد الجواز بيطالبو بالتغيير غيري ابسك غيري طريقتك غيري اسلوب حياتك و هل ساعتها البنت تتصرف ازاي طايب ما انا لما وفقت نتخطب كان كل شي 
 واضح و كان علي اتفاق ان دي حياتي و خصوصا لا في حب قبل الاخطوبه او كده
  ","

   حتى لو فيه حب !
   
   أحيانا بنكتشف تباين بين الطباع وطريقة الحياة .. وده تباين طبيعي بين اتنين اتربوا في بيئتين مختلفتين !
   
   في الحالة دي بنحاول نوصل لمرحلة وسطى مريحة للطرفين .. أحيانا فيه طرف بييجي على نفسه شوية (بما لا يستنزفه) لأنه بيكون أخلص للعلاقة أو أحرص على استمرارها ..
   
   وتستمر الحياة
  
"
87231,"
   جوزي بيوصل زميلاته البنات و السيدات مش ديما بس لو لزم الامر هل الصح انه يقولي قبل ما يوصلهم ولا بعد مع العلم ان لو انا اللي في الموقف ده و محتاجه زميلي في الشغل يوصلني علشان مثلا في عاصفه ترابيه هيرفض و بشده و لما بطلب منه ان زي ما هو بيقولي لا ميوصلكيش يبقي هو ميوصلش حد بيرفض و بيقولي انا راجل
  ","

   كبري دماغك عن الحاجات دي .. ده الحل الوحيد معاها.
  
"
87232,"
   🎀
  ","

   لا أحبذ هذه الصورة من الارتباط .. غالبا بتحصل فيه صدمات بعد كده.
  
"
87233,"
   في اخر سنة في طب وقدامي كذا بنت اري فيهم القبول والصلاح اتقدم ولا استني سنه او اتنين اكون عرفت راسي من رجليا من حيث الشغل والدخل ؟ مع العلم اني مليش جيش
  ","

   استنى يا دكتور .. ما دمت ملقيتش اللي تقول عليها: هي دي !
  
"
87234,"
   ماله حزب النور خير يعني!!!
  ","

   اللي ما يشوفش من الغربال يبقى أعمى .. يدلعدي 😏
  
"
87235,"
   دلوقتى يا أبو أنس
لما أروح لموظف حكومى فيقولى طلبك ب 35 بس أنا هاخد 50 جنيه و دا ممكن يوقف ورقي لو رفضت .. مع العلم انه مش شغل خاص ليا انا دا ورق للشركة اللى شغال فيها يعنى مش هدفع من جيبي بس أنا الوسيط هنا.. هو انا هنا داخل فى اللعن؟!
بالله عليك رد
  ","

   لأ .. الإثم عليه هو.
  
"
87236,"
   خطيبي بيسالني ع شعري حلو ولا وحش وطويل ولا قصير هو له الحق ف كده؟ وليها الحق ارد ولا
  ","

   حقه.
  
"
87237,"
   غير السائل
إمبارح سمعت تلت اربع ڤيديوهات لحضرتك ف الاول كنت حسه ان كله كلام و لا شيء يعزيني في شعوري و ف قلبي
و كملت و بعدين قمت و قررت ابقي برينسيس زي ما قلت وعلي وضعي و قفلت الاكونت اللي بشوف منه خطيبي المرحوم بس اما بشوفه صدفه برتجف و بضيع كل الي عملته  من قرب لربنا و قراءه وروقان هل من إضافة ؟؟!
  ","

   الله يثبتك .. ويوفقك ..
   
   الأيام هتداوي ..
   
   ده مش كلام والله .. ده واقع، بس اللي يكون جد وناوي.
  
"
87238,"
   التعلق مُر ..
  ","

   والصبر أمر .. والرضا عسل !
  
"
87239,"
   اختي 13 سنه اسلوبها في الرد و الكلام سئ للغايه وكل ما اقول لماما تاخد موقف تقولي دي فترة مراهقه لما تعدي هتبقا كويسه و النت متوفر ف البيت 24 ساعه و هي عامله باسورد للفون شوفت ردودها ع الاسك معجبتنيش قعدت اتكلم معاها وقولتلها تعالي نلغي خاصيه المجهول رفضت و قعدت تقول ملكيش دعوه اتصرف معاها ازاي 😞
  ","

   ملكيش دعوة !
   
   صاحبيها وادعيلها وبس ..
   
   الوصاية بزيادة هتخليها تفلت منك خالص .. وده خطر في المرحلة دي.
  
"
87240,"
   تنصح بالجواز من نفس السن وهي أكبر مني بشهور عادي ولا لا ؟
  ","

   المهم يكون فيه بينكم قبول !
   
   السن مش طرف في المعادلة ..
   
   هي أكبر .. أنت أكبر ..
   
   عادي.
  
"
87241,"
   طب لو احنا ازهر بنات بس واتفقنا مفيش اغاني ولا رقص ولا اللي بيحصل ده الفكره اانما نكون سوا وخلاص
  ","

   مفيش مشكلة !
  
"
87242,"
   ايه رأي حضرتك في الفان داي اللي بيعملوه في الجامعات اليومين دول للاحتفال بالتخرج هل اشارك في حدود الاحترام مع اصدقائي البنات ام امتنع عن النزول لعدم اقراري باللي بيعملوه في اليوم دا  !
بالله عليك جاوبني
  ","

   بعد شوية فيديوهات انتشرت مؤخرا = مظنش فيه واحدة بتحترم نفسها ترضى تشارك في المهزلة دي !
  
"
87243,"
   حصلى حادثه اعتداء ي شيخ من احد اقاربى منه لله وانا صغيره سنتين مثلا انا مش فاكره اوى اللى حصل الموضوع مأثر عليا نفسيا جدا بينى وبين نفسى وانا الحمدلله طالبه صيدلانيه ومنتقبه وبيجيلى عرسان كتيير اوى وللاسف انا مش عارفه هوا سبب لى تأثير جسدى ولا لأ لأنى كنت صغيره ومش فاكره  اتصرف ازاى واعالج نفسى ازاى
  ","

   انسي اللي فات تماما كأن لم يكن !
   
   أنت زي الفل.
  
"
87244,"
   يا شيخ محمد انا بحبك فى الله بس خايف لتكون تبع حزب النور 😂
  ","

   أنا يا ابني !
  
"
87245,"
   السلام عليكم .... 
انا في تالته جامعه واتخطبت من اربع شهور وخطيبي كويس ومقتنع بيا جدا جدا ودايما مش شايف فيا عيوب مع انى صريحه جدا معاه وانا انسانه اكيد عندى عيوب وعدم اعترفه بيها محسسنى ان هيحصل فجوه فيما بعد و انا متردده جدا ومش عارفه وسعات بحس بعدم ارتياح وبكون خايفه منه جدا وعندى شعور بعدم الاطم
  ","

   وكوكتيل من النكد المغلف بعدم نضج !
  
"
87246,"
   بدأت اشك اني متبلك😢
  ","

   لأ !
   
   ولا أي حد.
  
"
87247,"
   جهز العطر عشان جايلك قريب
  ","

   والعسلية 😃
  
"
87248,"
   هل يسهل عليك الاعتراف بحبك إذا وقعت في الحب؟
  ","

   وماذا يفيدك الاعتراف إن لم تخلد في جنته ؟!
   
   صباح الخير يا آسك .. واتلم عشان بقالك فترة مش عاجبني 😬
  
"
87249,"
   ‏أبلغ ما قيل في خيبة الأمل
  ","

   مش ناقصة هي !
   
   اللهم حسن الأمل .. والمآل.
  
"
87250,"
   هو الواحد ممكن يرضي انه يكون حابب واحدة كانت بتحب حد غيره بس هو صادق و عايز تكون شريكته في الحياة  ؟
  ","

   ليس لكم دخل بماضي شركائكم !
   
   المهم من يوم دخلتم حياتهم ..
   
   لو هتقدر تتجاوز الفكرة دي، وهي كذلك تجاوزت = فلعل الحب الذي يغزو قلبا كان موهوما بغيره يكون أثبت وأبقى وأنقى .. من حب ساذج ليست قوته إلا في أنه التجربة الأولى.
  
"
87251,"
   طيب انا خاطب وبتضايق جدا لما خطيبتى تشكر ف حد تانى زى زوج اختها او ابن عمها وهكذا
  ","

   خلي عندك ثقة في نفسك يا غالي !
   
   كونها تثني على موقف ما أو خلق ما = من سماحة نفسك أن توافقها ما دام الأمر حقيقيا .. ومش مأفور أو متكرر.
  
"
87252,"
   هو حضرتك شايف ان الشخص لو اتقدم لبنت اكتر  من مره دا فيه انتقاص لكرامته
  ","

   لو القبول بينهما متبادل = يبقى الإصرار دليل صدق !
  
"
87253,"
   الساعه مهمه جدا عند البنات ياشيخ😂
  ","

   أنتم مفتريين أصلا 😬
  
"
87254,"
   طب انا حسيت بعدم قبول بس لان لبسه كله كان غريب ومش متناسب نهائي مع مستواة الاجتماعي اللي بيقولو عليه ومش قاصص ظوافره ممكن تكون افورة مني بس مقدرتش ده طبيعي ولا لا
  ","

   حقك.
  
"
87255,"
   متقدملي عريس هو ميعرفش شكلي لسه ولا انا برده بس مامته سالت ماما وقالتلها هي حلوه زي اختها الكبيره كده قالتلها اه ، وانا اقل جمالا جدا مش عارفه اعمل ايه ؟ حاسه انه جاي ع توقعات كبيره ومش هيلاقيها فيا ،كنت افضل حد شافني قبل كده بره مثلا ، اقعد معاه ولا لا ؟!
  ","

   اقعدي .. وخلي عندك ثقة في نفسك !
   
   والقبول أو الرفض عادي جدا .. حق مكفول لكما.
  
"
87256,"
   اعمل ايه لو انا لسة عندي19 سنة ونفسي يبقي لي اهتمام نفسي الفت نظر الناس لي معرفش ايه الشعور الغريب ده بس مسيطر علي بطريقة ممكن اقعد ابكي مع نفسي لاني عندي وسواس ان عمري ف حياتي مهاخد اهتمام عشان انا انطوائية جدا وبتكسف اتكلم مع اي حد صوتي واطي معنديش ثقة وببقي قاعدة ف مكاني اكني مش قاعدة مليش لازمة
  ","

   اضطرابات عادية في المرحلة دي !
   
   لا تلتفتي لها أبدا .. واحرصي على ما ينفعك ويطور مهاراتك.
  
"
87257,"
   هل لو محستش بقبول ناحية شخص لإنه مش لابس ساعة شيك برغم لبسه شيك يبقى أنا كدة تافهة؟
  ","

   كنت أقولك عندك حق لو كله ملخبط !
   
   لكن مجرد الساعة الصراحة فيها أفورة منك.
  
"
87258,"
   يا ابى ارجوك رد عليا .. بحب بنت من ابتدائى لحد الان انا ف كليه وهى ف كليه .. عندى ٢٢ سنه هى زميلتى .. انا شغال شغلانه عندى محل واتكلمت مع والدها .. بس والدتها رافضه عشان شغلتى مش  عاجباها .. اعمل اى
  ","

   حاول تاني مع والدها .. وشوف طريق لقلب أمها !
   
   خاتم دهب هدية مثلا .. كده يعني :)
  
"
87259,"
   دايما عندي احساس بان الناس بتكرهني .. حاسة ان الكل بيتكلم عليا بسوء .. اول ما حد يقولي حاجة او يقولي روحي المجموعة التانية بحس انه مابيحبنيش .. اول ما اشوف اتنين بتكلموا مع بعض وواحدة بتبصلي بحس انها بتتكلم عليا ولو ضحكت بتدايق اكتر .. 
مخنوقة بجد .. اعمل ايه
  ","

   طبيبة نفسية.
  
"
87260,"
   نفسي اكون زيك 
انا بنت المفروض اعمل ايه
  ","

   لا تكوني إلا نفسك !
   
   اكتشفي مميزاتك ومواهبك وطوريها وحبيها.
  
"
87261,"
   قول حاجه لطلبة كليه التمريض تحفزهم علشان الكلام السلبى اللى حوالينا 😃
  ","

   مهنتكم مهنة عظيمة .. جدا !
   
   لا عليكم من الحمقى الذين قد تأسرهم رحمتكم وحسن رعايتكم يوما.
  
"
87262,"
   ممكن حضرتك ترد عليا لان انا بضيع حرفيا
  ","

   والله سامحني .. والله غصب عني .. والله ضغط الأسئلة فوق ما تتخيل !
   
   عموما لو ملحقتش أشوفه = سأدعو لك نعم المولى، ونعم النصير.
  
"
87263,"
   ﻫﻞ ﺇﺫﺍ ﺣﺪﺩﺕ ﻟﺤﻴﺘﻲ ﻣﻦ ﺍﻷﻋﻠﻰ ﻣﻊ ﻋﺪﻡ ﺣﻠﻖ ﺍﻟﻠﺤﻴﺔ ﻓﻘﻂ ﺗﺤﺪﻳﺪ ﻣﻦ ﺍﻷﻋﻠﻰ
ﻳﺨﺮﺟﻨﻲ ﻋﻦ ﻛﻮﻧﻲ ﻣﻠﺘﺰﻣﺎ ﺑﺎﻟﺴﻨﺔ ﻓﻲ ﻣﻮﺿﻮﻉ ﺍﻟﻠﺤﻴﺔ ﺃﻡ ﻻ ؟؟
ﺍﺭﺟﻮ ﺟﻮﺍﺑﺎ ﻣﺤﺪﺩﺍ ﻣﻦ ﺣﻀﺮﺍﺗﻜﻢ
  ","

   جائز.
   
   (المهم لا يكون بطريقة مبالغ فيها أو أقرب للمُثلة).
  
"
87264,"
   ليه كدة بس يا دكتور 😢 انا جالي احباط من كمية الكلام اللي بسمعه ان الكلية ملهاش مستقبل 😥
  ","

   المستقبل بيد الله !
   
   ولي زمايل في نفس الدفعة وفي أماكن مرموقة جدا الوقت جوه وبره مصر ..
   
   اعملوا اللي عليكم .. وأبشروا بالخير.
  
"
87265,"
   انا من المحاربين القدامي ..اوووي 
بعدت فتره ومسحت الاسك حصلتلي حاجات بشعه عرفت معاها يعني ايه المرء قليل بنفسه كثير باخوانه .. ربنا يبارك لنا في عمرك يا شيخ وتفضل مجمعنا دايما ..ادعيلي يا شيخ واسأل عني لما تروح الجنه باذن الله .. ومتبعدوش يا جماعه عن صحبه الخير دي نعمه اليومين دول مش متاحه لكل الناس
  ","

   الله يرضى عليك ويحفظك ويرعاك ..
   
   الفكرة إن طمعي في ربنا أكون وضحت لكم طريق تمشوا به في الدنيا .. طريق بنتعاون عليه بالصدق .. ونرجو نهايته باب الجنة ..
   
   محمد ممكن يموت الصبح .. المهم الطريق لازم يكمل .. لازم تكون عزيمة وقرت في قلوبكم وامتزجت بأرواحكم.
  
"
87266,"
   وبما ان حضرتك كنت ف كلية علوم ، قولنا  حاجه تحببنا ف الكلية .
  ","

   أبقى بكدب عليكم الصراحة 🙃
  
"
87267,"
   🌸🌸
  ","

   تابع يا حبيبي مع دكتور تغذية وروح جيم .. هتظبط بإذن الله.
  
"
87268,"
   و أنا بغير على صحبتى جدا يعنى لما تكون مع صحباتها التانين او لما تقعد تكلم عليهم وكده وبضايق مع ان انا بحب اصحابها دول وهم كويسن.لما احس كده بقعد اعيط لأن الشعور ده غصب عنى ومتعب وبحس انى كده قلبى فى حاجه غلط وان حرام عليا فبقعد ادعى لأصحابها دول عوضاً عن كده هل انا عليا ذنب وأعمل ايه؟
  ","

   حب مرضي !
   
   لازم تتخلصي منه، وتحجمي مشاعرك وتضبطيها.
  
"
87269,"
   🍀
  ","

   مش فاهم فين المشكلة !
   
   وازاي تعتبري ده فرض لنفسه .. المفروض هو عايز يواسيك ويخرجك من اللي أنت فيه.
  
"
87270,"
   بغير وكله بيقولى غيرتك زياده عن اللزوم هل فعلا فيه حدود للغيره
  ","

   طبعا !
   
   الغيرة أسوأ طبع لو زاد عن حده .. يخنق الحب، ويغتال الصداقة.
  
"
87271,"
   عوم واتمختر عوم واتمختر عوم عوم عوم عووووم واتماااااختااااااار
  ","

   وانسى وكبّر !
   
   كله هيتعدل .. ويبقى سكر 😬
  
"
87272,"
   تعلقت بأستاذي في الجامعه الملتزم دينيا وأخلاقيا الذي يكبرني ب 13 عاما وهو كذلك ، لكنه متزوج وعنده أبناء تقدم لي ورفض الأهل 
كلما قطعنا سبل التواصل ضعفنا وتواصلنا 
ماذا افعل لن أتخيل حياتي بدونه ..
  ","

   أخشى أن يكون تعلقك مجرد حماس سيفتر مع انطفاء جذوة الانبهار بالعشرة، ثم ينقلب ندما لا ينفعك معه شيء !
   
   الوضع مش سهل خدي بالك ..
   
   بنصحك تعيدي حساباتك.
  
"
87273,"
   انت غيرهم يا حبيبي انت غيرهم
  ","

   مش عايزك تبعد عني .. ولا عايز أفضل مستني 😩
  
"
87274,"
   نصيحة تعبر عن حياتك!!
  ","
  🙂
  "
87275,"
   ربنا يبارك فى عمرك وعملك يا شيخ ويجعله خالصا لوجه ويراضى قلبك ويرضيك ويرزقك جنة قبل الجنة ويجمعنا بك وصحبة الجنة فى الفردوس الاعلى 🌸جزاك الله عنا خير الجزاء
  ","

   آمين .. آمين .. آمين ..
   
   ———————————————
   
   تصبحون على خير يا صحبة الجنة 💚
  
"
87276,"
   بحبها جدا هي زميلتي ... عندي ٢١ سنة والدي كان مديني كلمة بالموافقة ... حالتنا المادية ميسورة ... والدي حاليا معترض عشان جوز اختها معتقل ... تعبت جدا الموضوع بقاله فترة ومأثر على نفسيتي ودراستي .... وانا معرفش افرط فيها ومعرفش ادخل لوالدي من اي باب عشان اقنعه ؟
  ","

   من باب الدعاء .. والإصرار !
   
   ما تضعفش وتتيسر أمورك بإذن الله يا غالي.
  
"
87277,"
   ازاي استخبي من ربنا !
  ","
  ""وهو معكم أينما كنتم"" !
  "
87278,"
   نظره المجتمع ليا لما اتجوز واحد اصغر مني باربع سنين
  ","

   مش هتختلف كتير عن نظرته لو واحد أكبر منك بأربع سنين وعشت تعيسة معاه !
   
   هنا هيلوموك .. وهنا بنظراتهم هيذبحوك ..
   
   مجتمع إيه ده بس اللي نعمله حساب ؟!
   
   المهم سعادتك .. وما تغلقين عليه في ليل الأسرار الباب.
  
"
87279,"
   طلعت ضمن السلطة؟ اظهر وبان .. اشتروك بكام يا أستاذ؟ ووزير السعادة كمان؟ مهو أنت مش في مصر فهنعديها .. سعادة سعادة ، وزير السعادة في مصر دي ضرب من ال .. سعادة ايه احنا في مصر يا جدعان :D لعلك سبب في تخفيف هموم الناس وإضفاء شيء من النور في حياتهم
  ","

   الحقيقة يا إبراهيم يا أخويا لو أعرف أبيع نفسي كنت بعتها 😬
  
"
87280,"
   انا عمري ٢٠ سنه متقدملي واحد شغال ف الاوقاف وانا رافضة الجواز من اساسه لاني شايفة اني لسه صغيره
ولما عرفت انه اكبر مني ب ٨ سنين زاد رفضي عشان فرق السن بس ماما شايفة انه ممكن يكون كويس ومتدين عشان خريج دعوة وواخد ماجستير فيها وعشان شغله،،انا محتارة اوافق اقابله ولا لا
ارشدني بالله عليك
  ","

   اقعدي وبعدين احكمي .. محدش هيجبرك على حاجة.
  
"
87281,"
   ياشيخ اي الحب بالنسبالك؟؟؟ ..طلاما مينفعش تكون في ارتباط وتضحيه ومعافره مع الي بيحبوا بعض ونفسهم يبقوا لبعض ؟؟ ياريت حضرتك ترد ومتطنش ارجوك
  ","

   الحب يختلف كثيرا عما تظنونه أنتم حبا .. ويبتعد في حقيقته عما تظلمونه بإطلاقه عليه؛ توهما !
  
"
87282,"
   أنا دراعي اتكسرت؛ ينفع كدة؟
  ","

   لا بأس عليك .. شفاك الله وعافاك !
   
   يا ريتني كنت أعرف أكتب لك أوتوجراف على الجبس 😬
  
"
87283,"
   انا انسانه بهتم بنضافة الاسنان جدا و خطيبي كان كده الى حد كبير سافر سنه و رجع اجازه لاحظت انه معادش بيهتم بنظافة اسنانه قولتله في مره و علقت على الموضوع جامد اتضايق و قالي بلاش تعلقي على موضوع تافه كتير و قام مغيره.. مع العلم اني مقرفتش منه عشان بحبه بس متضايقه اعمل ايه و هو كده تفاهه فعلا؟
  ","

   بالعكس .. حقك، تماما !
   
   والتأكيد عليه الوقت (بلطف وحسم) مهم .. لأنه ممكن يعمل مشاكل بعدين.
  
"
87284,"
   ي شيخ الجواز العرفي حرام لازم تبعدها عنه و تنهيه عن دا
  ","

   بأي حق بتفتي ؟!
   
   لو بولي ومهر وشهود = فهو زواج صحيح .. ينقصه فقط التوثيق !
   
   ما تخلوش العاطفة المندفعة تجركم لأخطاء بشعة.
  
"
87285,"
   ما اجمله من شعور ان دعى لك احد دون ان يعرفك او تربطك به علاقه 😊 شكرا ياشيخنا وبحمد ربنا فعلا اننا مسلمين
  ","

   وهل أجمل روابطنا هنا إلا دعاء بظهر الغيب .. ورجاء للجنة مع الصحب !
   
   اللهم ربنا ولك الحمد.
  
"
87286,"
   ابي متجوز عرفي من حوالي خمس سنين وكنا شاكين وهو اعتقل ولما اعتقل اتأكدنا والمفروض الزيارة الجاية لعماتي وليها بس انا هروح عشتن ما تدخلش وابعدها عن ابي, انا كده صح ؟
  ","

   لأ طبعا !
  
"
87287,"
   خطيبي مغترب اعرف منين انو بخيل بحس لما اتكلم ع حاجة فيها فلوس حتي لو هزار بيتاخد كدة ويسكت شوية مع انو بيقعد يقول كل الي انتي عيزاة وهبقي ابعتلك مع امي ومش بيبعت  بس هو ف المجمل حلو جدا ومحترم ومتدين وبار ب امة وبيحبني ممكن حتي لو بخيل الحب يعدلة
  ","

   مرحلة التجهيز والترتيبات دي بتكون مربكة فعلا !
   
   لعل ده اللي مكتفه بس ..
   
   الله يتم عليكم بخير.
  
"
87288,"
   رجاء ترد عليا يا أخى العزيز ،لو بعد عشر سنين زواج وطفلين ومقدرتش أحب زوجى واشعر بنفور شديد من اول يوم زواج وده مخلينى مقصرة فى واجباته وحزينة وبحسد الزوجات اللى بيحبوا ازواجهم لانى مش قادرة وبعد العلاج النفسى بلا فائدة هل الافضل الطلاق ولا أكمل وخلاص بالوضع ده انا محتارة جداا
  ","

   الطلاق بالمعروف !
   
   والوفاء لدوركما كأب وأم.
  
"
87289,"
   يا شيخ خطيبي محترم جدا بس لقيته كاتب كلمة "" فشخ "" في كومنت 😞😞
اعمل ايه ؟
أنا مضايقه جدا .. وآسفه إني كتبتها هنا
  ","

   طب دي كلمة عادية فشخ ! 😬
   
   (هي مش مستخدمة في قاموسي الحقيقة .. لكن مش عيب في عرف الشباب، ما تقلقيش).
  
"
87290,"
   صالحتها ي شيخ الحمد لله 
هي فعلا احن ام ف الدنيا 

جزاك الله خيرا ي أبي
  ","

   الله يسعدك ويبشرك بالخير 🌹
  
"
87291,"
   &&
  ","

   مفيش أي مشكلة .. ده خوف ناتج من قلة الخبرة، مش من كرههم !
   
   كلنا كنا كده.
  
"
87292,"
   اهل جوزی مطلعوش اهل ثقه ی ابی
والله یعلم انی لم اعاملهم االا بالحسنی واعتبرتهم زی اهلی مکنتش اعرف انهم کد وبالاخص عمری 21 عام فمفیش تجربه بین الناس وموقف بینلی حاجات کتیر جدا وعرفتهم ع حقیقتهم بس زعلت ع نفسی وع ثقتی فیهم وبالاخص انهم بیوقعوا بینی وبین جوزی اعمل ای
  ","

   المهم علاقتك بزوجك ..
   
   وخلي تعاملك معهم بحدود وأدب .. لوجه الله .. وبس.
  
"
87293,"
   اعلم ان حضرتك مش هاترد عليا،كنت مخطوبه لحد وحصل بيناخلافات كتير جابت الفتور الاتكلمت عنه فالفيديو قبل كدا وكنت خلاص هاتركه كحل للفتور دا واعلمته لكن تراجعت وقلت هاحاول تانى وبلافايده والمشاكل زادت لحد ما تركنى هوا بعد مشكله من مشاكلنا وانا تعبانه جدا من بعدهاحاسه ان فقدت شئ اعمل اى كنت فاكراها سهله
  ","

   سهلة .. بس أنت اللي مصعباها !
   
   هذه علاقة لم تكن ستحقق لك السعادة ..
  
"
87294,"
   ليه فترة الخطوبة كلها شد وتعب اعصاب كدا ، بعد الزواج كل ده بيهدأ ولا بيزيد ولا رأي حضرتك ايه
  ","

   عشان هي فترة تقارب وتصادم لين الوصول لمنطقة وسطى مريحة !
   
   الأمر أشبه بقطارين على مسارين .. وبتحاول تنقلهم لمسار في النص يسعهما هم الاتنين ..
   
   الأصل إن غالب الحالات بتهدى مع العشرة والأيام .. وفيه بعضهم بيكتشف إن الوجهة مختلفة أصلا ومش هيتقابلوا أبدا ..
   
   والنادر من يجد للوهلة الأولى أن المسار واحد .. ومفيش استغراب لأي حاجة.
  
"
87295,"
   فرولاية اتحجبت ادعيلها يا مولانا
  ","

   ربنا يبارك فيها ويحفظها .. وعقبال بقيت الجنينة يا رب 😃
  
"
87296,"
   الله يكرمك يا شيخ رد عليا ..جوزى انسان غضووووب جدا وقت الزعل بيغلط و بيشتمنى ومؤخرا بيحلف طلاق لو معملتيش كذا متلزمنيش وعنده كبر و عند مستحيل يعتذر واحيانا يطول فى الخصام لحد انا ما اروح اكلمه ولو حتى شهر ( غير وقت الزعل هو كويس )
  ","

   خلاص يبقى ده عيبه .. تتعايشي معاه وما توصليهوش للدرجة دي من الغضب والزعل !
   
   الله يقويك، ويهدّي سركم.
  
"
87297,"
   بابا هيجي نهائي بكره يا شيخ الحمد لله 💚 
هيرجع بلده بعد 25 سنه غربه 💔 
هيرجع عشان نعيش حياه طبيعيه 
هيرجع رغم السلبيات اللي بنسمعها من الكلام الغبي ""هيرجع يعمل ايه ؟ "". هتعيشو منين.الخ
فرحانه جدا💚 يا شيخ عشان هنبقى مع بعض 
وعشان حياتنا ضلمه من غيره وربنا هيوسع عليه ويرزقه
مش كده ؟ هيشوف اجابتك
  ","

   بقوله من كل قلبي: حمدا لله على سلامتك !
   
   استمتع بالحياة .. والرزق بيد الله.
  
"
87298,"
   هل يحق لخطيبي ان يطلب بعد الزواج ملبسش النقاب قدام اخواته عشان هما عيلة يعني ولازم اسمع كلامه ؟!
  ","

   ينفع.
   
   (ومحدش يستغرب .. ينفع يطلب .. وهي من حقها توافق أو ترفض .. هذا على القول بالاستحباب).
  
"
87299,"
   حضرتك بتقول ايه علاقه انها تضيف ولاد باحترامها !!!!!!!!!!!!!!
حضرتك كنت قايل لبنت قبل كده حرام انك تضيفي قرايبك ع الفيس..
ايه التناقض ده بقي؟؟؟؟
  ","

   (حرام) !!
   
   يا راجل حرام عليك أنت .. تتقول علي في وشي 😩
  
"
87300,"
   بنت عمتي تزوجت من شاب من عيله غير ملتزمه والأغلب بدون حجاب فخلعت حجابها ارضاء له وتبقي زيهم تفسير حضرتك لده هل المشكله من الأهل ام من القبول به زوج من الأساس او...؟
  ","

   وهل نرثي لشيء مثل رثائنا لامرأة صالحة في عصمة رجل فاجر !
   
   عجبا والله للأهالي الذين يشترون تعاسة الدنيا وحساب الآخرة بشقة متشطبة وشوية ذهب.
  
"
87301,"
   ممكن حضرتك وصحبه الجنة تدعو لخطيبه أخي .. مريضة سرطان.. بالرحمة والعفو والعافية وتدعو لأخي يجبر الله خاطره ويسعده دنيا وآخره ويجمعهم على خير لعلها ساعة استجابة
  ","

   يا رب .. يا رب .. يا رب ..
  
"
87302,"
   هو انا لو قدامي بنتين واحده محترمه جدا وف حالها بس معرفش عنها اي حاجه والتانيه هي محترمه جداا بصراحه بس ضايفه ولاد عندها ع الفيس وانستجرام وطريقه لبسها محتشمه بس a la mode شويه . اختار انهي فيهم عشان اخطبها ؟؟
عقلي بيقول الاولي وقلبي بيقول التانيه
  ","

   وإيه علاقة الإضافة باحترامها مش فاهم !
   
   سبحان الله.
  
"
87303,"
   اتمني اعرف رأي حضرتك😔
زميل في الكليه بيحبني رغم ان مفيش بينا اي تعامل وبعتلي مع زميله لينا تعرفني انه بيحبني وهيتقدم بعد التخرج واحنا فاضل لنا سنه غير دي
حاول يكلمني ع الفيس عشان يعرف رأيي بس مش رديت عليه
وتقدملي شخص مناسب والخطبه قريبا ان شاء الله
هل ليا ذنب في تعب زميلي وصدمته كده رغم اني صديته
  ","

   لا .. لا ذنب لك.
   
   انسي وأقبلي على حياتك.
  
"
87304,"
   الدنيا بتمطر الوقتى ودعيتلك ودعيت لصحبة الجنه يا ابى 💚
  ","

   اللهم تقبل ..
  
"
87305,"
   اختي فسخت خطوبتها بعد سنة و نص بسبب انه غلط ف بابا و زعقله و كان بيشتمها و هي هتموت نفسها من الزعل و نفسها ترجعله بس مش قادرة علشان بابا مايزعلش ، و اصلا بابا بيحبها هي اكتر واحده فينا بس هي عماله تعيط طول اليوم و مابتكلش و عماله تقول ان هي السبب و احنا مش عارفين نصبرها 
.. انا هايفة عليها اووي
  ","

   اللي ما يحترمهاش الوقت = هيمسح بكرامتها الأرض لما تروح بيته !
   
   هي عملت الصح .. تحمد ربنا وتشكر فضله.
  
"
87306,"
   يا أبى ارجوك رد عليا ارجوك 😢 .. عندى ٢٢ سنه .. من ٦ سنين كنت شغال عند شخص .. وكانت ظروفى صعبه فايدى طولت على ماله من وراه .. انا هموت ونفسي اكفر عن ذنبى بس من غير ما هو يعرف .. ومش عارف عدد الفلوس ال اخدتها .. عاوز ارجع الفلوس حتى لو اكتر من ما اخدت بس من غير مايعرف .. هل كده ربنا يسامحنى ؟😢
  ","

   رجعها له ولو من غير ما يعرف .. وتب لله واستغفره ..
   
   وأبشر بالخير.
  
"
87307,"
   الحكايه بإختصار انى معملتش حاجه صح فى حياتى
  ","

   الحكاية لم تنتهِ بعد !
   
   والغلط يتصلح .. والصح ما زال ملحوقا ..
  
"
87308,"
   قطوف يمتنعون 
قولت لماما انا ساعات بحس انك مش امي 
مش عارفة بجد قولت كدة ازاي بجد 

امي بتبكي بسببي .. مش عارفة اعمل ايه و مش عارفة اراضيها 
اتمنى الموت ف اللحظة دي .
  ","

   روحي بوسي راسها واديها .. وقوليلها مكنتش أقصد، وأنت أحن أم في الدنيا !
   
   ومعدتيش توصلي لهذه المرحلة تاني أبدا في كلامك معها ..
   
   غفر الله لك.
  
"
87309,"
   محتاجة رأى حضرتك ياشيخ ومستنياه ..
دكتور عندى لاحظت منه اهتمام شديد وبدأت أتابعه وأتعلق ، عايزة أعمله بلوك وأقطع كل الطرق لأن قلبى بدأ يتعب بس مش عندى الجرأة لأنه أكيد هيعرف .. رأى حضرتك ؟
  ","

   غلّي نفسك !
  
"
87310,"
   عمري 19 عام 
من قريه ريفيه، لم يتقدم لي احد بعض بالرغم من كثره العرسان لزميلاتي والاصغر مني 
امي تخبرني بان السبب كوني من عائله متعلمه ولذلك لم يتقدم لي احد 
اوشكت ان انتهي من عامي الجامعي الاول، وما زال الوضع كما هو عليه.. ما رأي حضرتك؟
  ","

   ما زلت صغيرة .. جدا !
  
"
87311,"
   يارب تكون رئيس الجمهوريه
  ","

   ما يصحش كده ☹️
  
"
87312,"
   متزوجه منذ عام رأيت ع هاتف زوجي مواقع وصور اباحية وتكررت لكن كل مره لا اصرح فقط ادعو الله ان يهديه نحن نعشق بعض ولا اطيق بعده لكن قرفت مما ارى ولا ادري هل اصارحه؟  ام ابلغ والدته لعله يستحي منها؟  هو مسافر للعمل في بلد اخري قريبا واخاف مما سيفعله وحده بعد ما رايت ما يفعله وانا معه
  ","

   ادعيله بالعافية والهداية وبس !
   
   معلش .. مقدر شعورك طبعا .. لكنه ذنب كأي ذنب ضعفت نفسه أمامه، ولعل الله بمنه يسلمه .. المصارحة قد تكسر حاجزا بينكما يغير طبيعة العلاقة ..
   
   ويا ريت ياخدك معاه .. لا تبعدوا عن بعض كتير.
  
"
87313,"
   ازيك ياوزير السعاده
  ","

   ادعيلي أترقى وأمسك الحكومة 😃
  
"
87314,"
   هل تضحك على أخطاء الآخرين؟
  ","

   لا يضحك على أخطاء الآخرين إلا جاهل !
   
   على قدر معرفتك بربك = تزداد رحمة للناس.
  
"
87315,"
   انا كنت بسال نفسى انا ليه متبعه حضرتك بقالى سنين بس طلعت مصدر قوه ليا ف وقت مضعفت وكنت هتخلى عن مبداى واوافق ارتبط وادخل ف العك اللى بسمع عنه ده لقيت كل كلامك اللى بقرأه بقوله وبعيده وهو قدر كل كلمه قولتها وقالى دا زود من تمسكى بيكى وعملت بلوك وحتى التفكير فيه مبحاولش ادعيلنا زى مبدعيلك ياشيخ
  ","

   الله يرضيكم ويثبتكم ويحفظكم ..
   
   اللهم ربنا ولك الحمد.
  
"
87316,"
   اعمل ايه مراتى كارهه اهلى مع انهم عمرهم ما تدخلوا فى حياتنا ولا عاملوها وحش.....هى يتيمه و بحاول من اول جوازنا انى اقلل الكلام اللى يزعلها فى الجزء ده و احتويها و املى الفراغ العاطفى من الناحيه دى لكن مش قادر.....كل تفكيرها لو حاولت اعمل خير معاهم انى بفضلهم عليها وبتدخل نفسها فى مقارنات مع امى
  ","

   لازم تحسم هذا الأمر بإنك مش هتسمح بمثل هذه المقارنات !
   
   برّ أمك .. ولا تظلم زوجتك ..
   
   واللي يتجاوز حده = طنشه.
  
"
87317,"
   اظن الحلال يختلف مفهومه من شخص لآخر وان كلها مجرد آراء واجتهادات شخصيه تجزى عليها خيرا
  ","

   الحلال حلال .. والحرام حرام !
   
   دي مش آراء واجتهادات حضرتك .. ده دين وشرع، واحنا مسلمين.
  
"
87318,"
   كلامك يا دكتور مش هيتيح مجال للشقط من الطرفين وهينهى حوار الكراش ولا ايه 😂
  ","

   لكنه سيفتح بابا للسعد في ظلال الحلال !
  
"
87319,"
   انا بحب واحد لطيف جدا وهو بيحبني، بعد فترة من تعارفنا قالي انه شاذ، وانه مستغرب جدا انه حبني بمعني انه عمره ما حب بنت ومبيحبنيش جسديا
هو قال انه عايز يتغير وان الموضوع مش ب ايده وبيكره نفسه جدا، انا مقدرتش اسيبه عشان عارفة ان لو سبته مش هيلاقي حد يروحله غير اللي زيه
اغيره ازاي؟ ارجوك رد متطنشنيش
  ","

   وجهيه يتعالج نفسيا .. وابعدي عنه، للأبد.
  
"
87320,"
   هو فرق السن فى الزواج لو كان كبير بيأثر فى التفاهم ؟
  ","

   كل حالة ولها حكمها.
  
"
87321,"
   صباح الخير يا شيخنا ...مد ايدك معانا
  ","

   موافق .. لو هتعطيني شيك :D
  
"
87322,"
   لو تسمحلي ي شيخ 
حبيبتي كلام الشيخ بالمللي صحيح
انا خُطبت لشخص معتقل ٣ سنوات 
مفروض كنت الاقي معامله حسنه 
لكن للاسف ملقتهاش من اهله وكنت مفكراه هو اللي واللي . ويشهد ربي قد ايه ضحيت وتنازلت عشان هو معتقل ويكون مبسوط وبعد ما اخد براءه وكان فاضله اسبوع ويخرج قالي اكسكيوزمي مننفعش لبعض 
متهدريش عمرك🤚
  ","

   نسخة مع الشكر .. للي بيقولوا حب !
  
"
87323,"
   قولها يا شيخنا تحاول تعدي قعدت سنه زيها ولما طلع بعد ما روحي انا طلعت ظروفه بقت صعبه جدا ولحد دلوقتي مش عارف يقرا فاتحتي بقالنا سنتين لو مش مديها وعد انه جاي تنساه احسنلها والله هتتعب جدا انا جربت وحاسه بيها اوي 💔
  ","
  ....
  "
87324,"
   يا شيخ ليه كل كلامك البنات تترك وتتجاوز ومتقفش جمب اللى قلبها اختاره ويجاهدوا عشان يوصلوا لبعض مش الافضل يحافظوا ع نفسهم وع اللى بيحبوهم لحد ما ربنا يجمعهم ليه بتحسسونا ان الحب بقا رعب وان قلبك يميل لحد دى كارثة ماتعلمونا الحب افضل من عذاب القلب ده يا شيخ
  ","

   لما تعرفوا الحب = نبقى نعلمه !
  
"
87325,"
   الولد اللي بحبه معتقل بقاله اكتر من3 شهور...حياتي مدمره ونفسيتي وحشه اوي مش عارفه اعمل حاجه و مهما حاولت اخبي بيأثر ع اللي حواليا ب اني ازعق او اتعصب منغير سبب مبعرفش انام و بفضل اعيط ومش عارفه اركز ف حاجه💔💔تعبانه اوي بحاول ابقى اقوى واخبي و انه عادي بس فعلا مش عارفه..ارجوك متتريقش ع سؤالي
  ","

   مش هتريق ولا حاجة !
   
   بس شايفة استهلاك روحك بالطريقة دي صح ؟
   
   شايفة ضياع عمرك في الموضوع ده صح ؟
   
   مع العلم إنه ممكن جدا ما يكونش حاسس بك أصلا .. أو يطلع (ربنا يفرج عنه وعن أمثاله) بظروف صعبة كتير تخليه يصرف نظر عنك أو عن الموضع من أساسه .. وده غالبا -للأسف- اللي بيحصل.
   
   يبقى تفوقي .. وتتعافي .. وتتجاوزي ..
  
"
87326,"
   هنا
  ","

   حضرتك هتتجوز البنت مش أبوها والله !
  
"
87327,"
   كنت مخطوبة  حصلت تجاوزات كثيرة كلاما وليس فعلا أشهد الله أني تُبت وتم إنهاء الخطبة بفضل الله
المشكلة إني دايما بيراودني بعد الندم المستمر والخجل من الله اني ظلمت زوجي اللي لسه هيجي بأمر الله .. واني مش هقوله علي السابق حاسه اني بخدعه 
كمان حاسه ان ربنا مش هيكرمني بزوج صالح عشان الي عملته 
لكني تبت
  ","

   كل دي وساوس لا تستحق مجرد التفكير فيها.
   
   لا ظلمتيه ولا حاجة .. دي تتوبي منها بينك وبين ربنا ..
   
   وإياك تنطقي.
  
"
87328,"
   هو كويس وبيصلي وطيب وكريم جدًا وذوق جدًا ولما بيغلط بيعتذر ومحتار يعملي ايه بس عصبي وبيلين بسرعه بس برضه شايف ان دا حرام  بس هوعف نفسه كتير وانا بقيت بتاعته خلاص فضلت اقوله اني لسه مش زوجته وبعدين انا حيرانه جدًا جدًا جزء مني بيقولي انه مش مناسب وجزء مش بيقولي انه في صفات حلوة نادر انك تلاقيها 😓
  ","

   يا تعجلوا بالعقد .. يا معدش تجاوز في الكلام .. يا تنهوا الأمر !
   
   أنت مش بتاعته لسه.
  
"
87329,"
   ‎انا متزوجه وبحب زوجى جدا وهو كمان الحمد لله مش بيزعلنى ومحافظ عليا الحمد لله
‎بس عنده عيب 
‎ابن امه 
‎بيسمعلها جدا هوا محترم ومؤدب بس بيديها ودنه وما ادراك بقا 
‎ربنا رزقنا ببنوته من خمس ايام امه عماله تقوله ان السبوع على اهلى انا..اصلا هو كان ناوى ع عقيقه وكلام اتغير لما لقيته عاوز سبوع
‎الحل
  ","

   مشي أمورك يا بنت الناس .. الحلو ما بيكملش.
   
   وكونه بيسمع كلام أمه مش عيب ما دام كويس معاك.
  
"
87330,"
   بيقولولي استني وهيجيلك كتير احسن وانتي لسه صغيرة وكده والفرصة قدامك كبيرة، وانا استخرت عليه والموضوع اتيسر بشكل عجيب، ساعات بفكر في كلامهم بس ديما ابص للجوانب التانية والاقيني راضية بيه، بس قولي اعمل ايه لما حد يقولي كلام يجرحني! :(
  ","

   طول منت بيهمك نظر الناس وكلامهم = مش هتسعدي !
   
   معاه .. أو مع غيره.
  
"
87331,"
   من فضلك انا غيورة جدا جدا والغيرة دى دايما بتفركش خطوباتى مش بعرف أفرمل أبدا حتى غيرتى على بابا وأخويا الكبير خنقاهم كتيير وموش عارفة اعمل ايه فى علاج ادوية ولا مافيش
  ","

   طبيبة نفسية.
  
"
87332,"
   ضروري انجدني يا شيخ , بنت و كنت مدمنه اباحيه للاسف بس الحمد لله ربنا تاب عليا , الموضوع ده بقي بيطاردني في الأحلام بقيت بخاف انام يا شيخنا و الله بحاول اجاهد نفسي في الحقيقه يقوم يطلعلي في الحلم ! مش عارفه اعمل ايه
  ","

   نامي على وضوء واقرئي آية الكرسي .. ثم لا يضرك بإذن الله شيء.
  
"
87333,"
   أنا خطيبي بيتكلم في الجنس واناملتزمة بقالنا ٨ شهور وصديته كتير اوي اوي بس مفيش فايده واخدت قرار اني اسيبه كذا مرة وكنت بقول بسبب عدم التفاهم بس اهله ناس كويسين جدًا وهو ومغترب فكانت مامته تيجي تتكلم معايا وتقولي بس علشان بعيد وكلام كتير كدا وكنت بدعي ربنا الموضوع بخلص بس مش بيخلص اعمل ايه حاسه بعبئ!
  ","

   أنهي الأمر.
   
   (وده طبعا لأنه لو معظم للشرع مكنش هيبقى مصر على العك بالطريقة دي .. ممكن يغلط مرة، مرتين .. ولما تنبهي عليه يكف ويعترف بإن ده غلط .. أما التمادي بهذه الطريقة فمؤشر سيء جدا).
  
"
87334,"
   قطوف يمتنعون
خطيبي ليس على قدر من الجمال والناس بيؤذوني فيه :( وفي ناس بجحة بتقولها في وشي يا شيخ (يابنتي انتي جميلة تستاهلي حد جميل زيك) واكتر من كده كمان :'( انا حبيت فيه دينه وأخلاقه وطيبته وحاسة اننا شبه بعض في طباعنا وظروفنا وإن ربنا بيعوضنا ببعض بس كلامهم بيضايقني وخايفة أنفر منه بعد كده واندم
  ","

   وما يغني عنك وسيم بطباع نذلة ؟!
   
   يحسدونك الناس عليه .. وتموتين في جواره كل يوم، ألف مرة.
  
"
87335,"
   يا الله على حُسن إجابتك ،، ليحيا بيتكم عامراً 💚
  ","

   آمين .. آمين .. آمين ..
  
"
87336,"
   ما هي طقوسك صباح يوم الجمعة؟
  ","

   أجمل طقوس لصباح الجمعة كانت مع أبي وأمي وأخي يا آسك !
   
   تبدأ من بعد صلاة الفجر ..
   
   الفرن الغاز يشتغل، وأمي (المدللة في بيت أبيها، بنت البندر) تجهز العجين اللي خمر طول الليل (وتقرّصه) .. وأبي (المهندس الناجح، قوي الشخصية) بيساعدها .. وأنا وأخويا (بنبطط الخبز ونجهزه على المطرحة) ..
   
   على الساعة ٩ نكون خلصنا .. ورائحة الخبز الناضج تثير الجوع الكامن ..
   
   ننزل نجيب فول وعجينة طعمية ..
   
   نرجع نلاقي البيت رايق كأن لم تكن هنا حفلة خبيز منذ قليل .. نستمتع بالفطور الطازج مع الخبز الساخن ..
   
   ونقوم نغتسل ونتعطر وننزل للصلاة كأبهى ما يكون !
   
   هذا بيت كان يتنفس الحب في كل تفاصيله ..
   
   لم يكن غنيا بالمال .. لكنه كان ممتلئا سعادة ورضا ورحمة ..
   
   هذا بيت لا أدري كيف أشكر الله أن رُبيت فيه.
  
"
87337,"
   انت هترد عليا امتى أنا زهجججت😒😒
  ","

   ألقاكم يا صحبة الجنة 💚
  
"
87338,"
   لى صديقة مطلقة تحب رجل متزوج ويحبها هو لا ينجب ..هتبقى خيانة لمراته وهيبقى عليها ذنب هى مش عايزة منه اى حاجة وهتكتفى بالقليل بس هما فعلا بيحبوا بعض وطالبين العفة
  ","

   سبحان الله !
   
   يتزوجها على ما يرضي الله ويعيشوا في النور .. ويتقي الله في زوجته وفيها ..
   
   وتستمر الحياة ..
  
"
87339,"
   وزنى ٧٥  و طولى ١٦٥ و بدى اخس حوالى  عشره كيلو كده 
قولى نظام و ان شا الله بمشي عليه و قولى اديش المده اللى راح كون خسيت فيها ؟؟
  ","

   ما تشبعش أبدا، قوم دايما وعندك لسه استعداد تاكل .. اشرب كوب مياه دافئة على الريق .. ابتعد عن الرز تماما (مدة شهر) .. ما تجوعش بشدة، كل تلات ساعات كل حاجة (ثمرة فاكهة، تمرتين، حتة جبنة قريش مع ربع رغيف خبز أسود، ٢٠٠ جم لحمة حمرا، ٢٠٠ جم صدر دجاج، علبة تونة صغيرة بدون الزيت .. إياك والمحمرات والزيوت والمياه الغازية) !
   
   كل هذا جربته بنفسي .. هتنزل العشرة كيلو في أقل من شهرين بإذن الله.
  
"
87340,"
   اسعد الله مسائك استاذي ،أعجبت ببنت تدرس معي في الكلية،وكما تعلم فأنا غير جاهز وهكذا... فقررت ان أخبرها وأنا اعلم ردة فعلها السلبية حتى لا أبني أمل وينشغل بالي... اخبرتها وكانت ردة فعلها مثلما توقعت وقطعت جميع سبل التواصل معي،هل تصرفي صحيح؟ وكيف اتصرف في حالة مواجهة نفس الموقف في المستقبل؟
  ","

   تصرفها هو الصحيح !
   
   كن رجلا .. ولا تتعجل شيئا قبل أوانه.
  
"
87341,"
   هلكت يأ أبي تقدم لخطبتي اكثر من مرة ولم توافق أمي علمت بعدها انه تزوج ولا زال يصر ع محادثتي بعد و عندما اكلمه تضيق الارض بي زراع ولا اطيق نفسي و اشعر ان صلاتي لا تقبل و اكره نفسي اكثر و كلما التزم و اعود الي ربي و الي سابق عهدي يظهر ف طريقي ثانيا استحلفك بالله ماذا افعل ارجو ان تجيب
  ","

   بلّكيه .. وابتعدي، للأبد.
  
"
87342,"
   ماذا تحب؟
  ","

   الأمان .. ومن أجده معهم.
  
"
87343,"
   اكيد في اسباب لكن ممكن هو معتبرها من وجهة نظره ملهاش لازمة.. السؤال هو ازاي الام تتعب وتربي والاب يشتغل ويصرف ويتبهدل وف الاخر ابنهم يتجوز غصب عنهم؟ ويفضحهم كده
  ","

   ممكن نهدى ؟!
   
   احنا ما قلناش أبدا يسفه من رأي والديه أو يعتبره ملوش قيمة .. ولا بنجرأ الشباب يعملوا كده ..
   
   احنا بنقول لو ده اختيار قلبه فعلا، وشايف سعادته فيه، ومفيش أي مبرر (حقيقي) لرفض والديه .. كان فيه أب والله رافض جوازة عشان العروسة رفيعة، وأم رفضت عشان كانت مطبخة مع أختها إن الواد للبت بنتها !
   
   في الحالة دي لازم يتبع اختيار قلبه .. ويلزم الأدب مع أهله .. والأيام هتصلح كل حاجة ..
   
   طيب لما العيال يسمعوا الكلام (في غير موضعه) ويلبسوا في الحيط ويعيشوا تعساء !
   
   ساعتها مين هينفعهم ؟!
   
   محدش والله.
  
"
87344,"
   افضل كتاب اقرأه عن تزكية النفس ؟
  ","

   أدمن الخلوة مع القرآن .. تلاوة واستماعا.
  
"
87345,"
   زوجي يا شيخ مخاصمني  عاوز يلغي وجودي لان  عندي ناس قرايبي عالفيس
  ","

   إيه علاقة قرايبك والفيس بوجودك ؟!
   
   لو هو إنسان كويس معاك .. لكن بيغير شوية = نفذي رغبته حفظا للود؛ ما دام مش أوفر !
   
   الدنيا بسيطة .. مفيش حاجة تستاهل.
  
"
87346,"
   ما تقوليلهوش يا بنتي ايه اخرك 😂
هتصدق ي أبي وهتعك الدنيا صدقني احنا كبنات هبل و مش فاهمين نفسنا أصلا 😂😂
  ","

   اتكلمي عن نفسك لو سمحت 😌
  
"
87347,"
   طلب يقعد معي مرة تانية عشان المرة الاولى معرفش يتكلم معايا، جزاك الله عنا خير جزاء
  ","

   الله يتم عليكم بخير ..
  
"
87348,"
   عندي رؤية شرعية لشخص كنت أدعو الله به .. والحمد لله ربنا استجاب بعد صبر ومجاهدة سنين وتقدم إيه الاسئلة اللي المفروض أسألها ؟ واتكلم ف إيه عموما .. فرحاانه جدا بس خايفه اتحرج وابهدل الدنيا ف القعده 😂 وادعيلنا ربنا يكمل فرحتنا على خير 🌸
  ","

   أسئلة ؟!
   
   قوليله ايه اللي أخرك .. بس كده 😬
   
   الله يتم عليكم بخير.
  
"
87349,"
   ياشيخ ينفع اقعد مع الشب اللي متقدملي لوحدنا بدون محرم ؟ مع العلم انه بالصالة يعني مكان مفتوح
  ","

   عادي؛ ما دام المكان مفتوح .. ما هو لازم يسيبوكم شوية عشان تعرفوا تتكلموا.
  
"
87350,"
   يا شيخ انا بنت بالجامعة بدرس بدرس و بتعب عنجد
و بروح بجيب علامة زي علامة اللي ما فتح كتاب 
البنات حوليا علاماتهم مرتفعة و انا بدرس اكتر منهم
معروفة بشخصيتي الجميلة و المحبوبة و القوية 
و لكن اخاف ان افقد ثقتي بنفسي بسبب هذا الموضوع ! 
ماذا افعل !!
  ","

   ولا يهمك !
   
   اعملي اللي عليك وبس .. النتايج بتاعة ربنا ..
   
   حاولي بس تقفي على طريقة مذاكرتك لعل فيها حاجة غلط ..
   
   وعموما ده طبيعي في الجامعات .. كثيرا.
  
"
87351,"
   يا شيخ متتعصبش علي بالله 😂
بس هو حضرتك كل مرة واحدة تسألك اعرف خطيبي كان في حد قبله ولا لاء بتقول لاء 
طب م هو لو عرف هتبقي مشكلة و هيقول ان كده كذب 
افهم لاء ليه بس من باب العلم بالشئ بس مش اكتر 
متتعصبش بالله 😂
  ","

   مفيش عصبية ولا حاجة .. حياة شركائكم قبل ما تدخلوها = مش من حقكم، أبدا.
  
"
87352,"
   توافق ازاي يا شيخ كده تبقا بترخص نفسها واهلها!
  ","

   لو الولد كويس فعلا وأهله ما لهم مبرر معتبر للرفض = يساعدوه وهذا لا يعيبهم !
   
   والأيام هتصلح كل حاجة.
  
"
87353,"
   طيب لو منفصل وهو ٢٩ وانا ٢٣ وبنت والكل هاجمني وقاطعوني كاني ارتكبت جريمة وبقو يبصولي بقرف وانا ماشية في الشارع وطلعو عليا كلام اني كنت علي علاقة بيه قبل انفصاله وانا والله مكنتش اعرفه خالص،، انا كزة عملت حاجة غلط او حرام يا شيخ محمد بالله تجاوبني تعبت جدا والله من الناس
  ","

   يولعوا الناس اللي بالطريقة دي بجاز !
  
"
87354,"
   شيخ محمد ...هل يقدر الشاب علي الزواج دون موافقة اهله ! 
لاني احب زميلي بالجامعة وتقدم لي ولكن للاسف اهله رفضوا وهو مستقر ماديا لانه يعمل منذ بداية الجامعة وعمله جيد الحمد لله 
اخبرني انه يريد مقابلة والدي منفردا لانه من سيتزوجني وليس امه وابيه وانه لا يفعل خطأ بل العكس .هل اوافق !؟؟
  ","

   نعم.
  
"
87355,"
   كيف لى أن أعيش سعيدة وانا فقدت عذريتي فى سن صغيرة لانى لم اكن اعلم عنها شىء😔 والان حياتى مهدده من كل جانب ..الى متى سأظل ارفض الزواج..الى متى سابرر لاهلى سبب رفضى..والدى متوفى وامى عجوز ..اخوتى لو علموا بأمر كهذا لقتلونى😔 مع العلم اننى فقدتها بنفسى لم يمسسنى احد💔
  ","

   اعرضي نفسك على طبيبة نسا.
  
"
87356,"
   عايز اتقدم لصاحبة خطيبتي السابقه(تزوجت الان) لكن الله يسامحها مطلعه عليا كلام سيء بين صحباتها يشهد الله اني بريء منه.. خايف ومشتت
  ","

   واجه !
   
   محدش له عندك حاجة.
  
"
87357,"
   ايه مشكله الزواج من شخص منفصل بدون اطفال عمره ٣٠ سنه وانا ٢٧ انسه ؟
  ","

   مفيش مشكلة !
   
   المهم يكون إنسان كويس .. منفصل مش منفصل؛ دي مش نقطة.
  
"
87358,"
   البنات معذورة يا شيخ محمد الام والأب بيخوفوا البنات من التبسط مع الخاطب وحتى لو عاقد عليها وبيفضلوا يؤنبوا في البنت فبتحس بتأنيب الضمير حتى لو حلالها. ده غير الخوف من الانفصال بعد العقد ونظرة اي شاب جاي يخطبها انها كانت عاقدة يبقى في رجل آخر لمسها وبيسمعوا الكلام ده من اخواتهم الشباب وهم ببيخطبوا
  ","

   أولا: شرفت ونورت والله يا دكتورة حنان !
   
   ثانيا: عند حضرتك حق، ولذلك أدينا بنحاول نوعي هنا على أد ما نقدر .. ربنا يسددنا ويعين ..
   
   ثالثا: يا بنات ياللي هنا هي دي د. حنان لاشين (أو خالتو حنان كعادتكن معها 😃) اللي نصحتكن بمتابعتها والاستفادة منها من كم يوم (سيما في هذه الزوايا عشان احنا كرجالة مش بنعرف نقول فيها كل المطلوب بطبيعة الحال) ..
   
   ربنا يحفظها ويسلمها ويتقبل منها .. وإياكن جميعا ..
   
   رابعا: بالمناسبة كتبها ورواياتها جميلة .. لا تفوتكم.
  
"
87359,"
   😂😂😂😂 حلو النقاش ده استمروا😂😂😂
  ","

   يلا هصلي العصر.
  
"
87360,"
   ربنا يفرحكم، الكلام ضحكني رغم ما أنا فيه من هم وكرب.. سبحان من أضحك وأبكى
  ","

   اضحك محدش واخد منها حاجة !
   
   المهم نتعلم.
  
"
87361,"
   هو انا لو بحاول أتعلم رقص و اتعامل معاه ازاى و دلع فى طريقة الكلام يعنى 😅 وبجاهد في الحجاب برا البيت بس في بالى دايما ان يكون شكلى كذا في البيت واللبس ده يبقي أحلى وبفكر ان في الجهاز بدلة رقص زى الموضة الحالية مع انقسام الأمهات دى قلة أدب 😅 و انت دكتورة مش رقاصة 😅 تفكيرى صح
  ","

   آخر كلام في الزاوية دي .. أنت كده حالة مثالية !
   
   (تعليم + حجاب وأدب + زوجة ناجحة)
   
   أنا معرفكيش .. أنا بتكلم عن الحالة بصفة عامة للاستفادة ..
   
   واللي ما تكونش فاهمة إن سعيها لإعفاف زوجها (في الزمن اللي احنا فيه والبلاوي اللي في الشوارع والشاشات) ده باب أجر كبير لها = تبقى مش فاهمة حاجة.
   
   وقبل ما فوزية تتشنج وتقول وهو ليه تبقى عينه زايغة .. نقولها: اعملي اللي عليك أنت .. وبعدين نقوله اختشي وخاف ربك ياللي معندكش دم !
   
   وقبل ما تتشنج تاني وتقول بس بنات الناس مش عشان كده وبس .. نقولها: مين قال (بس) !
   
   لكن المصيبة فعلا في كسل وجهل كثيرات منكن .. والأدهى لما تحاول تبرر ده بإلصاقه بالشرع زورا.
   
   قال أحد السف:
   
   ""تعجبني المرأة رزان عند جارتها .. عاهرة عند زوجها"".
   
   (سامحوني يا شباب .. عارف إنه ده كلام أمهات المفروض .. لكن للأسف لا عاد فيه أمهات بيقولوا ولا بنات فاهمين إلا من رحم ربنا .. ومشاكل كتير فعلا بتحصل بسبب التقصير في الزاوية دي .. وكتير بيكون فيه حرج من التصريح بها وتلاقي مشاكل البيوت فيما يبدو غير مسببة وغير منطقية .. وهي في الأصل راجعة لجهل أحد الطرفين أو كليهما بأهمية إشباع هذه الزاوية).
   
   ربنا يسعد بيوت المسلمين .. والحمد لله رب العالمين.
  
"
87362,"
   دي احلى عيلة الي ولادها بالتقسيط
كل واحد يحس أنه مسؤل عن الي بعده
والكبار يفهموا شعور الأمومة والابوة بدري
  ","

   صح .. جدا !
  
"
87363,"
   عليا ب23 سنة بيني وبين أخويا الكبير :))
  ","

   ههههههه
   
   مين يزود 😃
  
"
87364,"
   هو ليه الناس بقت بتسأل اسئله كتير من دي .. يعني ايه العيب لو خلفت يا شيخ ،، السؤال استفزني صراحه ،، زمان الناس كانت البت وامها بيخلفو في نفس الوقت وساعات بعدها كمان ،، لما كانت الناس قلوبها نضيفه ،، ليه الاسئله اللي بتدل علي قلوب مش نضيفه ومش صافيه ،،، اسئله غريبه بصراحه وكان الله في عون حضرتك
  ","

   مش حكاية قلوب !
   
   حكاية نسق مجتمعي خربان.
  
"
87365,"
   انا اكبر من اخويا ب 15 وانا اللي بربيه دلوقتي 😂😂 او هو اللي بيربيني 😂
  ","

   مثلا 😃
  
"
87366,"
   انا 24 ولسه امي مخلفة من اسبوع
  ","

   الله !
   
   البيوت البركة الجميلة دي.
  
"
87367,"
   فى ال صبروا خمسة وحاليا معاهم براء💙😂
  ","

   وفيه اللي صبروا سبعة .. وحاليا عندهم محمد عطية 😃
  
"
87368,"
   غلط الاسئلة دي والله كده غلط 😂😂😂
  ","

   خلاص خلاص .. معلش 🙏🏻😀
  
"
87369,"
   هو فى اى ى جماعة استغفر الله 😂😂
  ","

   والله معرف ايه اللي جابنا هنا يا عم 🙃
  
"
87370,"
   تخافوا من ايه !! اسفه يعنى بس انا اصلا خايفه ارتبط بواحد شهوته مش عاليه 
مش قله ادب والله بس دى فطره وحاجه مفروض تفرح جدا
  ","

   صح.
   
   (فيه بصيص أمل يا شباب .. ولعوا في الصبّارة).
  
"
87371,"
   حكم اننا بنخاف من المكبوتين
  ","

   آدي الحلال الأجمل يا شباب !
   
   صبّارة وادفنوا نفسكم 😂
   
   (بهزر .. ده كلام قلة فهم طبعا بس).
  
"
87372,"
   غير السائلة بس هو علشانه امام مسجد ياشيخ يبقى لازم ميعملش حاجة غلط؟
  ","

   غلط !
   
   يا نهار مش فايت ..
   
   ناقصين تقولوا ده متجوز عشان حاجات قلة أدب 🙃
  
"
87373,"
   انا خطيبى لو لمس ايدى ياشيخ جسمى كله بيكون ع غير الطبيعى وبخاف جدا بردو
  ","

   أولا: لا يجوز له مسك يدك الآن !
   
   ثانيا: لو لمس خطأ يعني فالكهربا دي نعمة، عدمها هو اللي يستدعي القلق ..
   
   ثالثا: بطلوا عبط وارحموا العزّاب اللي معانا 😬
  
"
87374,"
   ايوه وانا خطيبي ازهري ومتدين جدا وامام مسجد والي حد ما اهل للفتوي وبيغض بصره للكل فعلا بس بيقاوم نفسه بالعافيه قصادي 
هو بيحبني جدااا جدااا وانا كذلك 
انصحنا وادعيلنا بالتيسير ومنقعش ف ذنب !
  ","

   لو مش بيحبك = مش هيحتاج يقاوم بزيادة !
   
   الله يتم عليكم بخير.
  
"
87375,"
   انا لو مكانها برضك بخاف
  ","

   برضك ده الطبيعي 😬
   
   (تعدد اللهجات هنا ممتع والله).
  
"
87376,"
   قالقنى بعد الجواز وكدة ..وكمان بيبقي قاعد معايا مش على بعضه ومش مركز في كلامى وبينظر إلىّ في اماكن تانية غير وجهى ..
  ","

   طب ما ده الطبيعي !
   
   سبحان الله.
   
   المهم ما تختلوش ببعض، وما تتجاوزوش.
  
"
87377,"
   يا شيخ من فضلك خليه يتقدم و يخطبها و هي لو عاوزة هتقنع أهلها والله يتخطبوا الاربع سنين أهون من مفيش 
بنت و حطيت نفسي مكانها بالله رد عليا كده تفكيري غلط ؟
  ","

   أحيانا بيكون أهون .. وأحيانا لأ؛ زي السؤال اللي فات.
  
"
87378,"
   اتخطبنا على اساس ان الخطوبه هتفضل سنتين بقالنا سنه مخطوبين وواجه صعوبات في شغله وتجهيزات البيت ممكن تضطرنا لتاجيل الفرح و ابي يرفض كتب الكتاب في الفتره دي وخايفه  يحصل تجاوز لان المده طويله وما بقيناش قادرين نصبر نفسي ننفصل شوية ونرجع لكن الموضوع شبه مستحيل ..التجربه فعلا صعبه جدا على الطرفين
  ","

   للأسف صحيح !
   
   وعشان كده بنقول دايما: لا تعجلوا ..
  
"
87379,"
   بارك الله فيك يا شيخنا وأشهد الله عز وجل  وأشهدك إن عادت سأكون لها خير زوج وخير سند وسأتقي الله فيها ما حييت
  ","

   اللهم الخير .. وصلاح الحال والبال.
  
"
87380,"
   اخطئت في حقها ولم أرى منها إلا كل جميل وطيب هي وأهلها وكانت تأخذ بيدي الى الخير دائما  وقامت بفسخ الخطبة. توبت إلى ربي وأشهد الله ألا أعود إلى ذلك أبدا وأني قد عرفت قيمتها . هي من أشد متابعيك ( ع.ع) هلا قمت بنشره علها تراه وادعو لنا بتيسير الحال وازالة ما بيننا من شر
  ","

   أعطيه فرصة يا ع.ع. إن كنت تجدين الطاقة .. فربنا يعفو ويغفر !
   
   ولعل ما حدث خير .. درس لا يُنسى.
  
"
87381,"
   يا شيخنا 
كان حد شافني من فتره ف الجامعه وكلمني نت انا رديت عليه أما قالي انو عايز يتقدم وطلب عنواني أو رقم والدى وأخته كلمتني علي الفيس برده وانا رفضت لأسباب 
هوا فضل بعدها يتواصل معايا ويبعتلي تاني وانا الصراحه رديت عليه حاولت أقنعه أن الموضوع مش هينفع وهوا حاول يقنعني ويكلمني كتير 
ردى عليه حرام؟
  ","

   بلاش وسوسة الله يستركم !
   
   مش معنى التزام الحدود تتحولوا لكائنات فاقدة الثقة بالطريقة دي.
  
"
87382,"
   عادي .. انا الفرق بيني و بين اختي ٢٠ سنة ! 😂
  ","

   الله ! 😃
  
"
87383,"
   يا ابي لا يصل الشاب لمرحلة التهديد هذه ، اذا كان يحبها بحق ، إلا في حالة ان الانثى عنيدة ولا تطيع امره حتى لو كان امره خير ، والله اعلم

 انا وصلت لمرحلة التهديد مع انسانة اعشقها بكل معنى الكلمة ، ولكنها تعاند في الصغيرة والكبيرة واصبحت تتطاول علي فاضطرتني ان اهددها على الرغم من كرهي الشديد لذلك !😔
  ","

   المحصلة إن العلاقة كده مش مريحة ومش صحيحة !
  
"
87384,"
   ينفع الام تنجبب واخر اولادها عنده 15 سنه ولا مينفعش احتراما لابنائها
  ","

   ينفع .. ما ينفعش ليه !
  
"
87385,"
   يا شيخ لازم لما استسمح الشخص اللي اغتبته اذكر له الموقف والكلام الذي قولته عليه؟
  ","

   لأ .. الأفضل تطلب منه السماح بوجه عام.
  
"
87386,"
   بابا زعلان مع ماما المفروض كان بينزل أجازه من شغله اسبوع كل شهر 
بقاله ٣ شهور مبيجيش ومش بيكلمنا خالص ولا بيسأل علينا 
عرفنا أنه جاى قريب 
انا زعلانه منه اوى عاوزه اعرفه انى من حقى انه ينزل علشاني انا أو يكلمنى ويسأل عليا حتى 
اعمل ازاى كدا بأدب ومن غير ما يزعل منى ؟
  ","

   اكتبي جواب فيه كل اللي جواب .. بس بلطف وعاطفة !
   
   واعطيه له في وقت صفا.
  
"
87387,"
   خطيبى عاقد بار بوالدته لكن بيتعصب من اقل حاجه وقدامى كمان،بيضيع كل حاجه حلوه بيعملها بعصبيته
ومامته قالتله كده
اتكلمت معاه كذا مره انه يعدل سلوكه معاها

اخير فكرت اعامله يوم بنفس معاملته مع مامته واقوله نخيل ابنك ال بيعمل فيك كده هيكون رد فعلك ايه

كده صح ولا ف طريقه تانيه
مع العلم انه ف المجمل رائع
  ","

   لا مش حل ده اللي قلت عليه !
   
   الحل يجاهد نفسه ويعدل سلوكه .. وهيتحسن بإذن الله.
  
"
87388,"
   ناوي علي الزواج ان شاء الله، ولكن علي الاقل ٤ سنين ومش عايز اعشمها وحاجة تحصل بعدين وتنجرح..
انا بالاول وبالاخر ممكن استحمل لكن هي لا.. هل من المستحب اني افضل علي تواصل معاها وانا اخبرت والدي قال لي انه مفيش اعتراض طلما باذن الله ناوي علي الحلال... جزاك الله خيراً عن الرد ..
  ","

   بل تبتعد يا حبيبي على وعد أن تتقدم حين تتيسر أمورك بإذن الله ..
   
   (وفي نفس الوقت هي في حل إن جاءها أنسب وأفضل .. عارف إنها قاسية معلش، بس لازم تتقال).
  
"
87389,"
   خطيبي امام مسجد بس بحس شهوته الفطرية عاليه خالص والموضوع ده قالقنى جدا
  ","

   يقلقك من أي ناحية ؟!
  
"
87390,"
   خطيبي كل مشكله تحصل يهددني انه يسيبني، مع العلم انه بيحبني جدا و بعد م المشكله بتهدي بيقولي لا اكيد كنت هكلمك تاني اسأل عليكي، انا مش حاسه بامان و مش عايزه اسيبه لان انا حاربت اهلي و صحابي عشانه و هيشمتو فيا ، بالاضافه لاني بحبه جدا جدا، لكن انا بعيط بسببه كتير جدا و قلته من غلبي اتقي ربنا فيا حرام
  ","

   اللي بيحب = ما يقدرش يتخيل الفراق، فضلا عن التهديد به !
  
"
87391,"
   هوا انا لو اتخطبت  مفروض لما خطيبي يسألني عن كان ف حد ف حياتى قبله ولا .. وكانت تجربه عابره  عاديه جدا . ..وانا قولتله لا يبقا كدا كذبت!!
  ","

   بل فعلت الصواب.
  
"
87392,"
   يا شيخنا الجليل، اعز الله مقدارك وجزاك الله عنا كل خير وعن مساعدتك.
احبها، وتحبني، والمسافات بعيدة ولكن القلوب من اقرب ما يكون، هل ننتظر ونتوكل علي الله ونترك ما سوف يحدث لله ولا نتصرف بعقلانيه وندوس علي انفسنا ونفترق ؟ ارجوك ساعدني.. فاض بي الامر...
  ","

   هي المحصلة إن فيه بعد هذه المرحلة !
   
   ولو لكم نصيب في بعض = هيكون بإذن الله.
  
"
87393,"
   يا شيخ بترد على عالم ومسبحني😂كمان لازم ابعت 12 مرة لتشوف السؤال😅😅 المسا بكون عندك نسخة pdf """"مبدأية"""" قابلة للتعديل  إن طلبت ، على خاص الفيس ببعتها إن شاء الله
  ","

   الله يرضى عليك 🌹
  
"
87394,"
   عارفه اني مش المفروض اسال عن ماضي خطيبي او اي حاجه تخصه قبل كده طالما هو كويس وسالت عليه قبل الخطوبة ..اتخطبنا وارتبطت بيه جدا وقربنا لبعض اكتر حكالى عن ماضيه اللى مكنش حد يعرفه غيره طمنته وقلتله المهم ننسى وما نرجعش تاني لكني خايفه يرجع ومش قادرة اثق فيه تاني زي الاول
  ","

   انسي .. انسي تماما !
   
   ربنا يسامحه .. مكنش المفروض يحكي أبدا.
  
"
87395,"
   غير السائل 
اسم البراء ننادي عليه ازاي
يا البراء
والا
يا براء
  ","

   ييجي بس وأنا أقوله يا برّو 😃
  
"
87396,"
   كتاب ب اسمنا "" صحبة الجنة "" 💚 .. يا الله 💚... ربنا يكملها على خير
  ","

   والله ناويه .. وفي دماغي فكرة غلافه كمان !
   
   عسى الله ييسر.
  
"
87397,"
   حصتي ف الطبعة دي ي ابو انس ..كفاية اللايك اللي قبل السؤال ما ينقرأ
  ","

   وهكتب شكر لك في المقدمة كمان :)
  
"
87398,"
   12 وكالريال😬،ساويت كتاب سميته دليل صحبة الجنةجمعت فيه اهم اسئلة الاسك و أجوبتها و بوستات الفيس لحضرتك، و رتبتهم و عنونتهم و في نسخة مبدأية شبه منتهية ، ان حضرتك مهتم بالفكرة يمكن ابعت لك النسخة على الخاص و حضرتك ان عندك تعديلات إما تقل لي عليها و انا بعدلها أو لك  -بصدر رحب- او الكتاب لك تصرف به
  ","

   تعلالي يا حبيب قلبي .. دنا لسه والله متكلم في الفكرة دي أمس.
  
"
87399,"
   جوزي واهله بيقولوا اسم البراء عشان اول ايه من سورة التوبة حرام ومش اسم صحابي ؟؟ انا اتحطمت والله بس اصريت وسميته غصب عنهم
  ","

   البراء بن مالك .. صحابي جليل .. أخوه: أنس بن مالك !
  
"
87400,"
   المرأه تحب أن تري فيه القدوة والمعرفه وان تشعر أنها طفلته
هل يمكن هذا وهي تكبره بشهور؟!!!
  ","

   وبسنين !
   
   أنتم فاهمين غلط.
  
"
87401,"
   غير السائلة ي شيخ
هل هنشعر ب السكن والسند
هل الحب كافي؟؟
  ","

   ومين قال إن السكن والسند مرتبط بالسن ؟!
   
   سبحان الله.
  
"
87402,"
   حد بيحبني من زمان ومحترم بس قدي او انا اكبر بكام شهر كمااان ... ولا جواز صالونات وواحد جاهز واكبر مني؟
  ","

   الأول .. بلا تردد !
  
"
87403,"
   ربنا يرزقك بيه ويفرح قلبك 
تستاهل كل خير
  ","

   يا رب 😃
  
"
87404,"
   خطيبي لسه في بدايه شغله ومعروف ان الشغل في البداية بيكون صعب شوية المشكلة انه بيصعب بزياده من عدم تركيزه ف اي حاجه لا في شغل ولا ف حياته حاسس انه تايه ومش قادر ياخد قرارات مهمه وبيهرب منها ف انه يركز ف حاجات صغيرة بكل تفاصيلها اساعده ازاي عشان يظبط اولويات تركيزه هو مدرك للمشكلة لكن مش قادر يحلها
  ","

   لعله يحتاج استشارة طبيب نفسي.
  
"
87405,"
   خطيبى امبارح كلمنى فى وقت متأخر بعد الساعه 2 وانا منبها عليه اقصى شئ تقفل 1 المهم انا كنت نايمه وفضل يزن فيه حاجه كانت مضايقاه عايز يفهمها منى المشكله انه مش صبور وهيفضل صاحى لغايه اما اشرحله الموقف حاولت اقفل اتصل اكثر من مره المهم اتكلمنا ووضحنا وجهات النظر لغايه اما الفجر آذن انا مضايقه ومستحرمه
  ","

   عدى الموقف وخلاص !
   
   معدتوش تعملوها تاني.
  
"
87406,"
   شو رايك بالاسماء هدول (اوس اويس غسان اياس حازم البراء مراد وسام )
  ","

   البراء !
   
   ياما نفسي فيه.
  
"
87407,"
   يا شيخ انا بحب واحد جدا و اكتشفت ان بنات كتير معجبة بردو فقررت اوقف دعاء بيه و ادعي بالزوج الصالح الذي يكون خيرا لي في ديني و معاشي و عاقبة امري بدل ما اوجع قلبي اكتر من كدا  بس بضعف ساعات و ادعي بيه ، اعمل اي
  ","

   زي منت !
   
   ادعي ربنا بالخير.
  
"
87408,"
   انا هنا من زمان ومعمرك جاوبتيلي سؤال ، بس عندي حسن ظن اني مالصحبة ، ادعيلي انجح السنادي 🌸
  ","

   الله يوفقك .. وكل من ها هنا.
  
"
87409,"
   كيف تتعامل مع شخص تغير اسلوبه معك ؟
  ","

   بما لا يجعلني أستغرب نفسي !
   
   أيوه .. المهم أنا، ونظرتي لي.
  
"
87410,"
   برافو لانك ادخلت الباء علي الشيء المتروك و ليس العكس
  ","
  ""أتستبدلون الذي هو أدنى بالذي هو خير""
  
  اللهم زيّنا وأصلحنا بالقرآن.
  "
87411,"
   بما ان حضرتك فاتح فبالله ترد عليا 
انا انهيت خطوبتي لان خطيبي فيه صفات زي انه بيحب يحس انه مهم و كدة يعنب "" ابو لمعه "" زي ما بيقولوا و انا تعبت عشان يتغير و فيه شوية كذب و انا فاقدة مصدقته خالص .بس هو بيحبني من اربع سنين وانا مش بحس اني بحبه هو دلوقتي اهلي بيضغطوا عليا ارجع عشان هو بيحبني و اهله كما
  ","

   ما ترجعيش.
  
"
87412,"
   طب لو لسه بتحبه ؟ غير السائل..
ومش قادر تطلعه من دماغك ؟
  ","

   لازم الحياة تستمر !
   
   ده اللي لازم يكون في دماغكم .. عشان ترتاحوا.
   
   ما تضمنوش سعادتكم مع أي حد، مهما تحملون له من مشاعر !
   
   ده اللي لازم يكون في قلبكم .. عشان تصمدوا.
  
"
87413,"
   ما هو الوقت اللازم لنسيان شخص كنت تحبه؟
  ","

   ما دمت استطعت أن تقول (كنت) = يبقى هتنساه يا آسك !
  
"
87414,"
   ياشيخ محاسب فى فندق فى السعودية ب2500 ريال حلوة ولا ياريت تجاوب امر مهم
  ","

   لو رسوم الإقامة والتأمين سنويا عليهم .. ويوفرون لك سكنا = ممتاز في الوضع الحالي، جدا !
   
   وحاول تتفاوض أد ما تقدر ..
   
   الله يوسع عليك وييسر أمرك ..
   
   ————————————————
   
   ألقاكم يا صحبة الجنة 💚
  
"
87415,"
   لما يكون أنا ماشية ف 20 متقدملي شاب عنده 30 سنة من رأيك اوافق ع رؤية وقاعدة ولا أرفض!؟
  ","

   اقعدي .. وشوفي قلبك هيروح على فين !
  
"
87416,"
   خطيبي بيقولي ان اولويات كل الرجاله في الجواز العلاقه بين الراجل و مراته ثم الحب بالرغم من انه المفروض بيحبني و كان بيتقدملي بقاله سنين اتخنقت منه اعمل ايه هو متجاوزش في الكلام بس قال كده
  ","

   العلاقة عند الرجل بوابة للحب !
   
   العلاقة عند المرأة نتيجة للحب !
   
   وهبل منه يقولك كلام زي ده الوقت .. وطنشي وبس.
   
   (ما تسمحيش يقرب من المنطقة دي تاني لين العقد).
  
"
87417,"
   ايه راى حضرتك في تهذيب اللحية( تقصرها - يعني درجة واحد او اتنين )
  ","

   جائز.
  
"
87418,"
   &&& هنا ياشيخ بعد إذنك
  ","

   كل اللي بيجراله ده طبيعي جدا !
   
   هو بس اللي معندوش خبرة ومش فاهم ..
   
   المهم تلزما حدود المرحلة .. وبس.
  
"
87419,"
   اجب هنا يا شيخ 🌸
  ","

   أنت فاهمة وصفك في اللي كنت بتعمليه إيه ؟!
   
   احمدي الله الذي نجاك وأعادك للحياة النظيفة ..
   
   إياك تضعفي فتستبدلي رفقة الشيطان بالقرب من ربك.
  
"
87420,"
   لو انا عملت عمرة وانا من سكان جدة واجلت حلق الشعر لغاية ما وصلت جدة وحلقت هناك كده صح ولا فرض احلق ف مكة؟؟
  ","

   صح .. ما دمت التزمت البعد عن محظورات الإحرام !
   
   تقبل الله منك.
  
"
87421,"
   غير السائلة .. بس انا كنت مخطوبه لواحد كل اراءه مخالفه لتفكيري ولو بيسمع رأي بيغير رأيه علشان يبقا زي في اغلب النقاشات .. مش كنت بشوفه حابب يطور نفسه في حاجه خالص .. مفيش اي اهتمام لا كوره ولا قرايه ولا صيد حتي ولا الهوا .. مش شايفاه غير سلبي 
والله ما قدرت استحمل . بالرد دا انا كدا ظالمه جدا :( م
  ","

   بل صح .. جدا !
   
   هو يعني يا أفورة .. يا تنازل حد التأقلم مع الملل القاتل ؟
  
"
87422,"
   خطيبي بيحبني و متفاهمين بس اخوه عامل زي البلطجيه و عامل وشم و مطول شعره و بيسهر في كباريهات اعمل ايه
  ","

   واحنا مالنا بيه !
  
"
87423,"
   خطيبتي بتقولي انها بتخاف من الملتحين وعايزاني معتش اربي اللحية ....انا حاسس اني بأتنازل واحدة واحدة...ايش اسوي ؟!
  ","

   لا تحلق.
  
"
87424,"
   لسه بقول يارب تكون فاتح
ياشيخ باباومامافى بينهم مشاكل كتير وبابا عصبى وعل طول بيزعق فانا شايفة اللى بابا بيعمله غلط ومامابتصعب عليا فبضايق منه وافضل ادافع عن مامابس انابزعل خالص لما بزعله بس والله غصب عنى بس انا تعبت ومبقتش عايزة انزل البيت انافى كلية بعيدة بس مبقدرش ، انا نفسيتى تحت الصفر
  ","

   افصلي نفسك من كل ده !
   
   اتكلمي بالحق وانصحي بالحسنى .. وشوفي حياتك .. وبس.
  
"
87425,"
   فيه حد قالي أن حفظ القرآن مش واجب وان مفيش ايه تدل علي حفظوا الكلام دا صح
  ","

   منذ متى نتعامل مع ما يقربنا إلى الله بمبدأ واجب نعمله، ولا مستحب نزهد فيه ؟!
  
"
87426,"
   إن أجل الله لآت
  ","

   يصبّر المشتاقين إلى لقائه !
   
   سبحان ربنا وبحمده ..
  
"
87427,"
   يا شيخ لم يراني سوى مرة واحد زسافر ولن يعود قبل سنة أخرى وسيكون الزواج لم يسألني عن أشياء جوهرية في أشعر وكأنه اختارني للزواج لأنه حان وقت الزواج هل سليم تركي له أم أنا واهمة وهذا طبيعي؟
  ","

   الطبيعي هو عدم الرغبة في الاستمرار بعلاقة كهذه !
  
"
87428,"
   ما هو الحد الادنى لبر الوالد ؟ 
و هل دفاعى عن امى او احد اخوتى عندما اراه يؤذيهم يعتبر عقوق ؟
  ","

   لزوم الأدب في المعاملة !
   
   لا .. ليس عقوقا، لكن بالحسنى.
  
"
87429,"
   صباح الخير يا شيخنا...كل يوم شهرتك بتزيد وشباب كتير بتتبعك وبتحبك اكتر..نفع الله بك الامه وشبابها يااارب..بس كنت حابه اقولك استغل ده كامل الاستغلال ولا تكتفى بكام جواب ع الاسك او بوست ع الفيس استغل الفرصه الى ربنا حباك ليها فى نفع امته واعرف ان ربنا ارادك فى ده...ربنا يفتح عليك يا شيخنا
  ","

   اللهم سترك !
   
   استعملني ولا تستبدلني .. ولا تقبضني إليك إلا وأنت راضٍ عني.
  
"
87430,"
   هو فى اجمل من ان الاب يكون فخور ببنته ؟ انا محرومه من كده بسبب لبسى للنقاب بالرغم انى الوحيده اللى بقبل ايده فالبيت وبحبه ودايما شايفنى اسوأ بنت !
  ","

   عامليه لله !
   
   دون السماح باستنزاف روحك ..
   
   وأبشري بالخير.
  
"
87431,"
   ياشيخ ابن خالتي متقدم لأختي وهو خلوق وعلى دين وتشغيل ومسؤول. هي بتقول مش عاوزه مع انها عمرها ماشافته لاننا مغتربين واحنا شايفينه خلوق ومحترم.هي سادسة طب. نخليهم يقعدوا قعدة شرعية ولا نلغي الموضوع زي ما طلبت هي؟ وأفهمها ازاي
  ","

   يقعدوا .. وبعدين كل واحد يقول رأيه !
  
"
87432,"
   🚫هنا يا شيخ
  ","

   اتقل = تاخد حاجة نضيفة :)
  
"
87433,"
   غير السائلة .. افهم من كدا ي دكتور اني لما اضيف زميلي ف الجامعة عندي ع الفيس او اي حد معرفة يعيني و مبنتكلمش غير للحاجة ف دا حرام ؟؟
  ","

   ما قلتش كده !
   
   أنا بتكلم على مبدأ التدخل بصفاقة في دائرتكم الخاصة.
  
"
87434,"
   تمنيته رجلا مثقف .. قارئ .. ملتزم وليس متشدد .. طموح .. مولع باهتمامات .. حياته غير روتينيه و متميز بعيني .. له رأي وفكر ويستطيع ان يتحاور بهم عن اقتناع ..
  ","

   تحبي شطة وكاتشب .. ولا جبنة بس ؟!
   
   اقرئي ده الله يسترك:
   

    https://www.facebook.com/m.atiia.soliman/posts/1634682583278247
   

"
87435,"
   يادكتورانا من فتره كنت عند قرايبنا وبعدين واحدم قرايبنا قالي افتحي الفيس بتاعك كدا فتحته افتكرته هيسأل ع حاجه مسك الفون وبعت لنفسه اضافه م عندي واتحرجت اقوله اني مش بضيف اولادالمهم كل اربع او خمس شهور يدخل يسألني عن اخبار الدراسه وكده برد ع اد السؤال ومتضايقه حاسه ان كداغلط وهل كدا انا بنت مش كويسه؟
  ","

   أنتم ليه بتسمحوا لأي حد (مهما كان) يقتحم خصوصياتكم كده ؟!
   
   كنت تقدري تقولي لأ .. وتقدري تلغي طلب الإضافة ..
   
   ما تسمحوش لحد يجبركم على حاجة أنتم مش عايزينها.
  
"
87436,"
   أيهما تفضل الاتصال أم إرسال الرسائل؟
  ","

   أفضّل حديث العيون !
   
   صباح الخير يا آسك 😀
  
"
87437,"
   كل سنه ووالده حضرتك بخير وصحه وسعاده يارب 💙💙 ربنا يسعدها زى ما أسعدتنا بأنها جابتلنا حضرتك والله 💙💙
  ","

   الله يجبر خاطركم !
   
   وأنا أطلب أغنية: سيد الحبايب يا حنانا أنت (بصوت اللمبي) 😬
   
   (صورة أرشيفية مع الغالية من مشاية المنصورة الحبيبة) ..
   
   ألقاكم يا صحبة الجنة 💚
  
"
87438,"
   اجبنى ياشيخ اريد خطبة فتاة جميلة جدا ويتيمة لكنى عندما سالت عنها عرفت انها كانت على علاقة بشخص ما من صغرها حينما كان عمرها 15  ولمدة 3 سنوات كانت حافظة للقران ونسيته هي ازهرية واحس في قلبها كثير من الخير ولكنها بعيدة الان عن الحفظ للقران وقريبة للاغانى مع العلم انها منتقبة  فماذا افعل
  ","

   القلق مش منها !
   
   كل ده تتجاوزه هي بسهولة وينصلح حالها ..
   
   القلق منك الحقيقة وطريقة سردك دي !
  
"
87439,"
   😥😥بقالي كتير ي شيخ مش بدخل اسك ووحشاني اجوبت حضرتك 😇
دعوه بقا ي شيخ عشان بذاكر وكدهون وهفرح اووي والله.. انا ثانويه 😢
  ","

   الله يوفقكم جميعا يا ولاد .. هتعدي وهتبقى تمام بإذن الله ..
  
"
87440,"
   يا شيخ مقبلة على لبس النقاب باقتناع و هدف و نية القربى لله ، أحيانا تأتيني مخاوف من نظرة الناس لي كمعقدة ، هل من نصيحة أثبت بها ؟! و هل حقا سيمنعني النقاب من فعل أشياء ؟! أرجو ردك ضروري
  ","

   النقاب خطوة لها مسؤوليتها بلا شك !
   
   مش هتبقي معقدة ولا حاجة وهتعيشي حياتك في بيتك وبين صاحباتك .. بس إياك تحطي في دماغك تثبتي إنك مش معقدة فتعملي الحاجات الغريبة اللي بنشوفها اليومين دول ..
   
   مقتنعة ومحتسبة الأجر ؟
   
   توكلي على الله بلا تردد.
  
"
87441,"
   لا بيجبروا عادي
  ","

   لا والله أنتم اللي بتضعفوا بس !
  
"
87442,"
   جاوبنى يا شيخ بعد اذنك 
عاوز اخطب فتاه عدد فيها ما شئت من الصفات الحسنه لكن تكبرنى عام ونصف فرق السن ممكن يتسبب ف اى مشكله ؟
  ","

   أبدا .. ما دمت مقتنع بها فعلا.
  
"
87443,"
   انا نفسي ادخل حاجة عسكرية ياأبي بحب الحياة العسكرية جدا وانا ف تربية وتربية وعلوم حطين عليا ممكن اخش إيه عسكري للبنات💪💙
  ","

   إن شاء الله تتجوزي وتدوقي الحياة على أصولها 😬
  
"
87444,"
   طيب على فكرة انا من المحاربين القدامى جدًا ،،
وعندي سؤال هو عادي لو كتبت خواطر وكدا 😇😁 على صفحتي وانا عارفة ان خطيبي بيفتح ويقرأ ؟ ولا أكون كدا بستهبل 😬🧐
  ","

   بتستهبل يا حظابط !
  
"
87445,"
   جوزي مسافر وانا وولادي قاعدين عند بابا وماما لان ملناش بيت لسه واهلي اللي شايليني وشايلين اولاده ومستحملين شقاوتهم وطلباتهم في يوم زي النهاردة بقوله اتصل ع امي قولها كل سنة وانتي طيبة وكلمتين حلوة قالي لا ده بدعة ورفض وانا عاملت والدته بالمثل ومتصلتش ولا جبت هدية ده يرضي ربنا اللي هو بيعمله ده؟؟
  ","

   غلطانة .. ما دام تعامله كويس في المجمل = كنت عديها !
   
   الله يهدي سركم.
  
"
87446,"
   هم المحاربين القدامى دول بعد كام سنة ؟! 😂
  ","

   مركز تدريب ست شهور .. ومناورات ستة تانيين 😀
  
"
87447,"
   انا انا كمان يا ابي لسا شهرين 😄
  ","

   وأنت كمان .. تتخرج برتبة ملازم أول مقاتل .. خط الآسك 😬
  
"
87448,"
   عمري 25 و هو 37 انا شايفه انه كتير جدا جدا جدا و ماما مصره إني لازم أفكر.. أتمسك برأيي ولا أقعد مع الناس؟
  ","

   اقعدي وشوفي قلبك هيروح على فين !
   
   محدش هيجبرك على حاجة.
  
"
87449,"
   هل المُحب الحقيقي يزيد حبه و ينقص و لكنه يظل موجود ؟
  ","

   إذا كان الإيمان يزيد وينقص = فكل ما دونه أولى !
   
   المهم أن يظل الأساس غير مخدوش.
  
"
87450,"
   انا لسالي تقريبا كدا 4 شهور وابقى من المحاربين القدامى 😎
  ","

   خلاص يا عم .. نرقيك قبل معادك؛ حسن سير وسلوك 😃
  
"
87451,"
   اتمديت ليه👀😂😂
  ","

   عشان كنت أشطر واحد في الفصل 😌
   
   وحبت تخوفهم بي 😢
   
   (صدق والله مش حجة).
  
"
87452,"
   أبي جاوبني بالله عليك به كل المواصفات الطيبة الا طوله قد يكون اقصر مني بضعة سنتيمترات .. ماذا افعل
  ","

   ده خيارك الشخصي !
   
   بس أنا شايف توافقي.
  
"
87453,"
   من وجهة نظرك ما هو أخطر حيوان موجود حاليا
  ","

   الإنسان المتجرد من الرحمة !
  
"
87454,"
   دي اللي مدتك علي رجليك؟
  ","

   ههههههه
   
   لا لا .. دي كانت نظرة زعلها بس كفيلة تخليني أبكي طول الحصة !
   
   اللي مدّتني الأبلة آمال البنا وأنا في تالتة ابتدائي .. ادعولها بالله لأنها ابتليت في حياتها كثيرا ..
   
   اللهم أسعدها واحفظها .. وكل من له فضل علي.
  
"
87455,"
   لا اعلم لم اتيت هاهنا لاقص قصتي 
ان رأيت الرسالتين 
قل لي مايعيد روحي إلي بالله عليك
  ","

   لم أرهما للأسف !
   
   لكن عموما الروح من أمر الله .. عد له، وتخفف من همومك بساحته = وأبشر بعودة روحك .. فقط: اصبر، واصدق.
  
"
87456,"
   اسم افضل مدرس قد درسك؟
  ","

   الأستاذة/ عبير الدميري !
   
   درستني منذ الصف الخامس الابتدائي .. وحتى الآن ..
   
   نعم .. حتى الآن !
   
   مدرسة لغة إنجليزية .. لكنها علمتني معها الإنسانية ..
   
   أول اكتشافي لإمكانية أن أكتب أدبا كان على يديها ..
   
   أوقفتني كثيرا على حقيقة أن تكون متزنا .. رحيما .. متصالحا مع ذاتك، عاملا على تطويرها في الوقت نفسه !
   
   تخطى الأمر كثيرا أن تكون مجرد مدرسة ..
   
   بدليل أني بعد مكالمتي لأمي اليوم .. اتصلت عليها لأقول:
   
   "" كل عام سيدتي وأنت أم عظيمة .. ومعلمة كريمة "".
   
   محظوظون أبناؤكم إن صادفوا في طريقهم مربية مثلها.
  
"
87457,"
   وانا ايضا سيدى تزوجت مثله ولولا اولادى بارك الله فى عمرهم ورزقنى برهم لما رفعت راسي صباحا للحياة
  ","

   الله المستعان !
   
   اللهم قوة وصبرا ورضا وعوضا بخير  ..
  
"
87458,"
   يا ابى انا مهندسة وتقدم لى محامى هو محترم جدا ومتدين وانا ارتحتله  بس هو مُصر جدا على النقاب  وانا مش مستعدة  دلوقتى ان البس نقاب ياريت تنصحنى اعمل ايه
  ","

   حقك !
   
   (بس نصيحتي تلبسيه .. والله هترتاحي بإذن الله).
  
"
87459,"
   قلي ما يثبت فؤادي تركت لأنني منتقبة و مرة لأنني لم أنجح في دراستي و مرة لإشتراطي منزل مستقل مع انهم يعرفون ذلك من البداية صار بيتنا كالسوق
  ","

   وإيه المشكلة ما دام بالحلال !
   
   (بضاعتنا) غالية .. واللي يستاهلها (تاجر) شاطر.
  
"
87460,"

    https://ask.fm/mamaelbaneen/threads/146641010249
   
   رأيك إيه ياشيخ ؟؟
أنا متوقعة هتقول (فوضى أمرك لله)
  ","

   الدكتورة حنان صح .. جدا !
   
   وأنا بنصح البنات الحقيقة يستفدن منها على أد ما يستطعن ويسمح وقتها.
   
   ونظام الدروشة وما تاخدوش بأي أسباب (مباحة وممكنة) مش بيجيب عرسان والله !
   
   آه هنفوض أمرنا لله .. وناخد بالأسباب .. مفيش تعارض.
  
"
87461,"
   انا ربنا ابتلاني بفقدان والدي و والدتي و انا ف سن صغير و مؤمن جدا بقضاء ربنا و بعدها كرمني بشغل ف مجالي و لكن لظروف وفاة والدتي نزلت و سبت الشغل لان حالتي النفسية كانت سيئة لعدم رؤية والدتي و حضور دفنها 
ف هل دا تبطر علي نعمة الشغل اللي ربنا رزقني بيها ؟
  ","

   لازم الحياة تكمل يا حبيبي !
   
   من برهما أن تفعل ما كانا يسعدان برؤيتك عليه .. ارجع شغلك وابني نفسك وبإذن الله تتزوج وتسعد ..
   
   والحمد لله أننا مسلمون نؤمن أن هناك جنة نلقى فيها من نحب.
  
"
87462,"
   لي عم*لا سامحه الله* يكبرني ب٩سنوات تحرش بي وانا صغيرةوكنت لا اعلم عن هذه الأشياءولكني فقط كنت أشعر بالخوف ومن رؤيته وعندما حاول تكرار الأمر لما كبرت ضربته*بالشبشب*عذرا وقلت لامي ولكني خشيت ان اقول لابي حتي لا تحدث مشاكل انا اظهر له الكره امامه وابالغ في إظهاره أدعو عليه ولا استطيع مسامحته قل لي حل
  ","

   اعتبريه مات.
  
"
87463,"
   في حاجه اسمها ان ممكن الشيخ يعرف عني كل حاجه عني مجرد ما اسمي واسم والدتي يتقالو من غير ما يشوفني ولا ده دجل ؟! ارجو الافاده ضروري
  ","

   كلام فارغ .. ونصب .. وقد يكون سحرا، وكفرا.
  
"
87464,"
   البعد عن هذا غنيمة وحفظ لقلبك من الفتن فيما بعد يا صديقتي، تزوجت من هو مثل خاطبك وأعاني بشدة، أنا في كل لحظة أسأل ﷲ الثبات والفكاك، لولا أني رزقت منه بذرية يحبها وتحبه لفارقت لست نادمة.
  ","

   يا ريت نتعلم !
   
   (عوضك الله وصبرك ووفقك صاحبة هذه النصيحة).
  
"
87465,"
   ابي سبت خطيبي خلاص واخته دايما بتكلمني وقالت انه تعبان وعاوز نرجع تاني وان دا كان كلام وبس واكتشف اد ايه بيحبني.. اهلي سايبين القرار ليا وانا هتحمل النتيجه وانا خايفه ارجع ولا ابعد فضلا ساعدني ..
  ","

   لا أنصحك بالعودة !
  
"
87466,"
   فعلتها مره وكنت مكرره ابعد افضل تدخلت والدته واخواته البنات وقالولي اخر مره ومعلش هو ملوش خبره ودبش وبتاع بس حاليا مش عارفه اعمل ايه 😥
  ","

   لا أنصحك بالاستمرار !
  
"
87467,"
   مش حضرتك كيميائي ؟
انا بذاكر كيمياء ومش فاهمة حاجة
بتتذاكر ازاي دي ؟!
  ","

   ده الطبيعي بتاعها حضرتك !
   
   عموما مع الصبر هتفهمي وتبقي تمام بإذن الله.
  
"
87468,"
   متجوزه غصب مش بحب جوزي ومش بقدر انفصل واطلب الطلاق لاني خايفة من اهلي المهم انا على علاقة بصديقي ف الشغل علاقة محترمة جداً بس عشان ارتاح نفسيا واقدر اكمل حياتي هل كدا علي ذنب و يعتبر حرام و خيانة انا مليش ذنب والله مجبره على كل حاجه واهلي بيعرفوا اني مش مقتنعه بجوزي!
  ","

   يعني حضرتك فاكرة إن فيه حد ممكن يقولك حلال ؟!
   
   يعني هي نظرة المجتمع أغلى عندنا من نظر الله ورضاه ؟!
   
   اللهم عفوك .. اللهم غفرانك.
   
   (يا تظبطي حالك مع زوجك وتسيبك من حكاية مجبرة دي وتعيشي بما يرضي الله .. يا تطلقي وتقفلي على قلبك إلا في الحلال وتعيشي برضه بما يرضي الله).
  
"
87469,"
   أين تذهب عندما تحتاج للتفكير بمفردك في شيء مهم؟
  ","

   ما عدت أملك الطاقة لكثير من التفكير يا آسك !
   
   إنما أتخفف من حمولي بساحة الكريم .. سبحانه.
  
"
87470,"
   اتعلمت منك حاجات كتير مكنتش عمري هفهمها ولا اعرفها  نفع الله بك الاسلام كنت مغيبة والله يا أبي وبسببك ربنا بعدني عن طريق مسدود والحمد لله دلوقتي مرتاحة بستناك والله يا شيخنا عشان اشوف نصايحك دي ربنايكتبلك السعادة ويبعد عنك اي ضرر . أمين
  ","

   والله يا جماعة أنا شاكر كرمكم .. وشاكر قبله ستر الله الذي -فقط- فيّ يعجبكم !
   
   اللهم ربنا ولك الحمد ..
   
   اللهم تمام نعمتك .. ودوامها.
   
   —————————————————
   
   ألقاكم يا صحبة الجنة 💚
  
"
87471,"
   ربنا يحبك يا شيخ محمد ويرضى عنك ويجازيك كل خير ع اللي بتعمله معانا .. انا خطيبي محترم جدا وبيعاملني احسن معامله بس ف الاول اوهمني بحاجات كتير وانا صدقته وحلمت معاه .. دلوقتي اكتشف ان كل دي اوهام ميقدرش عليها .. انا متفهمه ظروفه بس ليه عشمني م الاول ! .. انا كده معتش هثق ف كلامه .. اعمل ايه ؟
  ","

   أبنيلك قصر عالي .. وأخطف نجم الليالي !
   
   الكل والله بيغني على النبرة دي .. وكتير مش من باب الخداع أد ما بتكون تعبيرا عن المعزّة أو اللي نفسه فيه معاك عموما ..
   
   عديها .. وانزلوا لأرض الواقع .. وما دام إنسان كويس = ما تقلقيش.
  
"
87472,"
   غير السائل
زوجي سقط فسنة تالته بسبب وحده كان بيحبها وسبحان الله لما عدت المرحله دي وبعد نهائي شاف الصورة أوضح والحمد لله والفضل لله اختارني ع خلق ودين وانا انتقبت علشانه ومحدش يشوفني غيره.. ولما لفت السنين وشفناها ففرح حسيته بيقولي مااغلاكي. لأنها كانت متبرجة جدا جدا عافانا الله. 
غلى نفسك ياغالية❤️
  ","
  ....
  "
87473,"
   لو حاسس انى خطيبتى مش مقتنعة بيا شكلا من كذا جملة ليها اروح اسألها ولا اعمل ايه ؟ انا متضايق جدا .قطوف لأ
  ","

   المواجهة اللطيفة في الحاجات اللي زي دي = أسلم حل !
   
   كتير بيكون الطرف التاني ما يقصدش، واحنا بنينا زعلنا على وهم ..
   
   أو يقصد فنعرف السبب ونصلحه .. أو سبب لا يمكن إصلاحه فنبتعد بضمير متحرر من الشعور بالذنب؛ عملنا اللي علينا !
  
"
87474,"
   أقر الله عينك ونفعك بالاسلام ونفع الاسلام بك وسترنا واياك ف الدنيا والآخرة .. آمين ..
  ","

   الله يجبر خاطرك !
   
   آمين .. آمين ..
  
"
87475,"
   الدنيا عامله معاك ايه يا صاحبي؟
  ","

   كله بيعدي يا زميلي !
   
   أسد يلا فيه إيه 😬
  
"
87476,"
   هو ايه ممكن اعمله بنية جبر الخواطر للناس !!!
  ","

   إن لم تستطع مساعدتهم = فكف أذاك عنهم !
   
   ابتسم في الوجوه .. ولا تقل إلا طيبا.
  
"
87477,"
   عايزه ابطل البس جينس و بدى و اللبس ده بس ولا مره عرفت اخد قرار زى ده ، والله حضرتك الموضوع مش بالسهوله دى 
ف اى حاجه تانيه باخد قرار ولو مؤقت و بجرب و برجع تانى و عشان كده بيبقى عندى امل لكن ف اللبس عمرى حتى ماعرفت اخد قرار ولا مره ،  انا عارفه انك هتشوفنى وحشه اوى و انى حد مش كويس بس ربنا ال يعلم
  ","

   لا شايفك وحشة .. ولا حد مش كويس .. ولا حاجة من دي !
   
   بالعكس .. شايف فيك خير كبير .. وشايف ربنا بيحيي قلبك بشعورك بالذنب ووجوب التغيير ..
   
   وشايف محتاجة بس تاخدي قرار صادق .. قرار لا يتأثر بأي حاجة وأي حد حواليك .. قرار مش عايز غير رضا ربنا .. وطامع يلقاه على ما يرضيه !
   
   ومتأكد بإذن الله إنك هتاخديه.
   
   في الأول هتجاهدي شوية لين تتأقلمي .. وبعد كده هتسعدي بالنعمة اللي ربنا من بها عليك .. وتقولي: كنت عايشة ازاي قبل كده !
   
   ربنا يرضى عنك ويوفقك ويهديك لكل خير .. ويثبتك.
  
"
87478,"
   الوقت = دلوقتي
لين = لغاية . لحد 
اخدت وقت ف متابعتك لغاية ما فهمت قصدك ف الكتابة ( اسكندراني )
  ","

   حبيبي 💚
  
"
87479,"
   ياابي🌸
من بعد إذن حضرتك نزلت الأسأله دي عندي ع الواتس لأني حسيتها مبهجه جداً صدقاََ..
والبنات كلهم دخلوا يقولوا احنا عايزين ابي انس يدعيلنا💮
ادعيلنا بالصلاح ياابي ثم الزوج الصالح💚
  ","

   ماسورة طلبات انفجرت هنا والله .. واخدين في مقلب 😂
   
   عموما .. ربنا يسعدكم ويرضيكم .. جميعا ..
   
   بنين وبنات.
  
"
87480,"
   انساه ازاي ؟ 
4 سنين ومش عارفة اعمل اي حاجه غير الاكتئاب ، كل كام شهر يرجع يسأل عني ويلغبط حياتي ويمشي 
نفسيتي بايظة لدرجة اني سقطت ف طب وده كسرني اكتر 
نفسي اعرف اكرهه وانساه وابدأ حياتي صح بقي 😢
  ","

   بلوك .. اعملي بلوك !
   
   غلّي نفسك.
  
"
87481,"
   تواصلت معاه شكرا لك جدا
  ","

   نسبتي يا عاطف .. دنا أروح فيكم في داهية 😂
  
"
87482,"
   والله بحبك موت🌸😉
  ","

   يا حمادة !
   
   (الست جواهر أيام التسعينيات 😂 .. من يومي 😌).
  
"
87483,"
   يااارب ترد والدتى من سنتين عملت عمليه فى القلب وامبارح جت من عند الدكتور وهو مصر ع عمليه تانى دعواتك و دعوات الجميع بالشفاء (قلبى بيتفطر يا ابى والله )
  ","

   الله يلطف بها ويعافيها ويطمنكم عليها .. ومرضى المسلمين ..
  
"
87484,"
   انتا قفلت والا لسه هاتقول القاكم ياصحبه الجنه 💚💚
  ","

   ما دام ما قلتش = يبقى ما قفلتش 😀
  
"
87485,"
   والله يا شيخ الصفحة دى بتفرحنى تلقائياً ، دُمت ودامت صحبة الجنة💚
  ","

   يا رب .. يا رب ..
  
"
87486,"
   يعني رايق ولا مش رايق 😂
  ","

   رايق وفايق .. اللهم ربنا ولك الحمد ..
   
   ""وأما بنعمة ربك فحدث"".
  
"
87487,"
   هتجيب ايه لوالدة حضرتك فى عيد الأم😀
  ","

   بتصل بها أغنيلها ست الحبايب 😍
   
   (مش بخل والله .. الهدية لما أنزل بإذن الله 😬).
  
"
87488,"
   كنت بتمناه وبدعي ربنا دايما انه يكتبلي فيه الخير ويراضيني بيه 
طلع هو كمان كذلك 
الحمدلله خلاص اتقدم ووافقنا ولسه هيجي يتفق مع بابا
ادعيلنا يا شيخنا🌸🌸
  ","

   أنا الحاجات دي بتبسطني والله !
   
   الله يسعدكم ويتم عليكم بخير ..
  
"
87489,"
   لو حد قالي إن خطيب قريبتي بتاع بنات وصاني  أبلغها واحذرها أعمل كدا ولا لا
  ","

   لأ.
  
"
87490,"
   قطوف لا
خطيبي دايما مشيلني سبب مشاكله او اي حاجة تحصله.. حتي لو اتخنق من غير سبب يقولي لو انتي مخبية عني حاجة هتبقي السبب.. ولو طلب حاجة وانا مش عارفه او مش عايزة اعملها يزعل ويضايق وممكن توصل انه يتعب وبيضغط عليا بكدا.. تعبت اوي والله ومش عارفه اتصرف ازاي.. انصحني
  ","

   الإكمال معاه = مغامرة.
  
"
87491,"
   شكلك رايق انهاردة يا عم الشيخ ماشا ء الله اللهم بارك 😂👌
  ","

   الكحكة في ايد اليتيم عجبة 😔
  
"
87492,"
   يا عم خليك ساكت ليكون متابيعين أبو أنس ويطلعوا عليك القديم والجديد  هههههههههه
  ","

   مثلا 😀
  
"
87493,"
   طيب خطيبي بيحبنى و ف نفس الوقت بيقلى ان هو لو شافنى وسط ١٠٠ راجل مش هيغير و مش هيشك بيقولى انا واثق فيكى بيقلى الغيرة بنسبالى =شك بقلى اغير عليكى لما حد يعاملك وحش او يضايقك؟؟؟؟؟
ده كده طبيعى ولا بارد ومش بيغير؟!!!!!!!!!
  ","

   طبيعي .. الناس مذاهبهم تختلف .. وهو شبهي شوية في هذه الناحية.
  
"
87494,"
   لا دانت تدعيلنا نتجوز بقي بالله عليك ياشيخ محمد محتاجة زوج فعلا يحتفظ عليا ..  دعواتك بالله
  ","

   يحتفظ ويتحفظ .. يا رب 😂
  
"
87495,"
   فودافون كان في عرض 3 شهور ضعف الرصيد . غالبا نسيو ينهوه والعرض فضل مكمل شهرين. انا طنشت بمزاجي . هل استوجب حد السرق
  ","

   أموالهم حلال لنا 😈
   
   (يا راجل لقوك غلبان صعبت عليهم .. حد سرقة إيه بس .. دول ما بينسوش حاجة).
  
"
87496,"
   قولت ابشرك يا شيخ 
استجاب اللهم بارك 
خطوبتي الاسبوع الجاي ان شاء الله 😂🙊
  ","

   الله .. الله !
   
   ربنا يسعدكم ويتم عليكم بخير 😃
  
"
87497,"
   هونوها تهون 👌
ولا تستعجل شيء قبل آوانه 

من اكتر الجمل اللي اخدتها عنك وبحاول أعيش بيها فعلا 
ربنا يجازيك عنا خير
  ","

   عاش 👍🏻
  
"
87498,"
   الراجل بجد هو إلى بيغير يابنات ياريت نفهم كلنا كده
  ","

   مفيش حب بدون غيرة !
   
   المهم ما تتحولش لشك وخنقة .. لأن ساعتها بتقتل الحب.
  
"
87499,"
   ال 100 الف يشطبوا شقة كويس نفسي اتجوز بس مش عاوز اعمل حاجة اي كلام عشان ارتاح !
  ","

   حسب مساحتها ومستوى التشطيب .. وأخونا عاطف الهواري
   
    @ateflafy
   
   مقاول أمين .. سيفيدك بإذن الله ..
  
"
87500,"
   شكرا لحضرتك فعلا مكنتش واخده بالي من النقطه دي خالص ويابنات مش تعترضو بالعكس غيرته فرحتني اني معاه هكون فعليا مطمنه اني مع راجل مش هيسمحلي اتعدى حدود ربنا سواء في اللبس او التعامل مع الرجاله ادعولنا بالبركة
  ","

   الله يكملك بعقلك !
   
   ويبارك لك فيه .. ويبارك له فيك.
  
"
87501,"
   حبيت بنت ي ابي وكانت كل حياتي! 
تقريبا كانت اغلي حاجه ف حياتي وكانت اي طلب بعملهولها!؟ كسرتني ووجعت قلبي ي ابي! مش قادر انسي وجعها ليا !! اللي هتقولهولي هعمله !
  ","

   انشف واسترجل كده .. وشوف حياتك وعش مرحلتك .. ولا تتعجل شيئا قبل أوانه !
  
"
87502,"
   صباح الخير يا ابى
انا خطبتى اتفركشت بسبب مشاكل حصلت بينا بس انا عايزة ارجعله وحاسه ان اتسرعت بس متأكده ان لو قولتله هيكون رده لا متسرعناش
انا كل يوم باحلم بيه مره حلمت ان بابكى جامد وهو مسك ايدى ليهدئنى وهدأت فعلا وصحيت قلبى مطمئن جدا والمره دى حلمت انه تعبان جدا وانا قلقانه عليه يا ابى :') انا تايه
  ","

   اللي فاتك = فوتيه.
  
"
87503,"
   طيب انا اصلا متربيه في بيت عيله وانا الكبيره ولاد اعمامي كلهم صغار وفي ثانوي واعدادي كل حاجه بحدود ومبسلمش عليهم بس ساعات العيله كلها بتتجمع سوا وبنتكلم وكدا انا صالحته في ساعتها طبعا.. طيب اتعامل مع ولاد عمي ازاي بعد كدا عشان ميضايقش ؟ هو والله كانت ظروف عشان كدا كويتهم مش اقصد اضايقه خااالص
  ","

   طبعا كم أسئلة واعتراضات من البنات مش طبيعية !
   
   أنا فاهم كويس إن حاجات زي دي ممكن تكون عادية في بيت العيلة بالذات .. وإن ما دامت فيه حدود بتتراعى مفيش مشكلة ..
   
   لكني قصدت بالاستهبال تحديدا إنك بتحكي ده لخطيبك عادي دون مراعاة لشعوره وإنك مش شايفة من حقه يغير .. وإنك مش فاهمة الحدود لازم تبدأ تزيد شوية بعد دخول رجل في حياتك.
  
"
87504,"
   اعذرنى يا شيخنا بس الموضوع تاعبنى بقالى ٦ شهور مخطوبه ومش حاسه انى بحب خطيبى ومش حاسه انى هحبه ..ومش مبسوطه ..انصحنى يا شيخ هو ..كويس ومحترم جدا بس انا مش عارفه اتصرف ازاى ..
  ","

   اسمعي ده:
   

    https://www.facebook.com/m.atiia.soliman/videos/1626517180761454/
   

"
87505,"
   الابتلاء لما يجي في السند ايه الحل
  ","

   السند الحق = في جناب الله !
  
"
87506,"
   خطيبي بيكلمني وانا كنت بكوي هدوم ابن عمي عشان محتاجها فبقوله بكوي هدوم ابن عمي اتنرفز وبيقولي اي حد تاني يكويهاله قولتله دي هدوم وهو زي اخويا اصلا ومبيتعداش حدوده معايا قالي اكتبي اول قاعده عندك اني بغير... هي دي حاجه تستاهل كدا دا ؟
  ","

   طبعا !
   
   حضرتك بتستهبلي.
  
"
87507,"
   صباح الخير ياشيخنا 
فرحي لسه بعد العيد الصغير ان شاءالله 
كتب الكتاب الوقت في مشكله اوكدا ولا استني قبل الفرح  🙊
  ","

   وقت مناسب جدا لكتب الكتاب !
   
   الله يتم عليكم بخير.
  
"
87508,"
   هل من الأفضل أن تكون الدراسة بعد الظهر لأن الطلاب يكونوا أكثر نشاطًا في هذا الوقت؟
  ","

   يا سلام يا آسك وأنت معانا كده على نفس موجة الأنتخة !
   
   صباح الخير والله.
  
"
87509,"
   شكرا ان السؤال اتمسح 
الله يسترك
  ","

   ولا يهمك !
   
   المهم عندي هو إنكم تتعلموا .. ومحدش يزعل لما أشد عليه ..
   
   الله يعلم أني أحب لكم من الخير ما أحب لنفسي، وأحب لأهل بيتي !
   
   يلا .. الله يسعدكم ويحفظكم.
  
"
87510,"
   *ورجلان تحابا في الله 💕

اني احبك في الله يا مولانا 💜

رد بقا وفرحني من نفسي 😂
  ","

   أحبك الله وأسعدك .. وأحبكم جميعا وأسعدكم ..
   
   وجمعنا دوما على رضاه .. وفي ظل عرشه يوم لقاه .. وفي جنته مع نبيه ومصطفاه 💚
  
"
87511,"
   ولو طلبت منه اكتر من مرة ورفض ؟
غير السائل
  ","

   الله أرحم وأكرم .. ولعلك تقدم من العمل الصالح والدعاء له ما يرضيه الله به بين يديه بمنه !
   
   اللهم نعوذ بك أن نَظلم أو نُظلم.
   
   ألقاكم يا صحبة الجنة 💚
  
"
87512,"
   حكم لبس الخاتم الفضه الرجالي يامولانا خصوصا اني لست مرتبط بس سمعت انه سنه عن نبينا عليه افضل الصلاه والسلام ؟!
ما رايك ف هذا
  ","

   هو سنة عادة !
   
   ويرجع لأذواق الناس ..
   
   أنا مثلا بلبس خاتم من وأنا في الإعدادية :)
  
"
87513,"
   معلمتان من أرياف شمال المغرب تحييانك و تسألانك الدعاء بالزوج الصالح 😇😁
  ","

   اللهم زوجهما وأسعدهما .. وأيامى المسلمين ..
   
   آمين.
  
"
87514,"
   لسة متابعة حضرتك امبارح وفضلت سهرانة على الصفحة تقريباً ، اتغيرت حاجات كتير أوى فى نظرى ، ما أعظم هذه الصحبة ! جزاك الله الفردوس.
  ","

   أهلا ومرحبا .. اللهم بارك في الجميع.
  
"
87515,"
   ماذا يفعل من كتب عليه الوحدة ؟! 😔
  ","

   بيني وبينك .. مبدأ ""التصالح مع الوحدة"" ده بدأت أقتنع إنه وهم !
   
   ممكن نصبر عليها لفترة مع السعي الحثيث لإصلاحها وتجاوزها بكل خيار طيب متاح !
   
   ولا يعدم الإنسان بديلا عنها في الغالب ..
   
   المهم يحرص على حفظ روحه وسلامة قلبه.
  
"
87516,"
   كسرت قلب حد زمان وانا قاصد ودلوقتي ندمان جدا ازاي ربنا هيسامحني
  ","

   استغفر الله وتب إليه .. وادع له كثيرا ربنا يجبره ويعوضه خير ..
   
   ولو تعرف تطلب منه المسامحة = يكون خير.
  
"
87517,"
   الزواج نصيب ام اختيار يا ابي
  ","

   اختيار للنصيب !
  
"
87518,"
   هو ليه البنات واخده عننا فكره وحشه واننا علشان ملتحين او كما يقال ملتزمين لازم بالضروره نبقي مقفلين ودمنا تقيل ومش بنعرف نهزر ولا نضحك
  ","

   بيني وبينك عشان فيه أمثلة كده فعلا للأسف .. وفاكرين مفردات الالتزام كده .. ودول غالبا لا بينفعوا في التزام ولا في عيشة !
   
   وإني أشهد بالله أنا ما علمت الرجل أقرب لربه، أنقي في قلبه = إلا وكان ألطف الناس معشرا وأصدقهم حبا، وأتقنهم إعطاء لكل وقت حقه.
  
"
87519,"
   يا شيخ بابا بكرة هيعمل عملية وقالى انا بس ، مارضيش يقول لماما عشان بتغسل كلى ولو قالها هتروح معاه بالعافية وهو مش عايز كدة عشان ماينفعش تغيب من الجلسة اطلاقاً ، هو قالى إن اصحابه هيبقوا معاه بس انا عايزة اروح معاه يا شيخ وهو مش راضى خالص ، اعمل ايه يا شيخ؟ اسألك الدعاء
  ","

   اسمعي كلامه !
   
   اللهم يا رب اشفه وعافه والطف به .. اللهم وأمك .. ومرضى المسلمين ..
   
   رجل عظيم.
  
"
87520,"
   ليه فى ناس واخدة كل حاجة وناس لا....للفهم وليس للسخط
  ","

   محدش في الدنيا واخد كل حاجة .. محدش !
   
   لا تغركم المظاهر.
  
"
87521,"
   اريد الحب والرومانسيه والمشاكسه والجنان مع الدين والحلق متقدملى شيخ ملتحى فهل  الشيوخ الملتحين يعرفون الحب والرومانسيه سؤال تافهه لكن شاغل تفكيرى وبكثرة
  ","

   إجابتي عن هذا السؤال مجروحة !
  
"
87522,"
   غير السائله
طيب انا واحدة بتعايش مع البلاء عادى جدااا وبرضي ولله الحمد ،، لكن في حاجه مبقدرش اتغلب عليها وهي نفسياً بتعب جدا ،، يعني بتقبل البلاء واتعايش معاه وراضيه لكن حاسه إن روحي وجعاني مش عارفه إيخ الإحساس دا
  ","

   سبحان الله !
   
   أجل فاكرة نفسك مخلوقة من حجر مثلا .. لازم وجع الروح، وإلا ما يبقاش ابتلاء ..
   
   اللهم قوة.
  
"
87523,"
   طب واللي عيناه فضاحه بس مش بيتكلم؟! مش المفروض يغضو البصر بردو بدل م يشغلونا بيهم!!
  ","

   طب هو عبيط (مثلا) .. أنتن ليه تكن أعبط منه وتتعلقوا بوهم ؟!
  
"
87524,"
   سهرت على الإجابات هُنا بالأمس .. واستفدت منها دروس وعبر لا تُعد .. سبحان الله كان من الممكن أن أستغرق سنيناً من حياتي وأرهق نفسي بتجارب كثيرة لأتعلم هذه الدروس
ولكنكم اخترصتم الكثير .. أشكركم من كل قلبي وجزاكم الله عنا كل خير
  ","

   الله يسعدك ويجبر خاطرك ..
  
"
87525,"
   عيناه بحبي فضاحة! 
وكل ما يتكلم ينكر وبيكابر قصاد قلبه 
هوا عبيط!😂
  ","

   أو أنت اللي واخدة مقلب !
  
"
87526,"
   هي الحياه صعبه ع كله ؟ ولا ناس معينه ! 
اوقات بحس ان الحياه صعبه جدا ومخنوقه جدا وبفتح فيس الاقي اصحابي كلهم مبسوطين وبيخرجوا وعندهم ناس بتحبهم وبينزلوا صورهم، انا مش بحقد عليهم ربنا يكتب الخير للناس كلها بس هل فعلا حياتهم مفيهاش مشاكل !
  ","

   اوعي يا بنتي تغرك المظاهر .. والضحك اللي في الصور !
   
   اوعي ..
   
   كل واحد له في حياته ابتلاء ما .. لكن ردود أفعال الناس وطريقة تعايشهم تختلف ..
   
   الله المستعان.
  
"
87527,"
   ارسلت لك يا أبي اكثر من مره وتجيب علي كل الناس الا سؤالي ولكن لا عليك اسف اني ازعجتك والسلام عليكم

هل افهم من رد حضرتك الا اسأل مره ثانيه؟
  ","

   تفهم إن اللي ما يلتمس لي العذر = فأنا الحقيقة معنديش طاقة أبرر له ..
  
"
87528,"
   لو فى ذنب معين انا ضعيفة ادامه وباكون فاكرة ربنا وانا باعمله وصعبان عليا وبعظين بافضل اصلى باليل وادعى ربنا يغفر لى ويقوينى على نفسى وارجع تانى اخر مرة طلبت منه يبعد عنى السبب فى الذنب لاقيته بعد فعلا ..الشيطان عمال يوسوس انى وحشة ومش بحب ربنا زى  ما باقول ..ارجوك قولى كلام يطمنى
  ","

   الشيطان حيران ومش عارف يعمل إيه !
   
   ذنب بيوقعك فيه .. طب لنا رب غفور رحيم بترجعي له بسرعة نادمة باكية طائعة ..
   
   بيوقعك تاني .. هرجع تاني، مش هستسلم ..
   
   بدأت ما تسمعيش كلامه .. يبقى مفيش أدامه إلا يفقدك ثقتك في نفسك ما دام مقدرش على ثقتك في رحمة ربك !
   
   كل ده كيد ضعيف جدا .. لن يمل هو منه .. ويجب ألا تملي من خزيه ودحره بالثبات على التوبة مع كل نفس ..
   
   هذه هي المعادلة !
   
   رضي الله عنك ووفقك .. ونحن أجمعين.
  
"
87529,"
   ارسلت لك يا أبي اكثر من مره وتجيب علي كل الناس الا سؤالي ولكن لا عليك اسف اني ازعجتك والسلام عليكم
  ","

   وعليكم السلام ورحمة الله وبركاته ..
  
"
87530,"
   بالله جاوبني ..
تقدم لخطبتي وارتحت معه وحسن الخلق ويصلى ماشاء الله ويدعوا الى الله ..
لكنه ليس ميسور ماديا بالقدر الذي كنت أتمنى  والان اصبح خطيبي 
ولكن أقلق من الناحيه الماديه 
أوافق غليه أم لا ..
  ","
  ""إن يكونوا فقراء يغنهم الله من فضله"".
  "
87531,"
   شيخ بالله عليك رد😢😢😢
انا والدي توفي من فتره وانا عارفه انه كان بيعمل ذنب معين ..فانا دلوقتي لما اعمله صدقه او ادعيله وكده فربنا ممكن يغفرله الذنوب دي ولا بتبقي حسنات بس ؟!!!
  ","

   يعفو ويغفر .. سبحانه وبحمده.
  
"
87532,"
   انا كنت خاطب بنت خالتي و محصلش نصيب ثم تزوجت و علاقتهم الاتنين زي الفل فبلاش حساسية على الفاضي و عكننة على نفسك.
  ","

   عاش 👍🏻
  
"
87533,"
   حاجه معينه فتحت الموضوع فقلتله انى عرفت هو زعلان جدا بيقوللى عشان هى قريبتى مش عايز يكون فيه حساسية بينكو قلتله مفيش حاجه ولا اكنى عرفت ولكن هو مازال زعلان طب انا اعمل ايه طا 😢
  ","

   قوليله انس الأمر .. وكأن شيئا لم يكن ..
   
   وخليك طبيعية جدا .. وبس.
  
"
87534,"
   زهقت من الحياه كلها ع رغم من كل النعم التي يغرقني الله بها كل يوم واتمني ان يرضي عني الله ويخلصني من هذه الدنيا ..هل علي إثم ف تلك الحاله ؟ لا أحب الحياه
  ","

   شعور عاجز وضعيف جدا .. ما ينفعش أبدا تسيبه يسيطر عليك ..
   
   النعم دي مش بالمجان .. النعم دي لازم تستغلها سبيلا لرضا الرحمن ..
   
   حتى الابتلاءات .. برضه سبيلا لتربية قلبك وتعليق روحك بحسن الظن بربك ..
   
   صدقني ده مش كلام إنشاء ولا حل نظري .. أنا كل حرف كاتبه لي قبلك !
   
   محدش ممكن يسيب نفسه للحالة دي أدي على فكرة .. ومع ذلك يقذف ربك في القلب (بلا مقدمات أو أسباب منطقية ملموسة) رضا يجعلك على يقين بأن حياتك تستحق .. ما زالت تستحق ..
   
   وربنا حق .. ووعده حق.
  
"
87535,"
   عاقدين كان خاطب واحدة قبلى لأنه من محافظة تانية انا معرفش مين هى اليوم عرفت انها بنت خاله بس فيه غصه جوايا من ناحيتها انا بحبها جدا يا ابى لكن مضايقة منها اعمل ايه مش عايزة اظلمها بس مش عارفه اتغلب ع الشعور ده
  ","

   سبحان الله !
   
   صفحة واتطوت وخلاص .. لا تكرهيها ولا تحسسي منها ..
   
   ربنا يسعده معاك، ويسعدها مع غيره .. ويسعدكم جميعا ..
   
   وبس.
  
"
87536,"
   هل سبق لك وأن نسيت مفتاح منزلك بالداخل وأنت بالخارج؟
  ","

   نعم سبق لي !
   
   من فرحتي بصحبة من مروا علي يومها .. خرجت مسرعا وذهلت عن المفتاح ..
   
   وأنقذني الله بابن الجيران .. ذلك الطفل اليمني الجميل .. والخفيف الرشيق !
   
   حملته وأدخلته من النافذة المشتركة بيننا وفتح لي وكانت حلالا عليه الشيكولاتة التي في الثلاجة 😃
   
   مساء الخير يا آسك :)
  
"
87537,"
   دكتور هو فى عبادة معينة ممكن تنجينا من فواجع القدر؟
  ","

   حسن الظن بالله = يجعلك راضيا .. أيا ما يكون القدر !
   
   ألقاكم يا صحبة الجنة 💚
  
"
87538,"
   ازاي مرجعش لذنب كل ماابطله ارجعله تاني
  ","

   خذ بالأسباب التي تبعدك عنه !
   
   ولا تيأس من التوبة والعزم على عدم العودة ..
   
   ""والذين جاهدوا فينا لنهدينهم سبلنا"".
  
"
87539,"
   هو اللايف ده فين لو سمحت؟
  ","

   https://www.facebook.com/m.atiia.soliman/videos/1312807958799046/
  
"
87540,"
   انا زيها كده بالظبط وعارفه انه وهم ومش عارفه اعمل ايه والله 😢
  ","

   غلّي نفسك !
  
"
87541,"
   و لو صور و بتكلمه و بينهم مواقف ؟
  ","

   يبقى وهم .. وتجاوز.
  
"
87542,"
   اتعامل ازاي مع الرجل الكتوم ومش قادر يعبر عن حبه!
  ","

   تقنعي بفعله الذي فيه دليل حب !
   
   أو تفارقي إن لم تستطيعي.
  
"
87543,"
   هو ممكن واحده تحب واحد من غير ما تشوفه .. يعني هي بتشوف صوره بس ع الفيس وبتسمع عنه كلام حلو من أخوها ... وحاسه انها مش هتتقدر تتجوز حد تاني غيره وبتدعي ليل نهار يكون من نصيبها 
دا حب بجد ولا إيه 
جاوبني بالله يا أبي
  ","

   وهم.
  
"
87544,"
   ايه رأيك في خطب الجمعه اليومين دول ياشيخنا ؟
  ","

   (علقة) أسبوعية للأسف !
   
   ولولا تعظيم حرمات الله لالتمسنا الهرب منها ..
   
   حسبنا الله ونعم الوكيل.
  
"
87545,"
   ابوس ايديك رد 
كيف أتخلص من عقد النقص وانعدام الثقة والشك ومحاولة التسلط 
ابوس ايديك رد
  ","

   أولا: ما تقولش لحد تاني أبوس ايدك !
   
   ثانيا: لازم طبيب نفسي.
  
"
87546,"
   هفركش خطوبتي ي أبي معملش حاجة وبيحبني جدا من سنتين .مخطوبين من شهر١١وعارفة اني بظلمه بس فعلاً مبقتش مستحملة تحكم وغيرة وخوف من اني اغلط وواجب عليا لازم اعمله مش حب وف نفس الوقت تفكيري كله فيه وخوفي عليه من صدمة انا هكون سببها وياعالم هيتجاوزها ازاي انصحني ارجوك ي ابي اعمل ايه اجيبها بدون جرح ازاي🙂
  ","

   العلاقات المستنزفة = إنهاؤها أرفق بالطرفين !
   
   المهم لا تتركي له مبررا للإنهاء يفقده الثقة في نفسه.
  
"
87547,"
   كنت بحب واحده و مفيش نصيب اتجوزها ، هيا جارتي و انا مرعوب من اليوم اللي هتتخطي فيه و هتتجوز فيه ! عايش في رعب ، قولي كلمة تهون عليا
  ","

   يا ريت تعرف تسافر أو تبعد لفترة طويلة شوية.
  
"
87548,"
   شيخ انا سمعت لايف كن رجلا وعجبني جدا وكل ال فيه تمااام وحاصل فعلا بس ف جزئية ان القلب بينجذب للمؤدبة الهادية وبعد كدا البنت الجدعة وبعد كدا للبنت الاستايل وكدا ودا برده بيحصل 😅😅
انا كاشاب ازاي اتخلص من الحيرة!!!! ؟
ربنا يباركلنا ف حضرتك 😍🌸
  ","

   ما هو عشان ده تحديدا يا غالي بقول اصبروا على نفسكم !
   
   وذكرت ده بالضبط .. وبالأسماء 😬
   
   وإن دي مش مرحلة نضج وثبات في المشاعر.
  
"
87549,"
   ازاي اتعامل مع الحاسدين والحاقدين .. والحسد والحقد نفسه ؟؟
  ","

   تجاهلهم .. كأنهم سراب !
  
"
87550,"
   طيب يا شيخ انا اشتريت تورته وجبتله شنطه وبرفان وكتاب بس من غير اى كلام حلو والله كل سنه وانت طيب بس، انا كده تجاوزت 😟؟
  ","

   تمام.
  
"
87551,"
   انا كنت بحب القلب الاخضر بس لما لقيتكوا بتستعملوه حبيته اكتر 💚
اللهم فى الجنة معا يا صحبة الجنة 💚
  ","

   آمين .. آمين ..
  
"
87552,"
   هو انا ينفع احط في في اعتقادي ان شغل زوجتي المستقبليه هيساعد مع مرتبي في تلبيه طلبات الاسره ولا دا تفكير غلط؟
  ","

   طبعا غلط !
   
   حط في اعتقادك أنك الرجل القائم بالبيت .. ولو كانت هي مليونيرة.
  
"
87553,"
   هو ليه فى ناس بتتقمص لما نعاتبها ؟
  ","

   عشان مش بيفهموا إن العتاب دليل إنهم لسه فارقين معانا !
  
"
87554,"
   نعم الله تحوطني من كل جانب..كيف اشكرها ؟
  ","

   الاعتراف له بالعجز عن الشكر = تمام الشكر !
   
   ثم الاستعانة بنعمه على ما يرضيه.
  
"
87555,"
   😂😂😂وآلله انت عسل ي شيخ....غير السائل لو سمحت لو امكن تفسرلي الحلم ده 

والدتي حلمت انها غرقانه ف مايه ولما صحيت لاقت السما بتمطر
  ","

   السقف بتاعكم بيسرب 😃
  
"
87556,"
   مش عايز اقولك علي الكبيره بقي إن بقالي ساعه قاعد في الاوضه لوحدي وبسمع انشوده فرشي التراب 😂😂
بحبك في الله تاني 😊😊😊
  ","

   ما تضربنا بالنار وخلاص 🙃
  
"
87557,"
   ابي رد عليّ لان حضرتك الوحيد اللي تقدر تساعدني كابنتک.. خطيبي بحسه شايف انه عاوز واحده تانيه بصفات اخري واوقات بيفكر في ناس اتقدملهم قبلي مع اني الحمد لله علي قدر من الجمال وصارحني بهذا للمره الثانيه سمحته اول مره وتكرر اليوم الكلام مضايقه جداا وهو رده ان دي وساوس شيطان وفرحنا في 8 ابعد ولا اعمل ايه
  ","

   مؤشر سيء جدا !
   
   ولازم وقفة حاسمة تقرري بناء عليها هتكملي ولا لأ.
  
"
87558,"
   تحب خطيبتك تجبلك اية في عيد  ميلادك؟ عايزة افكار لعيد ميلاد خطيبي (هدية و حاجة نعملها في اليوم ده )
  ","

   أيوه كده .. مش اللي بتقولي لما كنت شاب ! 🙄
   
   (ولا حاجة .. زيارة معتادة وحلة محشي من ايد ماما ومفيش مانع تقوله دي كانت بتفرد لي الورق وحشت الصف اللي أدامك ده .. وكل عام وأنت بخير .. والتزموا حدود المرحلة، وربنا يسعدكم ويتم عليكم بخير)،
  
"
87559,"
   المقشة البلح دى هى زباطة النخل اللى فيها البلح وبينشفوها وتيتا الله يرحمها كانت بتضرب اللى يعمل غلط بيها😂😂بطلوا جهل بقى😂
  ","

   قولهم يا زميل الكفاح .. والعذاب .. واللسوعة 😀
  
"
87560,"
   هو الزواج زيه زي اي حاجة الواحد بيتمناها..؟ 
يعني بيلمع من بعيد واول ما تقرب له تلاقيه عادي جدا ؟
  ","

   أو يخوفك من بعيد .. ولما تقرب منه تلاقيه جميل، جدا !
  
"
87561,"
   وما فائده القلب ان انهكته الهموم
وما حال الروح إن اهلكتها الغموم
بس عموما كويس انك رديت علشان اقولك إني بحبك فالله
بلاجواز بلا هم
  ","

   شكرا أخي الحبيب لهذه الجرعة النقية من الكآبة ! 🙃
   
   أصلها كانت نقصاك 😀
   
   أحبك الله وبارك فيك 💚
  
"
87562,"
   شاف جو البلد والعيشه يشجع علي الزواج وتكوين اسره ولا الغي الفكره احسن
  ","

   المهم جو قلبك .. وحال روحك !
  
"
87563,"
   انا بحبك ف الله والله ربنا يثبتك 
بتمنى اكون ف يوم من الأيام زيك اساعد الناس ولو ربنا مش مقدرلي كد يكون ليا صديق زيك ، ربنا يجمعنا ف جنته دعواتك بتيسير الحال ي حبيب
  ","

   بلاش زيي دي بالله !
   
   الله يسعدك ويحفظك.
   
   آمين .. آمين ..
  
"
87564,"
   الحل لتدخل اهل الزوج في الصغيره والكبيرة؟ وفرض رأيهم كمان والزوج متقبل جداً !!
  ","

   اتفاق معاه فيه وضع للنقط على الحروف وتبيين الحدود التي تجعل المعاملة صحية، قائمة على الود والاحترام.
  
"
87565,"
   انا ف نفس موقفها لكن الفارق ان هو اللى طلب الانفصال يا ابى اعلم انى أخطأت وكنت عارفه ان ربنا هيعاقبنى ولما حصل كده عرفت ان ده عقاب ربنا ليا :')
  ","

   ولا يهمك !
   
   المهم ربنا يرضى.
  
"
87566,"
   أقصد يعني قبل الزواج 😌
  ","

   أنا بقول تسكتي خالص 😩
  
"
87567,"
   يا سيخ إلحقني بالله عليك وقولي اعمل ايه 
الحمد لله انا ع خلق وكويسه ومعلمة قرآن بس بيجي عليا وقت وبيبقي عندى فتور ف العبادات وبقطع ف الصلاة او بأديها من غير روح 💔💔💔
خلاص بقيت مكتئبه وزهقت من اللي انا فيه ،، بحب ربنا اووووى والله بس بعصيه 😭😭😭😢😢😢😢😢
  ","

   كلنا يعصي ويقصر .. وكلنا تمر به حالات الفتور .. وكلنا يظل متشبثا بالطاعة لا يتركها أبدا؛ فلعل الباب يُفتح له !
   
   (لكن مش كلنا بننسى الشيخ في الشاورما 😩).
  
"
87568,"
   حضرتك دمك زي العسل والله انا حبيت الملتحين والملتزمين بسبب حضرتك والله💜💜🌸😂😂
  ","

   لسنا الوحيدين .. ولا الأفضل 😌
  
"
87569,"
   صورة البطاقة بتاعتي وحشة جدا يا شيخنا 
أنا كرهت نفسي والله :(
  ","

   تبقى أنت أكيد من مصر !
  
"
87570,"
   يا ابي انا اذنبت مع خطيبي وتبنا الان تشاجرنا وانا طلبت الانفصال هو سيجن وانا ايظا لا ادري ان كان اختياري صح ام لا ولكني اقول هذا سبب وفرصة لانفصل عنه بما اني عصيت الله معاه ربما تكون مفتاح للتوبة
  ","

   غلط !
   
   توبا لله وما تكرروش الخطأ .. وكملوا سوا.
  
"
87571,"
   قولنا بصفتك رجل وكنت شاب .. ايه نظرتك للبنت المتبرجه وللبنت المحجبه ؟ على لسان شباب اليوم
  ","

   إيه كنت شاب دي حضرتك ! 😢
  
"
87572,"
   كانت بتحبني جدا،فجاه انت كنت عاملي عمل الله ينتقم منك انا مش بحبك مثلت عليا الحب انت كداب لو اخر واحد مش هتجوزك،رايح تتكلم عني، طبعا محصلش ،وقلبت قلبه بعدما كنت دنيتها ،اخدت الخطوة اللي هي قابلت والدها وكلمته رحب بيا جدا وقالي نتكلم بعد ماتخلصوا الشهرين بتوع الامتحانات دول بس هي كرهاني ، اعمل اي
  ","

   ولا حاجة !
   
   اصبر لموعدكم وشوف الدنيا هتروح على فين ..
   
   واستغفر مما كان بينكما من تجاوزات.
  
"
87573,"
   أنا أصلع.
  ","

   زي العسل !
  
"
87574,"
   ارضيتم بالهم أم انه لم يرضى الا بكم ..
  ","

   بل رضينا بالله ربنا، وعنه .. سبحانه وبحمده.
  
"
87575,"
   مين اللي كسب الدوره بتاعت امبارح 😀
  ","

   يلا يا رخم 😂
   
   لنا عودة .. وبدون حجج.
  
"
87576,"
   يعني ايه يا شيخ محمد  ! 
بتقول مفيش سبب صريح للرفض والاتنين عاوزين بعض والولد شاري بدليل قالت عمل عشانهم كتير , يبقي يتنازلوا بسهولة كدا !
  ","

   هيعمل ايه !
   
   هيتجوزها من ورا أبوها مثلا !
  
"
87577,"
   اذا كان كل ممنوع مرغوب •• ماهي رغبتك ..؟ 🙂🌿
  ","

   ليست ممنوعة !
   
   اللهم من فضلك ..
  
"
87578,"
   شايف البحر شو كبير قد البحر بحبك
  ","

   لو كنا طير = أنتو الجناح !
   
   لو كنا ليل = أنتو الصباح !
  
"
87579,"
   محضر اهانة وسب وقذف جهات عليا خلي بالك
  ","

   الله !
   
   وأنا مالي يا لمبي 😂
  
"
87580,"
   عمر ابوك عاقبك بمنع المصروف عنك 😂
  ","

   مكنش فيه مصروف عشان يتمنع 😀
   
   كان فيه (مقشة بلح) 🙃
  
"
87581,"
   حالة من الخنقه تتلوها حالة من فرط السعاده ...ولا سبب لاي منهما ...تقريبا لسعت يا شيخنا 😀💔
  ","

   كده يبقى ننام وقلبنا مطمن 🙃
   
   تصبحون على خير يا صحبة الجنة 💚
  
"
87582,"
   انا هبقي زوجة تانية ودايما قلقانة و بفمر في كل حاجة بس خايفة ده يكون اعتراض بس قلقانة مين هتخلف الاول نفسي اول شعور يحس بيه ده يبقي مني بفكر مين اللي هيتكسر 
  خاطره لو اتعزمنا في حتة مين اللي مش هتروح خصوصا انها مش قابلة بيا خالص  
21 سنة
  ","

   ما دمت تفكرين بهذه الطريقة = فلا أرى الأمر يناسبك أصلا !
   
   ما زلت صغيرة وفرصك أفضل وضغط دور الزوجة الثانية يحتاج لمقومات معينة في الشخصية إن لم تتوفر = يبقى هتنكد على نفسها وعليه .. ومش هتبقى عيشة.
  
"
87583,"
   انا كنت مغيبة ومغفلة واتمنى جدا لو يرجع بيا الزمن عشان اعمل لولد  بلوك اول ما بدأ يكلمني كحب احنا قرايب اصلا  ربنا يسامحني زعلانة اوي على نفسي والله وصعبان عليا اهلي واني خونت ثقتهم 
انا ممكن اكون بنت كويسة ؟ لو التزمت ورجعت لربنا تاني لما ببص لبابايا.ويضحك معايا بندم اوي اني عملت فيه كده
  ","

   دعك من هذا !
   
   عودي لله وأغلقي هذا الباب .. وستكونين أفضل من الأول بإذن الله ..
   
   درس واتعلمت منه كويس.
  
"
87584,"
   والدي توفى اليوم بعد صراع مع المرض الخبيث...
  ","

   اللهم ارحمه رحمة واسعة واجعل مرضه كفارة له، واقبله في الصالحين .. وموتى المسلمين ..
   
   البقاء لله.
  
"
87585,"
   متزوج تقدم لبنت وهي وافقت ومتمسكة بيه ةداوهو متمسك بيها جدا واهلها رافضين جدا وطلعو عليه اشاعات عشان البنت تكرهه... ومش كرهته ولا زالت متمسكة بيه.. 
ممكن أي نصيحة أو حل ؟!
  ","

   الله المستعان !
   
   لو لا يعيبه (من وجهة نظرهم) سوى أنه متزوج = يتركوها تتحمل قرارها ..
   
   ما دام ديّنا خلوقا .. لديه العدل والمقدرة.
  
"
87586,"
   ماذا يداوي جرح صديق غدر بي
  ","

   شكر الله على أن لم يستمر خداعك أكثر من ذلك !
  
"
87587,"
   شكرا اجابتك قلم انا استاهله وفوقت خلاص كنت عارفه اني هلاقي الاجابه عندك ربنا يباركلك وادعيلنا كلنا 🌸
  ","

   الله يسعد قلبك !
   
   لازم حاجة معينة بنتنازل عنها مقابل مميزات كتير نسعدنا ..
   
   اوعي تسلمي ودانك للناس تاني .. سعادتك قرارك أنت، ومحدش له عندك حاجة !
   
   (ممتن جدا لفهمك عني رسالتي في الإجابة).
  
"
87588,"
   ليش حاطط غيمه بتبكي يا زلمه ، انت كلك امل يووه
  ","

   لولا البكاء ما كان ثمة أمل !
  
"
87589,"
   عريس متقدم وقابل بابا لكن شوفت صورته ع الفيس ومش حاسة بقبول ،
أقعد معاه وأشوف ولا أرفض ومقابلوش ؟؟
  ","

   لا تحكمي إلا بعد ما تقعدي !
   
   المواجهة تختلف تماما عن الصور.
  
"
87590,"
   المفروض إيه اللى يتم الأول بابا يشوف العريس ويسأل عليه وبعدين أقعد معاه ولا أشوف العريس الأول وبعدين نسأل عليه ؟؟
  ","

   ما يدخلش البيت إلا وأنتم مطمنين له بالسؤال عنه بنسبة لا تقل عن ٧٠ ٪؜ !
  
"
87591,"
   ادعي لصحبه الجنه ف الوقت ده ي شيخ لعل وعسى دعوه تستجاب ربنا يعلق قلوبنا بطاعته ولا يعلقنا بما ليس لنا ويربط على قلوبنا 😭😭😭 💚💚
  ","

   آمين .. آمين .. آمين ..
  
"
87592,"
   انا عندى مشكله يا شيخ انا كل ما الاقى واحد قمور ع الاسك اتشد له 😭😭
  ","

   طب والشموس أخباره إيه ؟! 🙄
  
"
87593,"
   شيخ محمد بالله أنا مضطربة جدا 
شخص متقدم وكويس جدا وكنت حاسة بميل ناحيته بعد رؤيتين لكن أثناء وبعد الاتفاق حاسة بضيق من غير سبب لكن الأمور متيسرة 
أعتبر بالضيق ده ولا أفوت؟..ممكن شيطان أو حسد من حد من الأهلين ؟
  ","

   طنشي تماما.
  
"
87594,"
   خطيبي شكلا عادي جدا وناس كتير تفضل تقولي مش حلو انت احلى وايه دا وقبلتي بيه ازاي رغم انه شخصيه محترمة جدا وكويس جدااااا وانا خايفه كلامهم يأثر عليا ومضايقه ومنكده على نفسي
  ","

   ربنا يهديلك قلبك.
   
   هو ابن آدم كده .. ما يملاش عينه إلا التراب !
  
"
87595,"
   ما أراه أنا ليس من الضروري أن تراه أنت وما تراه أنت ليس من الضروري ان أراه أنا
  ","

   وأرنب أنور في منورنا .. وأرنبنا في منور أنور 😬
  
"
87596,"
   لو سمحت اي رأيك في مواقع الزواج الالكتروني دي هي بجد يعني ولا لأ
  ","

   لو أمناء محترمون فعلا = مفيش مانع.
  
"
87597,"
   ابني بيحب واحدة وعايز يتجوزها ، وانا مش موافقة عليها نظرًا لاختلاف البيئة والمستوي الاجتماعي ( لا اقصد المستوي المادي ) و دايما بيحصل بينهم خناق وبتهينه كتير وبيرجع لها تاني ... اعمل ايه ؟
  ","

   خليه يكلمني فيس يا أمي.
  
"
87598,"
   لو بحب واحد مفيش بينا حاجه 
و ظروفه تكاد تكون مستحيله عشان يتقدملى ،
و فيه واحد متقدم دلوقت  و انا برفض بقالى كتير علشان اللي بحبه،
اقعد و اشوف اللي متقدم و انا لسه قلبى متعلق بالتانى و لا اعمل ايه خايفه اظلمه و اظلم نفسي ، و فنفس الوقت هفضل منتظره لحد امتي ، ده حتى ما قليش ظروفى صعبه كنت انتظرته
  ","

   مثال للسذاجة والعبط وترخيص القلب والروح والله !
   
   (نظفي) قلبك يا بنت الناس .. وشوفي حياتك.
  
"
87599,"
   هو لو الاهل رافضين عريس لبنتهم مع ان الولد كويس جدا وعايز البنت وعمل كتير اوي عشانهم وهي عايزاه وعدوا بمشاكل كتير وهما كل شويه يتحججوا بحجة شكل.. لحد مرفضوا خالص بدون سبب.. ايه المفروض يحصل؟
  ","

   يفوضا لله الأمر !
   
   ما يعرفوش الخير فين.
  
"
87600,"
   هي اللي مش جميلة إيه ذنبها إن ربنا خلقها بالشكل ده ومشاعرها تتئذي بسبب حاجة زي دي؟
  ","

   ربنا عوضها بشيء لو أحسنت استغلاله وتنميته = هيصير قربها لأي حد جنة !
  
"
87601,"
   انا بحب حد جدا بفضل ادعي ربنا يرده ليا ويجعله نصيبي في كل صلاه والتزم الاستغفار  وقيام الليل وسورة البقرة وياسين بعدها وادعيه بقالي شهور ساعات بجزع عشان مفيش تغيير بس زي ما يكون ربنا بيلهمني الدعاء تاني لما بعرف حد رايح مكة بقوله يدعيلي وساعات ببكي لله بكاء المضطر لا الجزع خايفه ربنا يزعل مني
  ","

   الله ربنا المستعان !
   
   هل أدلك على ما هو أرحم لك ؟
   
   ادعي الله بالخير .. حيث كان.
   
   والله لا تعلمين أين سعادتك.
  
"
87602,"
   هل بحثت من قبل عن نفسك على الإنترنت؟
  ","

   الإنترنت هو اللي يبحث عن نفسه عندي يا آسك .. مش أنا اللي أبحث عن نفسي فيه 😌😬
  
"
87603,"
   ماذا لو تلقيت بك ف الشارع
  ","

   هعمل نفسي مش واخد بالي .. عادي 😌
  
"
87604,"
   إحنا عندنا بابا بيتدخل في كل حاجة حتي نغمة الموبايل.. لو لقي فيديو فيه راجل يخرب بيتنا حتي لو الفيديو ديني، وكل فترة كدة يقولنا هاتوا موبيالتكوا اشوفها.. نرجع نفرمتها ونديهاله..
بنشيل حاجاتنا المهمه علي موبايل أخويا عشان متفهم وبيسندنا وبيعوضنا الحمدلله مع أنه أصغر مننا أحنا البنات😂😂😂😂
  ","

   بصرف النظر عن شكواك .. عاجباني روحك الحلوة في التعامل مع الوضع والتعايش مع الابتلاء !
   
   وده اللي دايما بنصحكم به .. مهما كان الوضع سيء ومش هتقدروا تغيروه = لازم تحرصوا على حياتكم وتصنعوا عالما خاصا تسعدون به.
  
"
87605,"
   كل مابفتكرك بدعيلك ياشيخ معرفش ليه بس انا بحب ادعي لكل الناس البشوشه الي زيك كده  .. ربنا يسعد ايامك ويجعل كل كلامك حجة لك لا عليك 💚 ربنا يحبك
  ","

   ربنا يسعدك ويجبر خاطرك.
  
"
87606,"

    https://ask.fm/kamel_marzouki/answers/146172066385
   
   ممكن اتبع الحكم ده لان كل شيوخ بلدي بيقولوا حرام عادي ولا ابقى من اللي بيتبعوا الرخص
  ","

   هذا رجل عالم يدري ما يقول !
   
   واتباعك فتواه يبرئ ذمتك بين يدي الله ..
   
   حفظه الله ونفع به.
  
"
87607,"
   أَحبَّك ربي وأسعدكَ في الدارين 💚
اللهم ارزق عبدك أبا أنس جنّة .. وجنّة قبل الجنّة 💚
  ","

   آمين .. آمين .. آمين ..
   
   جميلة !
  
"
87608,"
   كلنا بنتمنى هالشي ، لكن اسأل الله يا حبيبي أن نكون من أهلها ، اخوك من الاردن
  ","

   اللهم صحبة 💚
  
"
87609,"
   غير السائله  لو سنه ومسمحاه لانها هتكون اخر سنه ومش هيبعد تاني بس في نفس الوقت بتتوجع جدا لفراقه وهو كمان نفسها يرجع في أقرب وقت كده يبقي وزر عليه مش عايزه الومه ولااحمله فوق طاقته برضوا
  ","

   معلش .. هتعدي بسرعة بإذن الله ..
   
   الله يجمع شملكم على خير.
  
"
87610,"
   وبعد الاربع يا شيخ ينزل يقعد قد ايه @انا بسافر ٤ شهور وبنزل ١٠ ايام واسافر ٤ كمان وانزل ٣ شهور ونص  في اجازه نص السنه
  ","

   كويس جدا !
   
   الله يقويكم ويحفظكم.
  
"
87611,"
   Would you rather be able to visit 100 years in the past or 100 years in the future.
  ","
  I prefer to go to paradise !
  
  Now.
  "
87612,"
   الطبيعي مدة غياب الزوج عن زوجته تكون قد ايه السنه كتير اوي
  ","

   المدة التي حددها الشرع ٤ شهور .. كحد أقصى !
   
   إلا لو سامحته هي في ذلك لضرورة ما ..
  
"
87613,"
   الحمد لله ربنا رزقنى بأخوات بيحترموا خصوصياتى انا واختى التليفون لو رن محدش يقرب عنده غير لما اجى ارد ويستأذنوا قبل ما يدخلو ويندهوا عليا من على السلم لحد مايوصلوا للوضه فى مره اخويا الصغير كنت سايبه الفيس مفتوح راح قلب عادى اخويا الكبير هزقه والله وقاله كده عيب وبابا نفس النظام ربنا يحفظهم
  ","

   الله .. الله !
   
   الله يحفظكم ويكثر من أمثالكم ..
   
   وإني أحسب أن مثل هؤلاء الإخوة يكونون من أتقى الناس في تعاملاتهم بصفة عامة؛ لذا يكونون سليمي الفطرة، محسني الظن، معافين من من أمراض الشكوك والوساوس وعقد النقص.
  
"
87614,"
   الله الله على عقليتك يا شيخ محمد
أنا بقى أخويا عارف الباسورد بتاع الإيميل،وكل شويه يدخل عليه،في الأول كنت بضايق،وخاصه عشان لو في كلام يخص البنات،بس خلاص طالما أنا عالرفه نفسي،وفاهمه كلام حضرتك،مبقتش أتأثر،وبقيت مخليش البنات يتكلموا فأي حاجه خاصه .
بحسه بيضايق من أدبي وعايز يثبت العكس! ربنا يهديه.
  ","

   ما هو عشان أكون منصف !
   
   كتير منهم مش بيعملها والله حرصا ولا خوفا ولا حاجة .. بل نوعا من اضطراب نفسي ورغبة في تعويض نقص مع الأسف ..
   
   ولا حتى غيرة !
   
   لأنه كتير بيكون مخرب الدنيا مع بنات الناس .. ولو كان غيورا فعلا لما رضي لهن ما لا يرضاه لأخته.
   
   تاني بأكد ..
   
   البيوت القائمة على علاقات صحية سليمة لا تعاني من مثل هذا .. لأن ببساطة أخوها صاحبها المقرب .. وأبوها حقيقة الدعم في حياتها ..
   
   منحوها الثقة من صغرها .. وكان أدها !
   
   بالتالي أي مشكلة بتحصل بيكونوا هم أول حد يسمع (وهي مطمنة) سرها.
   
   بيعرفوا يوجهوا وينصحوا ويصلحوا أو حتى يوبخوا .. لكن يبقى الأساس كما هو لا يخدش .. أمان.
  
"
87615,"
   طب لو خطيبها او جوزها هل من حقه ان يبحث في موبايلها او ان يمتلك الباسورد بتاع الاكونت بتاعها مثلا ! 
مش من باب الشك فيها لا من باب الاطمئنان فقط
  ","

   لأ .. لأ.
   
   ولو مفيش ثقة بينهم في مساحة زي دي = يبقى مفيش مبرر لاستمرار العلاقة أصلا !
  
"
87616,"
   لما لا؟
  ","

   لأن دي مساحة شخصية مش من حق حد يتدخل فيها .. ولا حتى أبوها !
   
   حد من حقه يفتح عليها الباب فجأة بدون استئذان ؟!
   
   نفسها ..
   
   ممكن فيه كلام بينها وبين صاحباتها سواء خاص بها أو بهن متحبش حد يشوفه ..
   
   ثم مش دي الطريقة اللي هتضمن عدم فسادها .. وكلنا عارفين كده !
   
   ثم لو كثير من الآباء والإخوة الكبار بذلوا والله شيئا من الجهد الذي يبذلونه في آلية الرقابة والتفنن فيها .. لو بذلوها في الدعم العاطفي والاحتواء وإعطاء مساحة الأمان اللي تخليهم الملاذ الأول في أي أزمة = والله .. ستزول كثير من المشاكل ..
   
   لكن هنعمل ايه .. نحن بين قساة جفاة، فاقدين للثقة في أنفسهم وفيمن حولهم (إلا من رحم الله)، وبين متعذرات بالحرمان والوحدة (وإن كان طبعا عذر غير مقبول للخطأ) ..
   
   مش بنقول انعدام الرقابة .. بل لا بد منها بدرجة ما ..
   
   لكن بنقول اتباع أكرم وسائلها من باب الحرص والشفقة مش التحكم وفرض السيطرة .. وده بعد ما تكون عملتم اللي عليكم فعلا معهن.
  
"
87617,"
   مش بالسهوله دى ...حضرتك بتقول كده لان مش فى نفس الموقف 
هو حتى لو ربنا انتقم منه 
انا مش هستفاد حاجه لان حقى ضاع للاسف ولو اتكلمت وقولت اللى حصل محدش هيرحمنى لان مجتمع اللى احنا فيه مجتمع مريض
  ","
  ""لو ربنا انتقم منه أنا مش هستفاد حاجة""
  
  عشان دي تحديدا بقول انشغلوا بحياتكم أنتم.
  "
87618,"
   يمكن عشان مكنتش استحق الظلم ده 
انا زوجي توفى واهله اخدوا حقي انا وابني حتى هدومنا اخدوها واتطردنا من شقتنا 
تخيل حضرتك وجع فراق زوجي ويتم ابني وهو سنه 
كل ده تفتكر اني هنساه ومشغلش بالي باللي ظلمني!!!
  ","

   الظلم مش هيضيع عند ربنا !
   
   المهم حياتكم تمشي .. لازم تمشي.
  
"
87619,"
   لو انا مظلومة زيهاكده بس جه عليا كتييير واللي ظالمني ابويا وزاد ظلمه وانا ف اهم سنه ناو 3ث بدل ما يشجعني ع التفوق وحتي بعد ما ربنا بأول السنة أصابه بكانسر ف المخ ومازال وعايش عادي بس صراحة مش قادرة اسامحه انا بحاول ارضيه م باب بر الوالدين بس مش قادره اسامحه هل عليا غلط ف كده
رد ارجووك
  ","

   لا مش عليك غلط .. ما دمت تحسنين معاملته.
  
"
87620,"
   هل من الطبيعى ان اخى الكبير يفتش ف موبايلى كل فتره ؟ 
( بنت)
  ","

   لا .. ليس من حقه.
  
"
87621,"
   مبتردش على أسألة كتير ليه حضرتك ؟ 😐
  ","

   معلش .. قاعد مع ناس بنتفرج على محمد صلاح 😃
  
"
87622,"
   اللهم لا تحرمنا صحبة الجنة في أرضك 
ولا يوم أن نلقاك في سماءك 
اللهم اجبر كسرقلوبنا 
وأنصر ضعيفنا بقوينا 
وتجاوز عن زللنا 
وتقبل منا رجاؤنا وبكاؤنا وتضرعنا 
اللهم صحبة علي منابر من نور 💚
  ","

   آمين .. آمين .. آمين ..
  
"
87623,"
   تدبير ربنا أعظم من أي تخيل واي تدبير بشر
الحمد لله
  ","

   صدقت !
  
"
87624,"
   يابنتي متخليش حد انتي مش ف حياته ف دايرة اهتمامك اصلا .. فوقي لنفسك وعيشي حياتك وبلاش الضعف ده ، انتي اكيد صغيره فبلاش ترهقي نفسك بحاجه ف علم الغيب .. استودعي قلبك لله واطمئني انه هيبدبر الامر لك ع خير ف كل حال .. ربنا يصلح حالك ويرشدك لصراطه المستقيم ويرد إليه قلبك
  ","
  ....
  "
87625,"
   السلام عليكم انا اتظلمت جدا ومع ذلك ارى الظالم يزداد مكانه 
تعبت من انتظار حقي يرجع وفوضت امري لله
اريد دعاء يبرد على قلبي 
واريد معرفه هل هذا الظلم عقوبته فالاخره فقط ام فالدنيا ايضاً
  ","

   طول منتم شاغلين بالكم بعقوبة من ظلمكم .. أو من تحملونه مسؤولية ظلمكم = مش هتتقدموا في حياتكم !
   
   ينبغي أن تنشغلوا بصلاح حالكم مش بعقابه.
  
"
87626,"
   جيلى عريس ملتزم اخلاق ودين مشاء الله والده متوفى كان خاطب واحده قريبه منى بس متعرفش انى اعرفه ان عرفت من الفيس بتاعو صدفه الموضوع ده موترنى ومخلى قلبى حاسه انو هيقف طمنى يا ابى ارجوك مشتته مفهوش عيب للرفض 😟
  ","

   سبحان الله !
   
   وإيه يقلق في كده .. محصلش نصيب وخلاص.
  
"
87627,"
   واحد قالي في يوم بحبك ووافقت بس ضميري مكنش مرتاح ابدا و جرحني في يوم بس في يوم الحمدلله رجعت لربنا وبطلت أكلمه وقلت الحمدلله اني مش كنت بقابله وربنا نجاني كنت بدعي عليه من قلبي وكنت بقول حسبي الله ونعم الوكيل في كل وجع هوا كان سببه هوا كده حرام اني دعيت عليه؟واحنا الاتنين اثمين؟
  ","

   انسي الأمر وأكملي حياتك على الاستقامة .. ده المهم.
  
"
87628,"
   مستنيين لايف بفارغ الصبر
  ","

   سامحوني على التأخير .. اللهم يسر.
  
"
87629,"
   اخواتي كانو صغيرين بردو ومنقدرش ناخدهم معانا وسبناهم مع صاحبه ماما ربنا يجازيها خير والحمدلله عدت ع خير 😍 ربنا ييسرلك امورك ❤
  ","

   غالبا بنشيل بعض عادي في المواقف اللي زي دي !
   
   لو ما طلعناش من السعودية بحج = يبقى خسرنا كتييير.
  
"
87630,"
   قلبي مكسور،وروحي مسحوبه مني ادعيلي جايز انت اقرب لربنا مني عشان خاطر ربنا ادعيلي انه يربط علي قلبي ويحلها برحمته وبعطفه وقدرته علي اد ضعفي انه يجمعني بيه ف حلاله، والله العظيم راعيت ربنا فيه ومقربتله ولا حتي بالكلام،انا بحبه  رد عليا ي ابي انابقالي اكترمن شهرين كل يوم ببعتلك اكتر من مره نفس الرساله
  ","

   الله المستعان !
   
   وكل مرة بشوفها بحزن وأدعيلك .. وبس.
  
"
87631,"
   ابي، ساكنة بالرياض وبنتي عندها حاليا 10 شهور وعاوزه احج السنة دي،،  وقدامي اختيارين اصعب من بعض، يا اما اسيب بنتي في مصر يا اما افضل معاها ومش هحج، اعمل ايه؟ 💔😭
  ","

   الحج كله خمسة أيام !
   
   ممكن جدا تسيبيها مع صديقة مقربة أمينة ..
   
   لا تتركي الحج؛ فرصة عمرك.
  
"
87632,"
   اسكندريه حلوه يا ابي ؟
  ","

   سبحان الله !
   
   نمت شوية الظهر حلمت إني بتمشى فيها ..
   
   من أمنياتي الحقيقة يكون لي فيها شقة قريبة من البحر .. تكون ملاذا من وقت لآخر ..
   
   كم أحبها.
  
"
87633,"
   يا ابي اكتشفت انو خطيبي يشاهد فيديوات اباحية ؟؟؟هل هذا سبب كفيل اني افسخ خطبتي منه؟؟
  ","

   حسب نسق تدينه وأخلاقه العام !
   
   يعني بيصلي وتعامله معاك كويس .. وده مجرد زلل مش واصل معاه للإدمان = يبقى تواجهيه بلطف ويستعين بالله ويبطل ويتوب.
  
"
87634,"
   هل الإعجابات تزيد من تضخم الذات ؟
  ","

   بل تزيد الحياء من ستر الله عليها !
  
"
87635,"
   متى كانت آخر مرة ضحكت فيها بصوت عال في وقت غير ملائم؟
  ","

   تيجي بس الضحكة يا آسك !
   
   وبعدين نشوف وقت ملائم ولا لأ :)
  
"
87636,"
   في الزيارة القادمة و يدك على الكعبة قل اللهم اهدها الصراط المستقيم
  ","

   اللهم اهدنا وأرضنا ووفقنا ولا تقبضنا إلا وأنت راضٍ عنا .. جميعا ..
   
   آمين.
   
   ألقاكم يا صحبة الجنة 💚
  
"
87637,"
   كنت اتوقع ان عمرك بال40 
دنت طلعت صغير
  ","

   أنا مهما كبرت صغير ! 😬
  
"
87638,"
   ومن لم يره ،، ولم يدرك قيمته؟؟
  ","

   لن ترحمه الدنيا ولا أهلها !
  
"
87639,"
   أكتب إليك الآن من اسطنبول.. جزاك الله كل خير عن ما تعلمته من أجوبتك .. أتابعك منذ سنة.. 
أمنت قلبي لفتاة وتقدمت لخطبتها مرة ..رفضت بحجة العمر .. وكانت تحبني وأحبها ولكن ما كنا نتحدث في ذلك .. هي الآن مخطوبة .. ادع الله لي بالتجاوز ... وادع لي بالهداية والالتزام.. والله اني احبك في الله . جزيت الجنة
  ","

   أحبك الله وأسعدك وبارك فيك حبيبي 💚
   
   ربنا يعوضك كل خير ..
  
"
87640,"
   جمال وجهي القليل نسبياً يعتبر سبباً في عدم التفات من حولي لرؤية قلبي .. والحمد لله.
  ","

   المهم أنك ترينه .. وتعرفين قيمته جيدا !
  
"
87641,"
   ده مش محتاج اي فهم لاي حاجة ده ينطرد فورا لانه هيوقع بين الاخوات وعديم الذوق والاخلاق
  ","

   تصدق انتبهت لكلمة (متقدم) !
   
   كنت فاكره خطيبها بالفعل له فترة ..
   
   لكن ما دام بيقول كده من أول مرة = يبقى الأسلم إغلاق الباب فعلا.
  
"
87642,"
   يا شيخ قصدي اني قايل لأهلي و هما موافقين و انا هتقدم في سن 2 جامعه و إن شاء الله مش هغير رأيي لاني صليت استخاره كذا مره و ربنا هيالي نفس الطريق
  ","

   اسمع كلامي يا حبيبي.
  
"
87643,"
   أتعلم شيخ ! أضحك الآن من بعض مزاحك  وقبل قليل كنت 
أبكي كما لم أبك قبلا 
كأن الله أراد بي خيرا عندما فتحت حسابك ذاك _رغم علمي به 
أسأل الله أن يريح بالك وأستحلفك ألا تقس علي ذويك يوما❤
  ","

   الله يسعدكم !
   
   والقسوة لا تكون مقصدا حين تأتي عرضا .. بل هي -أرجو- من الصدق في الحرص.
  
"
87644,"
   يا شيخنا قمت لأتوضأ لقيام الليل ولم اذكر البسملة قبل الوضوء لأني اتوضأ في مرحاض منزلنا هل وضوئي جائز؟ ... هل يمكن ذكر البسملة قبل دخول المرحاض؟
  ","

   جائز !
   
   صل وادع لنا معك.
  
"
87645,"
   دعواتك شيخنا بدات انتظم ف الصلاه 
ادعيلي بالثبات بالله عليك ⁦❤️⁩
  ","

   الله يثبتك ويرضى عليك 🍀
  
"
87646,"
   يا شيخ رد بالله عليك 3ث و بحب واحده أصغر مني بعام أكيد مش بنتكلم ولا هي تعرفني اصلا لكن نكلم أهلي ومواقفون و هتقدم 2 جامعه رأيك ؟
  ","

   لأ !
   
   مفيش كلام لين تتقدم ..
   
   ده لو فضلت على رأيك.
  
"
87647,"
   شيخ محمد هو تخليل الشعر بالماء في الغسل المراد به شعر الراس بس ولا كل الشعر في الجسد من ابط و عانة كمان ؟
  ","

   يع !
   
   التاني ده المفروض إنه مش موجود حضرتك.
  
"
87648,"
   نفسي أحب 😭
  ","

   قم نام .. ويصير خير إن شاء الله 😬
  
"
87649,"
   بالعكس والله العظيم ... أنا كل يوم اول م اقوم من النوم ببوس ماما واقولها إني بحبها كتير ... وطول السنة مغرقة ماما واخواتي وصحباتي هدايا 
بس في بداية الالتزام بقيت حساسة أوي للحدود وسمعت ان الاحتفال بغير العيدين غير جائز 
بس لما لقيت ماما زعلت وقالتلي حتي مش هتقوليلي كل سنة وانتي طيبة يا ماما !!
  ","

   فرحيها يا بنتي .. فرحيها.
  
"
87650,"
   والله يا شيخ انت بتهون علينا الوحدة .. 
ربنا يخليك لينا برسائلك وبكلامك ♥
  ","

   وأنتم تماما على فكرة !
   
   اللهم صلاح الحال والبال ..
  
"
87651,"
   ماذا عنا وان كنا..صمدنا حتى اهلكنا 
وسالت كل ادمعنا..وتحطمت كل اضلعنا..وبات الحزن يسكننا..وصار الشوق يؤلمنا..وحتى النفس ترفضنا 
ماذا عنك يا قلبي..كافحوك بكل أسلحتهم ليدمروك..وقد ظننت انهم احبوك..ولكن عندما ادركت انهم خدعوك..تجاهلتهم فسفهوك..وناضلت فجاهدوك..وعندما أصبحت الأفضل عظموك.
#يوميات_صيدلانيه
  ","

   أنا بقول تركزي في الفارما أحسن 😬
  
"
87652,"
   كنت شاريه مع ماما طقمين شيك جدا وغاليين بخمارتهم ... يشاء القدر انها ماتلبسهمش توفت فجأه .. بفكر ابيعهم وفلوسهم اعمل بيهم صدقه جاريه ليها احسن ما اديهم لحد .. حاسه ثواب الصدقه الجاريه  فمستشفى او مسجد انفع من اللبس .. رأيك ايه وادعيلى بالصبر وادعى لماما بالفردوس
  ","

   لا بأس !
   
   الله يرحمها ويقبلها في الصالحين وأموات المسلمين ..
  
"
87653,"
   ماما زعلانة مني عشان مش بحتفل بعيد الأم 
هو حرام الاحتفال بعيد الأم وأعياد الميلاد 
أنا اصلا مش معايا فلوس لكل دا 😂😂😂
  ","

   بخلاء ومفلسون .. يبقى نقول: هو أصلا حرام 😬
   
   وردة والله هتجبر خاطرها !
  
"
87654,"
   الشخص اللي فضلت احبه اربع سنين وكان مفهمني انه مش هيعرف يخطبني عشان ظروفه عرفت انه خطب النهارده قولي حاجه تصبرني هموت سايبني من سنه وكنت لسه متعلقه بيه 😓😓
  ","

   القانون لا يحمي المغفلين !
   
   لعلك تعلمت ازاي تغلّي نفسك.
  
"
87655,"
   وانا مريضة قلب منذ الصغر وعملت ثلاث عمليات ولسة ليا عمليات وممنوعة من الارتباط وعمري الان 18 وأختي اتوفت بنفس المرض وهي تلد طفلها ، وانا وحيدة لاخين ومتوفقة جدا وناسية المرض أصلا وحافظة القران كله وبكمل علم شرعي وعايشة حياتي بالطول والعرض في ما يرضي الله والحمد لله ، أبشري يا طيبة 😊
  ","

   والله أنت الطيب كله !
   
   وشرف لي إن حد زيك يكون معانا هنا ..
   
   اللهم يا ربنا من واسع فضلك.
  
"
87656,"
   تخيل كدا يا شيخ عطيه اني أقصي طموحي أن حضرتك ترد عليا انا بقالي شهر ببعت و حضرتك مش بترد 😕
  ","

   سامحوني !
   
   الله يسعدكم ..
  
"
87657,"
   انا حبيت زوجي وتمت الخطبة ٤سنوات ومتزوجين من ٩سنوات ولم نكن نملك قوت يومنا اكرمنا الله بالذرية والحج والعمرة والمال 
نصيحتي لكم الصبرررررر
  ","

   الله يسعدكم !
   
   ونصيحتي لك لا تعممي تجربتك الشخصية على الناس.
  
"
87658,"
   إن شئت أجبت وإن لا .. فلا عليك 🎲
  ","

   الله يتولاك ويرضيك ويعوضك كل خير ..
   
   دوري على مصدر دخل وتتيسر أمورك بإذن الله.
  
"
87659,"
   الصورة دي قدام بوابة المشرحة والمسجد ف كلية طب المنصورة صح ؟
  ","

   صح :)
  
"
87660,"
   متقدم لاختى وشاف صورتى انا وخطيبى قالها دى حلوه اوى واحلى منه بكتير يا بخته بيها دى المفروض يحطها فوق راسه بجد وقالها تيجى نبدل بهزار ،هو ممكن الكلام دا يكون بحسن نيه 
ولما طلعت عشان اسلم على اهله بصلى بصه غريبه وفضل باصص كتير واختى لاحظت وزعلت ، هو بيشتغل برا مصر وسنه 32 سنه .. حضرتك تنصحنا بايه ؟
  ","

   الكلام ده يخوف .. جدا !
   
   عموما محتاج فهم لنمط شخصيته بصفة عامة، وعلاقته بالصلاة وأخلاقه وهكذا ..
  
"
87661,"
   7 مليون لايك يا شيخنا .... اللهم بارك 💙💙💙🌸
  ","

   صح النوم 😃
  
"
87662,"
   يا حاج عطية شوف ابنك محمد  مش راضى يرد عليا 
ينفع كده؟ يرضيك كده
  ","

   اللي يحبني يدعي للحاج عطية بالبركة في العمر في عافية ورضا ..
  
"
87663,"
   عاوزه ابارك لصاحبتي بكلمتين حلوين عشان اتجوزت.. ساعدني
  ","

   لا بأه .. كده الصفحة هتقلب (عرضحالجي) 😃
  
"
87664,"
   الله يرضى عليك جاوبني حالا
انا معلمة قران ابوية جاهل لايعرف يقرا القران من زمان اهله ماعلموه وكمان ثقيل على لسانه انه ينطق الحروف
والان انا بحاول اعلمه كم مره طنشني 
هل علي ذنب 😭💔
  ","

   الذنب لو فضلت تلحي بعدم حكمة لين تزهقيه !
   
   دعيه للصلاة والذكر .. وأنت كده كده في ميزانه بإذن الله.
  
"
87665,"
   لا  لا لا نحتاج المال كى نزداد جمالا❤
  ","

   هات بس المال وملكش دعوة 😬
  
"
87666,"
   اختي حصلها نفس الحاجه واجلت السنه واتعالجت اللهم لك الجمد متخافيش وادعي كتير ربنا يشفيك يااااارب
  ","
  ....
  "
87667,"
   حتجاوبني أنا كمان وأنام مبسوط وسعيد ؟ 😀
  ","

   مبسوط وسعيد واتغطى كويس 😃
  
"
87668,"
   بنت ف 3ث وعندي كانسر لماذا؟
  ","

   لأن الله يريد رفعتك، وكتب لك درجة عالية من الجنة لن تدركيها بعمل إلا بالصبر على هذا الابتلاء !
   
   اللهم يا رب الطف بها وعافها وارض عنها.
  
"
87669,"
   فى حد بيحب حد بيتجوزه ف الاخر وبيعيشوا حياه هاديه عادى؟ انا حبيت حد واستنيته 3 سنين واتخطبتله سنتين وبعدين حصل مشاكل بينا وعايز يفركش انا فقدت الأمل ان ف راجل بيوفى بالوعد ف الزمن ده يا شيخ :')
  ","

   العيب فيكم .. يا ف حبايبكم !
  
"
87670,"
   انا ببعت لخضرتك كتير ومردتش ياشيخنا بعتلك السؤال قبل ده اني ثانوي عام ومارديتش
  ","

   خضرتي محتاج يستوي بس 😬
  
"
87671,"
   هل الرجل يكره العتاب ؟
  ","

   بالعكس !
   
   قد يحبه ممن يحب ..
   
   لأنه يعني إنه (لسه فارق) ..
   
   غياب العتاب ليس مطمئنا دوما.
  
"
87672,"
   حضرتك لو كويس في اللغة محتاجة مساعدة .. ختمة القران بتاعتي والمفروض هقول كلمه قبليها .. فمحتاجة كذا جملة اشكر بيهم والدي ووالدتي في سياق عربي جميل ♥️♥️
  ","

   الحروف لا تسعفنا دوما في كل المواقف !
   
   كثيرا ما يكون عجزها وانسحابها هو غاية بلاغتها .. وحقيقة صدقها ..
   
   وها أنا أقف بين يديكم .. بامتنان، عجزت عنه الحروف .. تماما ..
   
   وأي كلام قد يوفي مثلكما !
   
   أبي .. أمي ..
   
   اللهم أنت تشهد على إكرامهما لي .. فأكرمهما من واسع فضلك، واجعلني سببا في تاج الوقار تكلل به رأسيهما .. على رؤوس الأشهاد !
   
   أبي .. أمي ..
   
   أحبكما.
  
"
87673,"
   في هذا الوقت ابتهالات الشيخ نصر الدين طوبار راحة لا توصف
  ","

   تصدق حاطط سماعة في وداني عليها !
   
   ذكريات ..
  
"
87674,"
   مفيش أمل يعني في الرد النهاردة اكمل اكتئاب وانام 😔
  ","

   أو خلي عندك أمل دوما !
   
   ونام ..
  
"
87675,"
   اكتر ناس تاعبنى اهلي ؛ تعبت ومبقاش فيا حيل
  ","

   لا تتصادم !
   
   عش حياتك وافعل ما يصلحها ويسعدها.
  
"
87676,"
   راااااااح 
قال لمرات خالي بحبها ومش عايز غيرها 
وراح صاحب بنت عمه😏
هو ده الراجل المصري ....
أصيل يابورحاب👊😂
  ","

   كلهم مصطفى أبو حجر 😬
  
"
87677,"
   وانا كمان ختمت في تانيه ثانوي
بس بقالي فتره مراجعتش
بقرأ الورد بس
ادعيلي اواظب على المراجعه
  ","

   المهم الورد لا ينقطع لتظل قريبا؛ حين تبدأ المراجعة ستجد أثر هذا القرب !
   
   الله يعين .. كتاب عزيز.
  
"
87678,"
   لو سمحت يا شيخ لو بحب حد بس مفيش وصل و حصل زي أشتياق و بجاهد علي قد ما أقدر و قتها أعمل أي لو حصل تعب أو شده أشتياق أقوم أتوض واصلي وأي غير كدا
  ","

   أو تاكلي كويس وتتفرجي على حاجة ظريفة وتنامي 😬
   
   (مش هزار والله .. أحيانا بيجيب نتيجة).
  
"
87679,"
   يارب ترد المره دي يا شيخنا 
هل حرام تكون صاحبتي المقربه مسيحيه ؟
  ","

   لأ.
  
"
87680,"
   حضرتك حفظت القرآن ؟ وفى كام سنة وازاى؟
  ","

   بل القرآن يحفظني :)
   
   آمين ..
   
   بدأت الحفظ في سنة تالتة ابتدائي .. وختمت في تانية ثانوي !
   
   كنت بحفظ في الإجازة الصيفية فقط .. وطول فترة الدراسة براجع على أبي؛ بسمّع عليه جزء يوميا ..
   
   جزاه الله عني خير الدارين.
  
"
87681,"
   ش عارفة حضرتك هترد ولا ايه عالعموم انا الحمد لله محافظة على نفسى وعمرى ما سمحت لولد يكلمنى لكن اتقدملى شاب وكان فيه كل الصفات اللى بتمناها فى زوجى ووافقت زهوة كمان وكان فرحان جدا وفعلا جاب اهله البيت وبعد كدة مشى وقال كل شىء نصيب المشكلة ان. اتعلمت بيه جداا ويفكر فيه كتير ومش عارفة اعمل اييه
  ","

   اللي فاتك = فوتيه !
   
   معلش .. شوية وهتتجاوزي تماما بإذن الله ..
   
   ربنا يسعدك ويرضيك.
  
"
87682,"
   سلام عليكم
بعد اذن حضرتك انا مش مظبطه ف مواعيد نومى ف لما بصحى بيكون فاتنى الفجر واحيانا كتير الظهر وانا الموضوع دا مضايقنى اوى خصوصا انى كنت قبل كده سعات بصحى المغرب ف بجمع الصلوات مع بعضها مش عارفه اعمل اي ومضايقه جدا وبالنسبه للايام اللى كنت بصحى فيها المغرب دى اعمل ايه علشان اعوض اللى فات دا
  ","

   لازم نومك يتظبط .. لازم.
   
   بداية صلاح الحال = من صلاح الصلاة.
  
"
87683,"
   يعني مينفعش ولد في جامعه يحب بنت ويخلي والده يكلم والدها مثلا 😅
  ","

   لو هيعمل كده ويتقدم = يبقى برنس !
  
"
87684,"
   لو الحب جه بدرى ف الجامعه نعمل ايه
  ","

   هو في الغالب ليس حبا !
   
   عموما ..
   
   الحب يتقدم في حلال، أو يظل صامتا؛ طاهرا في الظلال ..
   
   غير كده = لعب عيال.
  
"
87685,"
   هو فصل تلاقي الارواح ده بييجي مره واحده ف العمر ؟يعني لو حبيت مره و فشلت في امل احب تاني ولا هافضل عامله نفسي حجر كدا كتير ؟
  ","

   بل قد يتعاطف (مناخ) القلب فيمنحه فرصة للحياة من جديد !
  
"
87686,"
   هو الحب بالسن او بالمستوى الاجتماعى !!
  ","

   بالقلب !
  
"
87687,"
   هل احتمالية الوقوع في الحب تكون أكثر في فصل الربيع؟
  ","

   احتمالية الوقوع في الحب تكون أكثر في فصل تلاقي الأرواح !
  
"
87688,"
   ربنا يفرح قلبك ويسعد روحك ويبهج وجهك وينور قلبك ويجمل صورتك ويعلي مكانتك ويحقق أمانيك وأحلامك ويرزقك الجمال في النفس وفي الروح ويرضيك عن نفسك ويرضى عنك ويرزقك راحة البال وسلامة الصدر وبرد العيش ورغده ربنا يجعلك في كل خطوة فرج وفي كل شربة ماء شفاء وفي كل أكلة هناء ويبعد عنك كل خبيث ضار أحبك الله ❤️🌸
  ","

   آمين .. آمين .. آمين ..
   
   اللهم يا ربنا استجب.
  
"
87689,"
   مسيطر يا شيخنا صفحة أجوبة من ع اسك نزلتلك إجابة ع الفيس ألفين مشاركة للإجابة وعشر آلاف احبببته😃😃😁😁😀
  ","

   الله يجعل كل حرف حجة لي .. شاهدا مقبولا .. سببا في فرج وسعد الدارين ..
  
"
87690,"
   ضااقت يا شيخ 💔
  ","

   فرجه قريب !
  
"
87691,"
   هنا من فضلك🎁
  ","

   لا طبعا مش لازم !
   
   المهم دين الولد وأخلاقه.
  
"
87692,"
   السلام عليكم ورحمة الله وبركاته شيخ انا معلمه فى قريه عندى مجموعه من البنات كل واحدة تقرا فى جزء مختلف عن الثانية منهم الى قرب يختم ومنهم 5 اجزء ومنهم جزء عم مستوياتهم مختلفة بصراحة انا تعبت مش عارفة اضبط المجموعة وحاسة انى بحارب فى طواحين هواء بروح المقراة يومين فى الاسبوع ممكن تدلنى عالصريقة الامث
  ","

   بالعكس أنت على خير وأجر .. الله يسددك ويتقبل منك ..
   
   تقدري تخلي الكبار يساعدوك في بتوع جزء عم مثلا .. وهكذا ..
   
   تمشي الدنيا بإذن الله.
  
"
87693,"
   انا بعدت خالص عن ربنا وكذا مره احاول اقرب ....ودلوقتي طاقتي خلصت مبقاش عندي طاقه احاول تاني ونفسي اقرب منه ومش عارفه 😑
  ","

   هذا كلام ضعف .. لا يليق بطالب للجنة !
  
"
87694,"
   لو انا اغتبت حد ومش هعرف اروح اطلب العفو اعمل ايه😢
  ","

   ادعيله .. كثيرا ..
  
"
87695,"
   أستاذ بيديني أنا وصديقتي آخر الترم طلب مننا صورة للذكري ع موبيله صاحبتي وافقت ف قولت امسك الموبيل أنا وبعدها اقوله مش حلوة ومسحتها فعلا بدايه الترم التاني بيسأل صاحبتي تعرفي برنامج بيرجع الصور اللي اتمسحت !
م الأول وأنا حاسه انه إنسان لئيم ومش مستريحاله خالص ! وبتعامل معاه معامله وحشه جدا اتصرف ازاي
  ","

   معدتيش تروحي.
  
"
87696,"
   ياريتني عرفت حضرتك من زمان والله يا شيخ 😞😞
  ","

   معلش .. أدينا بنتعلم !
  
"
87697,"
   انا بكون متوضيه قبل اما اخرج للكليه الصبح وفي المواصلات و بيقعد جنبي رجاله او شباب ومش بيكون في مساحه جنبي هو انا كده الوضوء اتنقض ولا لا
  ","

   لأ .. لم ينتقض.
   
   (ودايما خلي شنطتك بينك وبينهم .. ولو تقدري تاخدي الكرسي اللي جنبك يبقى أحسن كتير).
  
"
87698,"
   ياشيخ هو فعلا ازالة اي شعر من الجسم حرام وقت البريود ؟ اصحابي بيقولوا كدا
  ","

   لا مش حرام.
  
"
87699,"
   مولانا لو المشكلة مادية عند المخطوبة تروح للدكتور علاء الحسيني في اكتوبر وتحكيله الظروف وهو عامل تقويم بالقسط بس تاكد هنا انها فعلا هتروح له عشان ابلغه ده لو هي من القاهرة وما حولها
  ","
  ....
  "
87700,"
   طب ايمو السحابة دا جايبلنا الفقر ي شيخ !
  ","

   السحابة كرم .. عمرها ما كانت فقر !
  
"
87701,"
   خليها تتواصل معايا ي شيخنا
  ","

   مشكور يا دكتور .. الله يوسع عليك 💚
  
"
87702,"
   مافيش داكتره بتعمل تقويم سنان بالقسط او مجاني او مستشفيات حالتي صعبه والله ومافيش فلوس حاليا بالله ممكن تجاوبني اه او لاء
  ","

   سبحان الله !
   
   ....
  
"
87703,"
   سائل تاني ينفع خطيبه تقول كداا ع خاطبها اللي مفروض اللي ف يوم ما هتبقاا زوجته !!
  ","

   معلش .. هي بتقول كده لأنها زعلانة ومضغوطة والموضوع مكلف ماديا أكيد !
  
"
87704,"
   سناني شكلها وحش وخطيبي مابيحبش يشوفها ومش هعملها تقويم واللي مش عجبه يولع
  ","

   غلط !
   
   عالجي نفسك عشان نفسك.
  
"
87705,"
   طيب ماهى هتضيع منى 😭😶
  ","

   تبقى عملت اللي عليك وكنت رجلا !
   
   لو نصيبك = محدش هياخذها غيرك.
  
"
87706,"
   صباح الفل ي شيخ 
قولتلها انى بحبها ولم الوضع يتحسن هتقدملها بس ديما بتتجاهلنى ومبتردش عليا  ومبتكلمنيش الا لو محتاجه حاجه حاسس انى مش مهم بالنسبالها او هى مبتحبنيش اصلا 
افيدنى 😔
عاشر مره😂
  ","

   هي صح.
  
"
87707,"
   🌷🌷
  ","

   ولا بتقدير فيه تعيينات حضرتك !
  
"
87708,"
   يعنى لو حبيت.. اعبر ي شيخ؟ :-D
  ","

   التعبير مش لازم بكلام !
   
   الصبر والصدق والصمت في ظلال الأخذ بأسباب الوصال = أبلغ تعبير وأطهره.
  
"
87709,"
   هتطلع اللايف امتي يامولانا بانتظااارك😃
  ","

   فيه حد نيته مش سالكة !
   
   من ساعة ما قلت قريبا وأنا مفحوت 😬
   
   اللهم يسر ..
  
"
87710,"
   ماذا سيحدث لو اختفي الميك اب !!😂🙈💭
  ","

   ستبقى الكلمة العليا لجمال الروح !
   
   وستبقى العيون الجميلة .. جميلة ..
  
"
87711,"
   مفيش حد هيفضل معاك كلوا هيسيبك ويمشي ☺
  ","

   مقدرش أتفق !
  
"
87712,"
   كان كل شئ جميل حتي اتت الجمله الاخيره😂😂😂💔
  ","

   بالعكس .. دي (الطبطبة) اللي في الموضوع !
   
   غالبا لا بنعرف نتكلم ولا نعبر ..
  
"
87713,"
   نفقد الامل بعد كم من ارسال السؤاال .. وش بضحك
  ","

   خمس دقايق .. وش بيلطم
  
"
87714,"
   اخر اسكرين معاك نشوف الحجات الحلوه 😂😂
  ","
  😬
  "
87715,"
   🌷🌷
  ","

   اتجوزي في أقرب فرصة.
  
"
87716,"
   خطيبي واهل خطيبي حريصين على المال ؟ ده كويس
  ","

   حسب درجة الحرص ده ومبرره !
  
"
87717,"
   اختى بتشتغل فبتطضر تسيب بنتها عندنا وانا ثانويه عامه وحضرتك عارف ان هو مبقاش غير شهرين واناا مشغوله بيها وكل ماا اقول لماما تقولى طيب هنعمل ايه يعنى بالله عليك قولى اعمل ايه
  ","

   تدخلي غرفتك وتقفلي على نفسك وتذاكري !
  
"
87718,"
   و واحدة بنبحب بعض بقالنا 3 سنين بس من حوالي 6 شهور هي اتغيرت اوي فى كلامها واسلوبها بحس ان هي عايزة تطفشني ولما بسالها بتقول عندها مشاكل وبفضل استحملها عشان العشرة اللي بينا بس مش عارف هل دا غلط وكدا انا باجى علي كرامتي وبرخص من قيمة من نفسي ولا المفروض اعمل ايه
  ","

   اللي بتقوله من أوله لآخره = عك.
  
"
87719,"
   انا من كلية عملية 
( صيدله )
متقدملي شاب من تجارة وأهله ناس كويسين وهو بيشكرو فيه بس انا خايفة من الفارق بين ده يكون عقبة بينا بعد كده أو أنه يغير من شغلي أو يمنعني منه 
واتخطبت قبل كده مرتين ، خايفة اظلمه بذنب اللي فاتو وخايفه اقبله يكون ربنا شايلي الاحسن 
استخرتوبرضو مشعرفه اخد قرار تنصحني ب؟
  ","

   المشكلة عندك يا دكتورة !
   
   كمية لخبطة غريبة .. مش مخلياني عارف أنصحك بإيه ..
   
   عموما:
   
   ١) مفيش فرق ولا حاجة .. المهم الذكاء العاطفي والاجتماعي ..
   
   ٢) مش هيغير ولا حاجة لأنه ممكن يكون بيكسب أحسن من ١٠ صيادلة زي حضرتك .. المهم تتفقي معاه على وضعك ..
   
   ٣) اللي فات لازم تعرفي تتجاوزيه كأن لم يكن ..
   
   ٤) إن فهمت كل ذلك = فالقبول والرفض من حقك.
  
"
87720,"
   ما هو الشيء الذي ترغب في تغييره في العالم؟
  ","

   القهر !
   
   ليتني أستطيع محوه .. معنى وواقعا.
  
"
87721,"
   زوجي كان مسافر السعودية وبعدين كان بيبحث لفرصة لي اني اسافر معاة وبعدين لظروف مرض والدة نزل كنت وقتها تعاقدت علي وظيفة وسافرت وبعد ماسافرت كلامة معايا اتغير واسلوبة من يوم ماسافرت للد لوقتي كل كلامة معايا شات دة غير ان اخواتة وسلفتي كل شوية يطلعو كلام اني قولتة وهو يعمل مشكلة معايا بناء علي ذلك والد
  ","

   لازم تتجمعوا في مكان واحد.
  
"
87722,"
   هل تعاني في العثور على المكان المناسب لك في هذا العالم؟
  ","

   أبدا يا آسك !
   
   لأن مكاننا (المناسب) ليس في الدنيا ببساطة ..
  
"
87723,"
   أقفل الباب يا أبو آنس 😂🤭
  ","

   أنا بقول كده والله يا محمود يخويا .. حكم دول ملهمش عزيز 😢😩
   
   ألقاكم يا صحبة الجنة 💚
   
   بالعند بأه يلا هه بس.
  
"
87724,"
   انا امرأة ومتزوجة وأشعر تماما بكمية الغضب داخل كل امرأة فكر زوجها في الزواج من اخرى، أقول أنه مجرد فكر ولم يعزم بعد،
لكن لا يجب ان ننظر للأمر أنه فقط ابتلاء، بل بزواجه من أخرى يفسح لك في وقتك لتغتنميه لنفسك.. أشعر أن التعدد نعمة أحيانا..
  ","

   ربنا يكملك بعقلك !
   
   وأسأل الله أن يهدي بيوت المسلمين .. ويصب عليها الخير والبركة والرضا واليقين ..
   
   ويسعد الجميع .. موحدين ومعددين ..
   
   ويشفي المرضى ويرحم المبتلين ويلطف بالموجوعين المقهورين .. الذين يرون حديثنا هذا كله أمام ما يحيونه شيئا من الترف ..
   
   والحمد لله رب العالمين.
  
"
87725,"
   عمرك ما هتلاقى دين يكرمك ولا يرفع من قدرك ولا يعزك ويصونك ويصون حقك زى الاسلام دا احنا لينا سوره ف القرآن باسمنا يا شيخه حرام عليكى مش كل الناس زى بعضها انا عندى اخويا اللى مش شقيقى اقرب لى وأحن عليا من شقيقى العدل بين الاتنين هو اللى هيزرع الموده والرحمه اللى ربنا قال عليهم
  ","

   أيوه لأنكن مؤمنات قانتات، تفهمن عن الله .. وتعرفن حقيقة الدنيا !
   
   لكن هنعمل إيه .. فيه سورة برضه اسمها (البقرة) 😬
  
"
87726,"
   طب لو الشرع كان بيحلل للست تتجوز اتنين بس😇 مش اربعة الراجل كان هيبقى مبسوط لما مراته تنام فى حضنه النهاردة وبكرة فى حضن راجل تانى!!😀ده نفس احساس الست اللى جوزها بيتجوز واحدة تانية
  ","

   قولي يا ترعة المفهومية !
   
   أوووه سوڤاج 🤢
  
"
87727,"
   اخي بيقول انه حرام الست تطلب الطلاق مادام الزوج لم يظلمها .. حتي لو رافضة تعيش معاه وهو متزوج غيرها
  ","

   أخوك غلطان .. بل حقها، تماما.
  
"
87728,"
   اه تراني تاثرت لحظه ابكي دي انا بقولها كتير اوي و مش بقول كلامي علشان حضرتك تتاثر او تبكي انا عايزه اواجه الدكتوره زي اما بواجه نفسي و ياريت حضرتك ترد علي سؤال لو واحده راحت قالت لجوزها انا عايزه انفصل علشان في واحد تاتي فحياتي و مرتبين اننا نتجوز بعد العده حيبقي موقفه ايه اقل واحد حيضربها علقه موت
  ","

   يبقى مش راجل لو مطلقهاش وسابها لاختيارها .. وحسابها على الله !
  
"
87729,"
   لا ياشيخ هى مش جاهلة معظم الرجالة بياخدوا التعدد عشان يكسر مراته 
وبعدين هو لو بيحبها مش هيتجوز عليها 😑
والراجل اللى يهدم بيت وولاده كبار وبناته عرايس ع وش جواز يبقى راجل شهوانى مبيفكرش غير فى مزاجه ونفسه
  ","

   خليني أتنزل معاك تماما ..
   
   شهواني ؟
   
   ضعيف ؟
   
   أناني ؟
   
   والله أحسن ما (يقضيها عك) .. لو حتى هياخد على دماغه ويشرب مقلب ويتعلم .. أهو عمل حلال في الآخر ..
   
   يا جماعة والله منشأ الخلل عندكم من تعظيم نظرة المجتمع أكتر من نظر الرب !
  
"
87730,"
   حكاية تعدد الزوجات دي هو شرع ربنا وكل حاجة بس اكيد احساس صعب جدا ان واحدة تحس ان جوزها في واحدة تانية بتشاركها فيه جوزها اللي ممكن تكون بتحبه جدا جدا لأ الموضوع صعب جدا والله احنا الحاجات الصغيرة بتاعتنا مبنحبش حد يشاركنا فيها ما بالك بقا لو الأزواج يعني ؟
  ","

   واحنا والله مش بننكر ده أبدا !
   
   ومقدر تماما إن ده الشعور الطبيعي لأي امرأة .. بالذات لو حبت ..
   
   لكن على فرض أنه قدر على إحداكن بنقول ساعتها تعاملن مع الأمر على إنه ابتلاء (كسائر ابتلاءات الدنيا من مرض وفقد وألم ..) ولا تاخدوه على إنه نقص فيكن .. ولا تنشغلن بنظرة المجتمع (و٨٠ ٪؜ والله من تشنج النساء ضده بيكون راجع أصلا لسبب متعلق بالنساء أيضا .. بتقعد في أي قعدة كأنها يا عيني أقل منهن وحاملة هم هتواجه نظراتهن ازاي) .. مع إن اللي بتمصمص شفايفها شفقة دي ممكن تكون دايقة المر وجوزها ماشي مع أربعة غيرها عادي جدا (ده واقع محدش يفتكرني بأفور .. أنا عارف بقول إيه).
   
   طيب مش قادرة تتحملي هذا الأذى = الشرع لم يجعله ابتلاء إجباريا .. بل من حقك تماما ساعتها طلب الفراق بالمعروف واعتبري الرجل مات من الأساس (مثلا يعني) !
   
   فمفيش مجال هنا للتحدث عن الظلم وما شابه ..
   
   هتقولوا: وهو ليه أصلا يتزوج وليه ما يحافظش على البيت ؟
   
   هنقول: ده خيار شخصي .. يواجه نفسه بصرامة ولا يستجيب لنوازعها إن كان قادرا ولن يظلم !
   
   وكل واحد واختياراته .. وهذه من رحمة الشرع الحنيف ..
   
   خيّر الرجل (وألزمه بشروط) .. وخيّر المرأة (ولم يجبرها على ضرر إن لم تتحمله) ..
   
   أنا عارف تاني إن غالب اللي بتشوفوه على أرض الواقع مش بيبقى كده !
   
   وغالبا فيه ظلم وجور ونكران لكل معروف وجميل ..
   
   لكن سوء التطبيق لا يبرر مهاجمة الأصل النظيف !
   
   الله المستعان.
   
   (معلش بكرر نشره لأني كنت عايز الرابط ده يكون آخر كلامي في الموضوع وحرصت فيه على الإنصاف -قدر المستطاع-:
   

    https://www.facebook.com/m.atiia.soliman/posts/1636526893093816
   

   ).
  
"
87731,"
   والله انا كرهت الزواج بسبب موضوع التعدد ده وبل واحيانا بحس اني ممكن اكفر او اسيب الاسلام بسبب تفضيله للذكر لهذه الدرجة ..
  ","

   ده عشان حضرتك جاهلة .. وعلاقتك بربنا سطحية أصلا بس !
  
"
87732,"
   بمنتهي البساطه كدا يتجوزوا من غير مراعاه لمشاعر الزوجه و لا الابناء عن اي عدل بتتكلموا عدل ايه اللي يكسر قلب زوجه ملهاش ذنب و اطفال غالبا الرجاله انانيه هو كان مغيب و اهله بيجوزوه الرجاله عندها مساحه الاختيار مساحه انه يقول انا مش حتجوز غير اللي بحبها مش يتجوز و يجيب عيال و بعدين يدور علي الحب
  ","

   تراني اتأثرت .. لحظة أبكي !
   
   مفيش فايدة والله.
   
   حاولي تقرئي ده كده .. يمكن تفهمي حاجة:
   

    https://www.facebook.com/m.atiia.soliman/posts/1636526893093816
   

"
87733,"
   و بعدين انتوا كدا لما تتجوزوا مش حتغضبوا ربنا هو غضب ربنا مقتصر علي كدا بس انتي عارفه دعوه المظلوم عند ربنا بتساوي ايه عارفه انا حاسه ان سؤالك جه ليا انا علشان انا اللي اخرج من الحال دا صدقيني انا فنفس موقفك بس هما مخطوبين بس و انا عمري ما ارضي بدا الله يكرمك راجعي نفسك صدقيني زي ما خانها حيخونك
  ","

   أهو ده بأه الوجه الحقيقي اللي بتقعدوا تداروه ب (أنا مش معترضة على الشرع؛ أنا مقبلش التعدد بس لنفسي) !
   
   والفكرة هي إنكن ترفضن المبدأ من أساسه لدرجة تسميته بالخيانة بل بعضكن قد تسامح في الزنا (باعتباره نزوة) ولا تسامح في التعدد (باعتباره خيانة وظلم) ..
   
   تاني .. عارف إن ٩٠ ٪؜ من الأمثلة اللي أدامكم للأسف أنذال وظلمة .. لكن ليس هذا هو التعدد كما أراده الشرع !
   
   التعدد عدل ومقدرة .. وقيام بالحق ..
   
   مش عقاب ولا تكدير وذل ..
   
   وبعد ..
   
   فكلام حضرتك ده كله = لا قيمة له !
   
   نعم .. نقدر مشاعرك كأنثى .. لكنه لا يؤثر في الحكم شيئا.
  
"
87734,"
   ياشيخ واحدة مش بتحب زوجها وعندها منه اتنين ولا هو عرف يحببها فيه بس غصب عنها حبت شخص تانى حبته جدا وهو كمان حبها وغلطو سوا جوزها اصلا مسافر وهى تعبانه نفسيا جدا وفي انهيار مش عارفه تسيب جوزها ولا تتعايش مع الواقع عشان ولادها مستنيه ردك هتشوف الاجابة
  ","

   السطران الأوليان طبعا كلام فارغ، ومش مبرر أبدا تقدم به لهذه المصيبة !
   
   وياما صرخنا .. لا تقيموا للمجتمع اعتبارا في قراراتكم ما دمتم طالبين فعلا لرضا الله !
   
   يا فرحتنا ببيوت قائمة ومقضياها (عك) مقابل ما تتعايرش بحاجة أدام الناس !
   
   طب والفضيحة أمام ربهم .. بفرض استمرار الستر يعني، نظامها إيه ؟!
   
   ياما قلنا يا إما تتعايشوا وتتقوا الله في نفسكم وشركائكم .. يا الفراق بالمعروف حتى ييسر الله خيرا !
   
   أما بعد ..
   
   فلتتب لله توبة نصوح، ولتغلق للأبد هذا الباب إلى جهنم .. ولتكثر من الاستغفار والتضرع لربها أن يعفو عنها ..
   
   ولتستتر بستر الله عليها، ليمت معها ما حدث ويدفن معها في قبرها .. ولتقبل على زوجها وبيتها وتحسن إليهم .. وليكن درسا لا تنساه؛ بعدا عن شياطين الإنس والجن.
  
"
87735,"
   شو يعني كرمش
  ","

   يعني عطه لكزس 😃
  
"
87736,"
   قديش حضرتك انسان طيب و محترم و بتحب الخير للغير و بتتعب و بتضيع و قتك و بتحل مشاكل الناس بدون مقابل بل العكس ممكن تخسر كتير و تتعب
  ","

   طب كرمش أي حاجة طيب 😂
   
   الله يسعدك .. مفيش ضياع ولا حاجة ..
   
   اللهم الجنة .. صحبة.
  
"
87737,"
   السلام عليكم ورحمة الله وبركاته هومتزوج 30 سنةزوجته كانت اختياراهله هي ابنةخاله ورزق منها بطفلين وهي يحتوي زوجته بقدر من الاهتمام والمودةهوحافظ لكتاب الله يعشق اطفاله منذسنةقابل ابنةعمته دكتورة20سنه علي قدرمن الاخلاق ومستوي مادي واجتماعي جيداحبا بعضهمالدرجه الجنون فهمالايريدان غضب الله فماذا يفعلوا
  ","

   يتزوجا !
   
   وتسير الحياة بالعدل والإحسان.
  
"
87738,"
   هو حضرتك هتفضل موجود لحد إمتى ؟ 
عشان عايزه أذاكر 😂
  ","

   أنا قاعد في شارع الحكومة 😌
  
"
87739,"
   طيب انا حد تاني فرحي قرب بس قلقانه من موضوع الاهتمام بيعامل أي مشكلة بتجاهل ومش بيكون حريص على مصلحتي المهم شغله وتعليمه وبس . وأنا شخصيه حساسه والموضوع دا تاعبني . الله يكرمك قولي حاجه تريح بالي شويه
  ","

   لازم وقفة !
   
   وتعرفي تباين الطباع ده بينكم لغاية إيه .. وهتقدري تتعايشي ولا لأ ..
   
   أي قرار الوقت أهون من بعدين.
  
"
87740,"
   قولي حاجة تذهب عن قلبي الحزن 😢
  ","

   والله ما في شيء كالإكثار من الصلاة على النبي !
  
"
87741,"

    https://ask.fm/abuanaaas08/answer/147862950772?utm_source=copy_link&utm_medium=android
   
   بوستك 🤔😌
  ","

   https://www.facebook.com/m.atiia.soliman/posts/1636526893093816
  

  اكده ميت .. واكده ميت 😬
  "
87742,"
   انا مخطوبة وحاسة اني مش بفرح لما خطيبي بييجي ومش فرحانة بيه مش بستناه ييجي .. حاسة اني اخترت غلط .هوا كويس ومحترم بس انا مش مبسوطة مش عايزة افتري والله بس دا اللي جوايا ،، اعمل ايه ؟!
  ","

   السؤال مكرر جدا .. ولسه مجاوب زيه أمس.
  
"
87743,"
   انا في جامعه وفشلت في سنه من السنين ومش عارفه احب الجامعه وكسوله جدا بكسل انزل الكليه وبكسل ازاكر وبكسل اعمل اي حاجه لها علاقه بالكليه نومي مش قادره اظبطه باي حال من الاحوال عملت كل حاجه انا اكيد بعمل ذنوب وحاسه دايما اني فاشله بسبب الذنوب مع اني بصلي وبقرا قران وبعمل حاجات كتير كويسه علي اد مااقدر
  ","

   كل دي وساوس .. لازم تنفضيها عن راسك، وتتحركي ..
  
"
87744,"
   أنا ي شيخي صاحبة الرساله الطويله بالله هل من جواب ؟؟
  ","

   الرسايل الطويلة هنا مستحيل أعرف أتابعها للأسف !
   
   أرجو المعذرة بالله.
  
"
87745,"
   حضرتك مش بتشجع عالزوجه التانيه 😂😂طب ازاي 
ده انا حبيت الفكرة منك ولما اتجوز هوافق انه يتجوز عليا بسبب بوستك عن الزوجه التانيه 
ربنا يبارك في حضرتك
  ","

   #يجعل_كلامنا_خفيف_عليهم  🙄
  
"
87746,"
   بِسْم الله ماشاء الله  اللهم لا حسد ليك حق تحب شغلك وتحب الرياض كل شهرين تلاتة نازل اجازة مصر مين قدك ياعمنا 😊😍
  ","

   مش عارف المفروض أضحك ولا أغضب ولا أبكي من سؤالك !
   
   عموما خير .. على الله صلاح الحال والبال.
  
"
87747,"
   مش حرام الوعد بالزواج والانسحاب بعدها 😑مش حرام كسر الخواطر
  ","

   محدش قالكن تفتحن الباب لكل عابر !
  
"
87748,"
   طيب يا شيخ انا كأنثى الغيرة تشعل قلبى لو حد قرب من زوجي مثلا ...هل على إثم أن أعارض الفكرة دي وأرفضها
  ","

   حقك .. تماما !
  
"
87749,"
   هى الناس دى مش متابعه كويس ولا ايه ! :D
  ","

   مثلا 🙃
  
"
87750,"
   لو الخاطب جرئ جدا في الكلام وبفهمه ان كده غلط في فتره خطوبه ومش بيستجيب افسخ الخطبه ولا اعمل ايه انا اصلا بضايق جدا من جرأته دي وبحس انها مش علامه خير...
  ","

   عندك حق !
   
   من لا يعظم حدود الله = يتخاف منه ..
   
   (ممكن الواحد يضعف مثلا مرة، مرتين، تلاتة .. ويعترف بالخطأ ويستدرك فورا .. ماشي، نلتمس العذر ونصلح ..
   
   لكن يصر ويبرر ويستهبل = مش علامة خير).
  
"
87751,"
   لي ياشيخ مابتشجعش علي الزوجه الثانيه
  ","

   مين قال كده !
  
"
87752,"
   طب جاوبني انا بالله يا شيخي ، انا طالبه في 2ث منذ عام كامل فقدت الشعور بكل شئ اري حياتي محطمه ولا جدوي من العيش فكرت في الانتحار مرارا ، انا الان أخشي ع نفسي من نهايتي ، اخاف ان اموت منتحره فاخسر الدنيا والآخرة معا ، والكارثه اني لا أجد سبب لكل ذلك ، ولكن الثقل ف قلبي أوقف حياتي ، تعبت يا شيخ تعبت..
  ","

   طبيبة نفسية.
  
"
87753,"
   ي شيخ الحسبة غلط .
0.2 like/s 
او  
11.57  likes/m 
او 
694.44 likes / h
  ","
  😂
  "
87754,"
   شيخ محمد ساعدني،
الشخص اللي كنت مخطوباله وبحبه انفصلنا هو اتجوز،بعد جوازه بشهر كلمني وقالي انه مش مرتاح ومش سعيد وبيخطط حاليا لان ابقى زوجته التانية(لو وافقت)عشان يقدر يبقى سعيد ويسعدني ويسعد اللي معاه،انا مش رافضة الفكرة لإني بحبه وتعبت جدا في فراقه،بس خايفة من ذنب جرح زوجته،انصحني بالله .
  ","

   اللي معرفش يحافظ عليك وأنت لوحدك = هيبيعك بعد ما حمله تقل !
   
   ابعديه عن طريقك .. وابعدي عن طريقه ..
   
   لازم يتحمل مسؤولية اختياره.
  
"
87755,"

    https://ask.fm/abuanaaas08/answers/147517167988
   
   اتقرا فاتحتى يا شيخ ع العريس المتقدم لقيت ابن خالتى بعتلى بيقولى اد اى انا ظلمته وانه بيتعذب وانه بيدعى عليا ومش مسامحنى وبعد التجريح ده كله بيقولى انا لسا عايزك عملتله بلوك وبعدت لانى مش هخون العريس بس مضايقنى كلامه
  ","

   ابن خالتك ده عبيط !
   
   فكك منه تماما .. ولا يتهز لك شعرة ..
   
   ربنا يسعدك.
  
"
87756,"
   عايزه ابعت هديه مع حد مسافر السعوديه  لخطيبي هناك عشان يوم ميلاده..😅 ماما بتقولي لا مينفعش مش حلو كده لو كان هنا ماشي بس طالما مسافر خلاص.. أنا متضايقه جدا عشان ماما بتقولي لا.. هو كده فعلا مش حياء مني؟
  ","

   ملوش لازمة الوقت.
   
   ""كل عام أنت بخير"" ..
   
   في رسالة وخلاص.
   
   (اللهم إلا لو الهدية حلة محشي فوقها دكر بط محمر 😃).
  
"
87757,"
   يعني طول الوقت و انت قافل عايز اسألك ... اول ما تفتح الاسئله تطير 😂
  ","

   لا وأجاوبك كمان !
   
   الدنيا دي عجيبة يا أخي 😬
  
"
87758,"
   سيب الشغل واقعد ع الاسك وفي الاخر هتنام ع الكرسي زي المرة اللي فاتت
  ","

   تصدق أنا غلطان !
   
   اسحب المنشن يا ابني ☹️
  
"
87759,"
   ارسلت اليك كثيرا ولكن لم ترد عموما اسال الله العلي العظيم ان يجمعنا واياك في الجنه  اردت ان اقول لك احبك في الله
  ","

   أحبك الله أخي وأسعدك .. سامحني ..
  
"
87760,"
   هل عادي وجود مرايات في اوضة النوم و لا غلط فعلا ؟ اخترت اوضتي فيها مرايه كبيره في الدولاب و خطيبي قالي لا بلاش مرايات هل الكلام ده صحيح.. و شكرا😄
  ","

   أوهام !
  
"
87761,"
   انا تائهة ووحدي في هذه الحياة ومغتربة وخائفة وبحاجة الى استرشاد...  غير أن هناك ذنب اداوم عليه وكلما زعمت عدم العودة فعلته وهي العادة السرية.. فبماذا تنصحوني!
  ","

   اثبتي على الطاعة .. لا تستسلمي ..
   
   وتابعوا صفحة أخينا الطيب
   
    @abokhattabb2
   

"
87762,"
   يعني بحسبة بسيطة كده تبقى سرعة الليكات٤.٥لايك/ث
😬😂😂جميل جميل
  ","

   لست مدينا في هذا إلا لستر الله الذي سبب فضل ثقتكم !
   
   عزيزي المواطن .. نحن في الخدمة دوما 😬
  
"
87763,"
   هل ترتدي شيئاً في قدميك أثناء وجودك في منزلك؟
  ","

   مالك يا آسك أنت كمان على الصبح !
   
   لا بمشي حافي يا سيدي 🙃
  
"
87764,"
   يعنى مليون لايك فشهرين !!!
الاقبال على اللايكس تاريخى يا فندم
  ","

   طب نقرأ المعوذتين على الصبح كده .. ونقول: اللهم بارك !
   
   يا اخوانا .. يا اخوانا ..
  
"
87765,"
   بعتلي وسالتك ارد اقول ايه قولتلي بلكيه وبلكته اتقدم وخطبني وكتبنا الكتاب بحمد الله وفرحنا خلاص بعد كام يوم ادعيلنا ياشيخ 😃
  ","

   أهو أنا أحب أختم على (كريزة) زي دي ! 🍒
   
   الله يسعدكم ويحفظكم ويتم عليكم بخير ..
   
   ———————————————
   
   تصبحون على خير يا صحبة الجنة 💚
  
"
87766,"
   🏁رسمياً .. الأهلى بطلاً للدورى المصرى للمرة الـ40 فى تاريخه 🏆👏 مبروك يا أهلاوية😍😍
  ","

   وإيه الجديد ! 😌
  
"
87767,"
   تقدمت أول مرة ورُفضت والثانية ومنتظر الرد.. لكن وصلت لي تسريبات أن أبيها رافض رفضاً قاطعاً.. لكن لم يصلني الرد حتى الآن.. أعمل إيه دلوقت.. أنا بحبها جداً وخايف تضيع مني.. أعمل إيه يا مولانا 😐
  ","

   لازم هي تساعدك وتضغط شوية !
   
   أو فلترض بما قسمه الله .. ما تعرفش الخير فين حبيبي.
  
"
87768,"
   اتوكل على الله والبس النقاب يا شيخ ؟🙈
  ","

   مقتنعة .. عارفة حقوقه عليك .. وعارفة إنه محتاج شغل جنبه (طاعات ومعاملات) ؟
   
   توكلي على الله .. وربنا يأجرك ويثبتك.
  
"
87769,"
   طب وحمودي ياشيخ 😂
  ","

   ياخدوه فوق البيعة مع عبدالله 🙃
  
"
87770,"

    http://ask.fm/abuanaaas08/answer/147850171764
   
   طيب لو هو متفهم وهيحاول يساعد لدرجة كبيرة بس هي مش متطمنه وماعندهاش استعداد رغم أنها مرتحاله تعمل ايه
  ","

   تتوكل على الله !
  
"
87771,"
   معتقدش الخبر ده صحيح بس الي عمل السعيد يعمل ميه زيه 
الاهلي مبيقفش علي حد بجد وحشتنا يا تريكه
  ","

   أنا مستبشر خير لأحمد حمدي !
  
"
87772,"

    https://soundcloud.com/doaagomaa1994/9bmkus9llq37
   
   الساوند بتاع حضرتك ده وقع في إيدي صدفة يا الله مش عارفه أشكر حضرتك إزاي عليه أثر في جدا جدا و خلاني أشوف الدنيا بسكل تاني
 عارف حضرتك الجملة اللي بتقول نحن مدينون لكل من قال لنا شيئا عظم به حب الله في قلوبنا أحب أهديها لحضرتك جدا ربنا يبارك لحضرتك
  ","

   سبحان الله !
   
   ده فيه حاجات نازلة أهي معرفش عنها حاجة ..
   
   الله يبارك فيكم والله ويرضى عليكم.
  
"
87773,"
   السعيد في الزمالك 
تحب تقول ايه يا سيدنا
  ","

   تستحضرني هنا المقولة العظيمة للحكيم الفرعوني القديم:
   
   ""اللي باعنا خسر دلعنا"" 😬
  
"
87774,"
   لو حضرتك رديت عليا هذاكر فارما؟
  ","

   قوموا ذاكروا يا ولاد !
   
   الأسئلة كتير والله.
  
"
87775,"
   طب أنور وجدي؟
  ","

   بأه كده .. طيب طيب 🙃💔
  
"
87776,"
   ايه رايك في أن بنت تتجوز وهي لسه في التعليم خصوصا لو الخطوبة سنه واحدة بس وتكمل آخر سنه والامتياز وهي متجوزة
  ","

   مفيش مشكلة !
   
   ما دامت مستعدة لده، وزوجها متفهم.
  
"
87777,"
   بمناسبة الإقناع أنا نفسي أقص شعري وأمي مش راضية برضو أعمل إيه؟
  ","

   ماما عندها حق.
  
"
87778,"
   مش عارفه ليه بحب اسئلك مع ان ليك كام موقف بايخ كدا معايا وعملتلى بلوك وفكيته .. بس سبحان الله لما فكيته فرحت .. انا مهزأة اوى
  ","
  😂😂
  
  الله يسعدك .. ما تقوليش على نفسك كده.
  "
87779,"
   ممكن يا شيخ تقولنا قبل اللايف بيوم عشان نذاكر ونفضي نفسنا قبله لو سمحت 😄
  ","

   غالبا هيكون بكرة بإذن الله ..
  
"
87780,"
   عايزة اشتري سلحفاة صغيرة وماما مش راضية .اقنعها بالله عليك😄
  ","

   اوعي يا ماما توافقي .. زحلفة ايه وكلام فارغ ايه .. دول عيال بيتدلعوا !
   
   وبعدين أنت اللي غلطانة .. آدي آخرة كل حاجة طيب حاضر ماشي 😏
  
"
87781,"
   عن ايه ... قول الموضوع عشان نتشوق 🌷😁
  ","

   هيكون بعنوان:
   
   ""أنت مش بابا"" !
  
"
87782,"
   واحد من دفعتنا  ضعامل اكونت فيك وجايب سيرة البنات وشاتمهم شتايم قذرة جدا جدا و عامل انه بيقول فضايح ..نعمل ايه يا شيخنا بيحاولوا يعرفوه ويتفصل بس لسة ،اللي اتشتموا تعبوا نفسيا واحنا بنموت يا شيخ لا يتكتب عننا ، ادعيلنا يا شيخ احنا بنكره دفعتنا دي ، قال و طب بشري قال .. :"") حسبنا الله ونعم الوكيل ..
  ","

   ربنا ابتلاكم بمريض .. ما ينفعش تتعاملوا معاه بأكثر من معاملتكم (لكلب) نابح .. الحجر خسارة فيه !
  
"
87783,"
   انت الذي نظر العمى إلى ادبه**** و أسمعت كلماتك من به صمم
  ","

   ليه بس عايزني أموت بسبب الخيل والليل والبيداء ! 😢
  
"
87784,"
   ربنا يكرمك
  ","

   ربنا يرضى عني وعنكم .. ويجعلنا من سعداء الدارين ..
  
"
87785,"
   مبتزهقش يا شيخ من سماع شكوى الناس وتمادييهم فى دور الضحية ،مبتنفرش من الفيس وتحس انك مُثقل بما لاطاقة لك به !؟
  ","

   لولا ما أرجو الله وأطمع فيه من حرف يجريه على لساني يكون سببا في تعديل مسار أحدهم أو حتى إدخال السرور عليه = لفقدت طاقتي منذ زمن !
   
   هي نعمة ومسؤولية في نفس الوقت ..
   
   والله يستعملنا، ولا يستبدلنا.
  
"
87786,"
   واحدة بتسأل جيرانا عن شكلي لأني منتقبة فقالتلها لا مش حلوة زي أخواتها ومش بيضا زيهم ومش عارفه لابسه النقاب ل ايه اصلا ؟ وواحدة غيرها جات قالت لماما وماما قالتلي ، أولا شكلي مش زي ما قالت ثانيا انا راضية بشكلي والله ثالثا هو انا اللي خلقت نفسي ! ورغم كدا حاسة ب الم ووجع جااااااامد لأني ماتخيلتش ابدا
  ","

   لأنك عبيطة !
   
   بس كده.
   
   (طنشي يا بنت الناس تماما .. وحبي نفسك وخلي عندك ثقة فيها كده، وأبشري بالخير).
  
"
87787,"
   انا زي حضرتك يا شيخ تلقائية وبهزر مع الناس واجتماعية بس بحس أن ديه حاجة مش كويسة اوي بتخليني أثق في أي حد بسرعة ومش بيبقوا كويسين
  ","

   بس أنا مش بثق في أي حد بسرعة !
   
   لازم تتعلمي ده .. لأن التقدير خسرنا كتير 😬
  
"
87788,"
   عايزة نصيحة حضرتك😢😢
اتعرفت على حد ع الاسك شخص كويس جدا وبيحبنى فاتح اهله فى الموضوع ورفضو معجبهمش طريقة التعارف شايفين انها مش كافية عشان يعرفنى كويس وكمان انا اكبر ب 3 سنين وقالوله انه هيندم وهيتغير بعدين وشايفين انه يرتبط بحد يعرفوه من زمان أفضل. مش عارف يقنعهم ازاى وانا كمان مش عارفة اعمل ايه
  ","

   دي مسؤوليته هو !
   
   لو معرفش يعمل حاجة = لازم أنت تاخدي قرار بالبعد والتعافي، فورا.
  
"
87789,"
   بالله فوقنى ياشيخ وقولى اعمل ايه
فتاة وكثيرة التعلق بأشخاص حولى  مع انى والله أغض البصر ولا اتحدث اليهم ابدا ولكنى افكر كثيراا فى الشخص الذى قابلته مره أستاذى ومرة المعيد حتى الطبيب مع انى والله لا اظهر لأحد شئ لكن قلبى ينفطر ع حالى أعذب نفسى بدون اى سبب وأسهر ليالى افكر به
  ","

   هي دي مرحلة طبيعية تكوني (خفيفة) فيها كده !
   
   لكن المهم لا تتركي نفسك لهذا الاستنزاف ..
   
   جاهدي الفكرة وانشغلي عنها بعمل ينفعك وأبشري بالخير.
  
"
87790,"
   طيب ينفع أحجزها - عن طريق أهلها - لعام ثم خطبة لمدة عام ؟ ولا أصبر وأخطب بعد عام ؟
  ","

   لو هم هيرضوا يعطوك كلمة !
   
   عموما تقدم .. وشوف الدنيا هتمشي ازاي.
  
"
87791,"
   شوفت بنت واعجبت بها ومحصلش بينا كلام نهائي بس خايف تضيع مني 
يجب ان اكون جاهز بنسبة  100% لكي اتقدم
  ","

   ممكن ٧٠ ٪؜ وهم يصبروا عليك.
  
"
87792,"
   دكتور فى واحد بيحبنى و بيكلمنى وقالى عمرى ما هسيبك وهتقدملك ومش تبعدى عنى وتسبينى ووعدتة بكدا ابعد عنة ولا افضل اكلمة بس بنتكلم بحدود 
اعمل اى؟
  ","

   مفيش كلام لين يخبط على باب البيت.
  
"
87793,"
   كلمة للسناجل يا شيخ  وثانوية عامة :)))))
  ","

   قوموا ذاكروا !
  
"
87794,"
   مفيش ليڤ كدا يظبت النفسه 🤔
  ","

   قريبا .. بإذن الله ..
  
"
87795,"
   انا متجوزةوعندي بنتين وحدة صاحبتي اتصلت بيا تباركلي ف الولادة التانية ولماعرفت انها بنت برده ضحكت بصوت عالي وقالتلي هوالبيت ده مش هيدخله رجالةولا ايه علشان مش لينا اخ ولد واخواتي البنات خلفتهم برده بنات فاناالكلمة دي ضايقتني جدا وفضلت اعيط ودعيت انها تخسر ابنها وبعدها بفترةمات
اكفر عن اللي عملته ازي
  ","

   يا الله !
   
   مكنش لازم تدعي دعوة زي دي .. هي أي نعم كلمة (وقحة) جدا اللي قالتها، لكن بلاش نتحول من معتدى علينا لمعتدين بسبب شوية غضب ..
   
   عموما ده كان عمره .. سواء دعيت أو لأ !
   
   ادعيلها ربنا يعوضها خير ..
   
   وربنا يبارك لك في بنتيك .. البنات بركة وجمال.
  
"
87796,"
   مش قادر اقتنع ان الواحد مش لازم يعرف ماضي الي هيتجوزها
يعني هو عادي اتجرز واحدة و اتفاجأ انها مش بكر او بعد فترة اشوف صورها مع حد او حد يحكيلي عن الحاجت ال كانت بتحصل فيها من كلام  او تقفيش
تخيل دا ع نفسك محرد التخيل بس بيعصب اماللو حص في الحقيقة المفروض نعمل ايه
  ","

   المفروض أنت تتعالج نفسيا عشان تفكر بطريقة طبيعية !
  
"
87797,"
   مفيش نفور بس مش بيفرق معايا وجوده ولا بحس بسعاده لما اشوفه وكلمني زي ماكلمنيش لو طلب نخرج مثلا ومعانا حد مش برضا ولا ببقا متحمسه انزل اشتري حاجه بالنسبه للتجهيزات وكدا وحاسه بروتين فظيع ومفيش كلام رغم ان الخطوبه مفاتش عليها وقت كبير .. رغم انه بيحبني
  ","

   حاولي تفكري كويس في مميزاته، وتخلي قلبك من أي مقارنات مع إعجاب سابق (ودي مهمة جدا) !
   
   وشوفي روحك هتروح على فين.
   
   لو فضل الوضع كما هو = يبقى لازم إعادة النظر في اختيارك.
  
"
87798,"
   ممكن 3 مليون لايك من الـ 7 مليون دول ؟ 😂
  ","

   يرضيك أقعد أنا بأربعة يعني .. يرضيك ! 😬
  
"
87799,"
   خطيبي العاقد عليا ضربني بالقلم عشان بيقولي هعدد قولتله وقتها مش هكمل معاك واتجوز غيرك اعمل ايه؟
  ","

   لا تكملي معه.
  
"
87800,"
   هل لو عم التي احبها سيء السمعة ابعد ولا لا
  ","

   سبحان الله !
   
   مالها ومال عمها ؟!
   
   المهم تكون هي كويسة .. وتكون أنت جد ..
   
   يا تتقدم .. يا تسيبها في حالها.
  
"
87801,"
   يا شيخ خطيبي كويس ومحترم جدا بس انا مش حاسه من نحيته بأي مشاعر خالص ..
  ","

   المهم ما يكونش فيه نفور !
  
"
87802,"
   الكلام مش بينفع معاها لأنها بتنكر  وعنيدة بتعمل اللى ف دماغها وبس وانا متأكده من انها لسه بتكلمه ... اعمل ايه اقوله ولا لأ 

اسفة انى بكرر السوال كتير .. ارجوك متضايقش
  ","

   يبقى تعرفي أخوك بس بلاش رد فعل يؤذيه !
   
   يسيبها .. والله يستر عليها ويهديها بس ..
   
   ويعوضه خير.
  
"
87803,"
   يا شيخ البت الي انا حبيتها محبتنيش 
كلمتها فتره وسبنا بعض علي امل اتقدم 
وكنت احسبها ع خير 
اتضحلي انها بتكلم واحد 
خدت قرار انساها وقعدت سنه تعبت جدا في الاول لحد مبقيت تمام 
الشطان وسوسلي انتا ظلمها وروح وراها تاني شوف اخبارها سمعت كلامو 😥
وتاكدت تاني للتعب انا استاهل ضربي 
الواحد هيفضل يفكر كدا
  ","

   ابعد .. للأبد.
  
"
87804,"
   أبي وأمى زهقت من تفكيرهم بقيت مخنوق اما بقعد معاهم .. قاعد في البيت مش طايق نفسي .. بسبب انى بحب زميلتى واحنا عشان حالنا ميسور امى تقول لوالدى ده هي موقعاه عشان فلوسه ووالدى عاوز النسب والشكل وجوز اختها معتقل وانا بحبها وهي بتحبنى وبقالنا ٣ سنين .. عمرى ٢١ سنة وهي اهلها ناس كويسين وبساط .. العمل ؟!
  ","

   أصر على اختيارك !
   
   وأحسن إلى والديك.
  
"
87805,"
   هموت من الضحك اومال لو بتغرق بقي هينقذها ازاي 😂😂😂 .. انا معاها ف مراعاة ضوابط الخطوبة ربنا يكرمها بس دي حاجات غصب عن الواحد وضرورية وتلقائية
  ","

   حد جاب سيرة التنفس الصناعي الوقت ! 😏
  
"
87806,"
   حماتي قالت لجوزي ان بيت والدها فيه اثار و هو مصر يدور علي الاثار دي ، وانا خايفة فلوسها تبقي حرام ؟ عملت سيرش علي النت سمعت الشيوخ قالوا ان التماثيل بس هي اللي حرام انما لو ذهب او كده يبقي نطلع الخمس و تبقي حلال ، هل كده فعلا الكلام ده صح ؟ اعمل ايه معاه هو مصر وانا خايفة تبقي حرام
  ","

   وهم .. غالبا وهم !
   
   عموما طنشي أنت وخلاص.
  
"
87807,"
   دكتور انا خطيبى مبيحاولش يلمسنى ابدا الحمدلله بس النهاردة كنت هخبط ف مكروباص فشدنى م معصمى انا زعلانة انه لمسنى ومشدنيش م القميص هو بيقولى والله كانت حاجة تلقائية🤔
  ","

   سبحانك يا رب !
   
   أنا شايف كان يتورع -جزاه الله خيرا- ويسيبك عشان مكنتيش تعرفي تبعتي سؤال زي ده !
   
   من الجبس اللي هيكون محاوطك طبعا 😬
  
"
87808,"
   اهلي اقتنعوا،وأخويا كان مفكر يروح يكلمه،بس اتصدمت إنه قال لحد من صحابه إنه مكنش مرتاح للموضوع أصلا ! رغم إنه هو اللي اختارني وكان متحمس للعقد قبل ما ننفصل. 
١. هل ممكن يكون بيكابر مثلا قدام الشباب ؟ 
٢. هل دي علامة مش كويسة ؟ كونه يواصل وهو مش مرتاح ، أو كونه يقول كدة وهو مرتاح؟
ربي يعظم أجرك.
  ","

   ممكن بيقول أدامهم مكابرة !
   
   شايف أخوك يكلمه ويفهم منه .. ويكلمه بنبرة قوة مش استعطاف يعني.
  
"
87809,"

    https://ask.fm/abuanaaas08/answer/147846854516
   
   يا شيخ انا مش فاهمة الموضوع بالضبط 
بس انا اللي اخدت الاسكرين دي وكنت واخدة الموضوع بهزار واتعملها شير كتير وكلهم فاهمين سياق الكلام 
وانا متابعة حضرتك من زمان جدًا وعارفة ان حضرتك متقصدش اننا نروح نحب كده وخلاص 
فـ ارجو ان الهزار ده ميكونش ضايق حضرتك.
  ","

   بالعكس .. ولا يهمك .. أبدا ..
   
   والحمد لله رب العالمين.
  
"
87810,"
   المراجيح قربت 😌💃
  ","

   ليه ده العيد باقي عليه ٣ شهور وشوية !
   
   الله يبلغنا يا رب ..
  
"
87811,"
   السلام عليكم :
عندي مشكله : وهي اني عرفت واحده  كنا بنذاكر سوا لاكن مكنش فيه اي علاقه بتربطنا ببعض اكتر من كدا فمرت الايام واحنا زي محنا بحترمها  وفجاه جه في يوم قالت لي انا بحبك  وكلمت ماما عليك واناقولتها انالسه في الجامعه ومينفعشي وعملتلها بلوك من حياتي وعرفت انها دخلت المستشفي 
اعمل ايه
  ","

   البداية كانت غلط .. مشترك بينكما !
   
   تعود المعاملة والتلطف وتجاوز الحد = بيقلب لأي وقت بما لا يُملك ..
   
   لو حاسس بقبول ناحيتها = تقدم لها .. أو ظبط وضعك لين تقدر ..
   
   أو ابتعد عنها للأبد .. وهي هتتعافى.
  
"
87812,"
   يا أبى  ... خطيبة اخويه بتكلم ولد جارهم اصغر منها وهى أصلا بنت عمي وانا كنت عارفة الموضوع ده قبل الخطوبة بس فكرت انها هتعقل بعدها .. وكانوا ع وشك كتب الكتاب ومبطلتش تكلم الواد ده اعمل ايه حاسة بالذنب اتجاه اخويه ومش عارفة اتصرف ازاى
  ","

   واجهيها بينك وبينها !
   
   لو لسه متأكدة إنها بتكلمه فعلا.
  
"
87813,"
   هو أنا ليه بقرأ الإجابات بصوت حضرتك ؟ 😂😂
  ","

   دايما بيقولولي كده .. حتى لما بكتب حاجة في الشغل 😃
  
"
87814,"
   اشهد الله تعالى ان احبك فيه يا استاذ محمد عطية - لم تمر يوما الا واتذوق من حلاوة ما اجده هنا من جمال الحرف . ربي يكتب لك الاجر
  ","

   أسعدك الله أخي هاني وبارك فيك وجبر خاطرك ..
   
   شكرا لقلوبكم .. ومعدتش هجاوب على لطفكم هذا كله ..
   
   دعوه .. لعله يشهد لنا جميعا بين يدي الله بإذنه ..
   
   دمتم 💚
  
"
87815,"
   كيف لا ابالي بكلام الناس مثل حضرتك؟😢
  ","

   شوف هو عدم المبالاة تماما مش صح .. وفي النهاية بتحاول تقف مع كلام الكل وتستفيد منه أي وجه خير لك ..
   
   لكن بشرطين أساسيين:
   
   - ما يحجبك ثناؤهم أو ذمهم عن صدق سعيك لرضا ربك .. أولا وآخرا !
   
   - ما يعميك ثناؤهم عن حقيقة قصور نفسك، ولا يحبطك ذمهم لتجلدها وتفقدها الأمل !
   
   إن صدق طمعك في رب الناس = أخرجتهم من كونهم عنصرا أساسيا في معادلاتك.
  
"
87816,"
   يشهد الله إني ما بتأثر بناس إلا قليل وما بحس بصدق وعفوية حد إلا قليل وهذا من فضل الله عليك وعلى أمثالك .. محدش له حاجة عند حد وكل واحد بيعمل لصفيحته كما شاء وملوش يعلق ع حد ويتهمه كدا ع الأقل انا لو شايف غيري بيعمل غلط من وجهة نظري هقول ده بالرفق واللين مش الاتهام .. حقك ع دماغنا يا شيخن
  ","

   الله يجبر خاطركم !
   
   كم الأسئلة والتوضيح اللي جه منكم أنتم، لو ألقى الله وقد قبل منه حرفا صادقا = فقد فزت ورب الكعبة ..
   
   دمتم وسعدتم وسلمتم .. وأدام الله التعاون والمودة على ما يرضيه .. حتى نلقاه.
  
"
87817,"
   انت الاسك بتاعت اخضر ي شيخنا؟😂
  ","

   صحبة الجنة يا جدع فيه إيه 💚
   
   يلا .. صفحة واتطوت ..
   
   وكل واحد يعمل بما يسره أن يلقى الله به ..
   
   وما تشغلوش بالكم خالص .. استفيدوا من الجميع .. وعودوا قلوبكم ألا تحمل للمسلمين إلا خيرا !
   
   مش كل الناس هيحبوك .. ولا كلهم هيوافقك ..
   
   المهم ما ترجوه عند رب الناس .. صادقا.
  
"
87818,"
   الله يسعدك ياشيخ
رغم اني مو متابعة دائمة لكن المنصف يرى بانك تنصح البنت والولد بعدم الانغماس في العلاقات المحرمة وقطعها نهائيا
واجابتك اللي انتشرت مافيها حث للحب المحرم فالحب ليس حصرا على هذا النوع من الحب والمنصف ايضا يعلم هذا
  ","

   يسلموا ..
  
"
87819,"
   اشهد الله ان حضرتك ليك الفضل بعد ربنا سبحانه وتعالى عن ان انا وخطيبى منتكلمش الا بعد قراية الفاتحة بتوجيهاتك ❤
  ","

   الله يسعدكم ويتم عليكم بخير ..
   
   ويسعد الجميع .. ويعفو عنا وعن الجميع.
  
"
87820,"
   والله يا شيخ ربنا يبارك فى خضرتك لو طريقتك جى سهوكه ياريت مل الناس يبقوا متسهوكين . حكمتك وتفهمك للامور والأخذ باعتبار حالت النفس اللى باتكتبلك عمره ماكان سهوكه والله حضرتك طبيب للروح ويشهد الله على كلامى وكل متابعينك يشهدوا اللى بيغلط مش محتاج حده يقوله عقاب ربنا اذاى عشان بيبقى عارفه محتاج توجيه
  ","
  😃
  
  خضرتي خضرتي .. ما هي صحبة الجنة يا رب ..
  "
87821,"
   ابي لا تحزن 💚والله ربنا يعلم صفحتك وكلامك بيهون علينا ازاي كونك بكلامك وفيديوهاتك دفعت نااس بيهااا الي الله  كتير من الصحبه والله كل فرد هنا يشهد بذالك  والله ماراينا كل خير ولا يهم ذالك الكلام ولا حتي تبرير والله ماذكرت اسمك امام غريب الا وكان يعرفك ويقول كل خير والله حتي ف المواصلات!تخيل دمت يااب
  ","

   الله يسعدكم .. ويعفو عنا وعن المسلمين ..
  
"
87822,"
   اتغميت قبل م انام بسبب الاجابه دي لما شوفتها عنده امبارح 
الله يرزقنا يارب سلامة النفس زي حضرتك
  ","

   هو أنا بس مش فاهم كيف استساغ أن يقول هذا !
   
   كل اللي متابعين صفحتي (ولايفاتي كلها شاهدة) عارفين كويس جدا أنا بوجههم في العلاقات والمشاعر يتعاملوا معاها ازاي، بالذات في المرحلة دي !
   
   أنا اللي قلت (كن رجلا) & (غلّي نفسك) ..
   
   مش عارف كيف طابت نفسه تتهم، وتوهم الناس إني بشجع على الحب (اللي هو العك المنتشر يعني واللي كلامي كله هنا تحذير منه)، وإني بنادي به .. مش عارف كيف يطاوعه قلمه للغمز هكذا بكل بساطة بما واقع كلامي ونصحي للناس يشهد بضده تماما ..
   
   ثم يقولون له عني: قال أنه لا يحمل شيئا عليك .. فكان رده: ""مليش في الكلام ده خالص، وكل واحد يتحمل مسؤوليته"" !
   
   أنا بأه لي في الكلام ده والله، ولعله رأس مالي في سلامة قلبي للمسلمين وعدم بخسهم حقهم -ما استطعت-، والتماس المعاذير لهم -ما وسعني ذلك-، وحمل كلامهم على أنقى المحامل -ما وجدت لذلك سبيلا- ..
   
   وأما المسؤولية فالله بيده الأمر .. يخفض ويرفع .. ويعطي ويمنع .. ثم يوم القيامة لا شيء كالصدق -الذي وحده يعلمه- بين يديه ينفع.
   
   الإجابة اللي انتشر سكرين شوت لها (وهي قديمة جدا بالمناسبة) كانت وسط إجابات كتير في سياق إني عقدت زواجي وأنا داخل البكالوريوس .. وكل اللي متابعين هنا فاهمين إن ده مقصدي تماما (وأذكر إن قطوف كانت نزلتها وكان لي عليها تعليق وضح للشباب وخدوها من باب الهزار وكان إدراكهم واسع .. للأسف) !
   
   وهقولها بوضوح حتى في اختلاف الحال (عشان اللي هيقولوا ما هو كل الناس مش عارفين كلامك ومتابعين صفحتك) ..
   
   اللي حب (حبا صادقا عفيفا) كتمه في صدره حتى يقضي الله فيه أمره دون تجاوز بقول أو فعل واجتهد يظبط حاله ويجتهد في دراسته ليلقى من أحب في حلال أو يظهر له ما قدره الله ويرضى به = محدش يقدر يلومه أو يغلطه !
   
   المهم فيه ألف محمل جيد للكلام بدل الظلم و(التهوك) في رمي الناس (بالتسهوك) ..
   
   عموما .. عادي ..
   
   كله عادي !
   
   ربنا يعفو عنا وعن المسلمين .. ويرزقنا سلامة الصدر من أمراضه، آمين.
  
"
87823,"
   بحب جاري المسيحي وهيسلم بعد الجواز ادعيلي يا شيخ بالثبات بلييييز
  ","

   بليز ما تضيعيش دينك وتعرضي نفسك للكفر !
   
   هذا زواج باطل .. والإقرار بحلّه = كفر.
  
"
87824,"
   الشيخ احمد سالم قال عليك مسهوك برضو 
نعمل اي
  ","

   ولا أي حاجة !
   
   استفيدوا مني ومنه فيما عندنا من خير ..
   
   وفيه وقفة بين يدي الله .. كل واحد هيعرف هو إيه !
   
   ما تنشغلوش بالحاجات دي.
  
"
87825,"
   ماذا يفعل من تمكن الشوق من قلبه ؟
  ","

   يتقي الله ربه .. ويسأله المدد والفرج !
  
"
87826,"
   انا مخطوبه هوكريم وطيب وحنين وبيحبنى جدا وعارف ربناوبحبه بس بيغير جدا لدرجة ان ممكن يزعق لان ماشيه فشارع فى حد بيشتم مش عاوزنى اتعرض لحد يزعلنى وفوقت ما بيبقى مضغوط بيتعصب جامدلدرجة ممكن يغلط ويهدد بحاجات مش هيعملهابس كلامه بيجرح ويخوف وبيعتذر بعدها فرحنا كمان 4شهور انا بقيت خايفه وحاسه هاظلمه وتعبت
  ","

   كلام ما يطمنش ولا يدل على سواء نفسي.
  
"
87827,"
   حضرتك تعرف مركز نبروه محافظه الدقهلية..!!!!🙄🙄
هنعزمك على أكله فسيخ 😌😌
  ","

   واحد من أعز وأكرم أصحابي من نبروه .. وهو أصلا اللي دخلني عالم الإدمان .. قصدي الفسيخ 😃
  
"
87828,"
   😃😃😃 بهرب من كل التفاصيل عشان بحن**طبعا للرياض ، و نسيت الدرعيه و منتزه الملك عبدالله و أسواق الجزيرة و كرسبي كريم 😅
ربنا يرضى عنك و يراضيك، ادعيلي يا أبي بالله بالخير و الرضا ، و بالنسبه للفرح ف النية موجوده و الله من أول ما طرح الموضوع ، لو تم حضرتك لازم تحضر فرحي و هو هيكون بالفعل في الرياض
  ","

   تمام !
   
   يبقى الذكريات جابت نتيجة .. اللهم لك الحمد 😃
   
   شوفي هي الفكرة المركزية في إجابتي إننا بنعاشر روح .. لو وجدنا في ظلها الأمان = هنرتاح معاها في أي مكان !
   
   الله يسعدكم ويتم عليكم بخير.
  
"
87829,"
   هو حضرتك مش بتحب مصر !؟
  ","

   حد ما يحبش أمه ! 😃
  
"
87830,"
   من أكثر شخص دللك في طفولتك؟
  ","

   أحنّ إلى أمي .. وخبز أمي !
   
   ثم الرجل يظل محتفظا يا آسك بطفل بداخله .. يحتاج من يدلـله 😬
  
"
87831,"
   عشت عمري كله في الرياض ، و لما نزلت مصر للجامعة عشت حياتي بزياده لكن بحدود الدين طبعا ، دلوقتي متقدم ليا شخص مقيم بالرياض و نحسبه على دين و خلق و محترم بس لسه مشوفتوش و خايفه لو رجعت استقريت تاني هناك اكتئب بعد حياتي هنا، والدي هيعملي زياره عشان اشوفو.
23 عام ، تالت خطبه ليا و في ضغط كبير عليا.
  ","

   والله ما عارف تأقلمت ازاي على مصر بعد الرياض .. وجمال الرياض .. وجفاف الرياض .. وبراح الرياض .. وقسوة الرياض .. وكرم الرياض .. ونخوة الرياض !
   
   هي كوكتيل عشق كده كلها على بعضها ..
   
   طب بالله ما وحشكيش النخيل مول .. طب منتزه سلام طيب والسمك الميت في بحيرته .. طب الرياض جالري حتى والملاهي الخايسة اللي فيه .. طب بلاش كل ده؛ حديقة حيوانات الملز والأسد المصاب باكتئاب حاد ثنائي القطب عشان جاي بتأشيرة قرد ومش راضيين يغروا مهنته في مكتب العمل عشان الست الهانم نسيت الوسيلة وجابتله شبلين زي السكر وبأه عليه رسوم مرافقين مش عارف يعمل فيها إيه .. لا هو طايل يحافظ على هيبته، ولا حتى عارف يتأقلم مع أكل الموز !
   
   طب التميس والقلابة في صبيحة جمعة ..
   
   طب يلا نطلع على الدمام نتعشى سمك ونقضيها على البحر للصبح ..
   
   طب غبار الرياض .. وحر الرياض .. وبردها اللي بيدخل في العضم !
   
   طب طريق الملك فهد وهو فاضي بعد واحدة بالليل ونفتح شباك السيارة ونشغل: إن تطاول ليلنا أو تمادى في الظلام .. ونبتسم على أضواء برج المملكة !
   
   هي خلطة بكل ما فيها = لازم تشتاق ليها ..
   
   أما بعد ..
   
   اقعدي مع الولد .. لو كويس وارتحت له = توكلي على الله ..
   
   ولو فرحكم في الرياض = بالله لوكيشن للقاعة بس :)
   
   —————————————————-
   
   هذا وقد ولجت الآن -ولله المنة- من بوابة الرياض .. حبيبتي التي أرجو الله ألا يحرمني خيرها، ما حييت ..
   
   آيبون، تائبون، عابدون .. لربنا حامدون ..
   
   ألقاكم يا صحبة الجنة 💚
  
"
87832,"
   فيه امل ان حضرتك تجاوبني ولا امشي!
  ","

   الأمل دايما موجود !
  
"
87833,"
   السلام عليكم
زوجي بيكمل دراسة ماجستير وما شاء الله بيطور من نفسه؛مشكلته مش راضي اني اخد كورس انجلش او اي حاجه عموما اطور بيها من نفسي،كلمته كذا مره ورافض رفض تمام وانا عندي وقت فراغ كبير جداا وعايزه استثمر وقتي ف حاجه تنفعني 
وسبب رفضه حجة الاختلاط والوقت واني هتأخر ع البيت وكلام من ده.. اقنعه ازاي
  ","

   تقدري حضرتك تتعلمي كل حاجة أونلاين !
   
   بلاش تخلي ده سبب لمشكلة بينكم ..
   
   وربنا يكرمك بالذرية الصالحة بمنه وتلاقي وقت بس تنامي كويس.
  
"
87834,"
   انا وخطيبي حصل بينا تجاوزات امبارح 💔 
ماما خدت بالها وبعد م مشي بعتتلهم يلخدو حاجتهم ويفكو الخطوبة
احنا الاتنين بنحب بعض 💔
بالله جاوبني..
  ","

   قوليلها يا ماما معدناش هنقعد لوحدنا تاني .. وعدي الموقف لله.
   
   وأنا بقولها: يا ماما خلي عندك شوية رحمة .. منت ياما خبصت أنت والحاج .. ما تشتغلوناش.
   
   غلط ؟
   
   طبعا غلط ..
   
   لكن الحل نصلحه ونضع ما يحول دون تكرره .. تفكري تعقدي لهم مثلا لو الولد كويس فعلا وبيعامل بنتكم كويس، أو معدوش يختلوا ببعض ..
   
   مش تكسري قلبهم بالقسوة دي.
  
"
87835,"
   اكتشفت إن امى ع علاقة برجل ع النت و فيه بينهم مكالمات و رسايل و انا اتصدمت و مش عارف اعمل ايه مع العلم إن والدى متوفى من فترة
  ","

   زوجوها .. وما تعملوش حساب للمجتمع الظالم.
  
"
87836,"
   والله ياشيخ محمد انا كنت تعبانه نفسيا امبارح جدا ودخلت صفحتك قرأت عن القطه كنت هموت من الضحك ادامك الله سعاده في حياتنا
  ","

   ههههههه
   
   كانت رزقا ساقه الله إلينا 😃
  
"
87837,"
   يا شيخ بدون سخرية انا مشكلتي اني بحب العيون الملونة جدا كنت بكلم دكتوري الجامعي واخدت بالي ان عينه عسلي فاتكسفت جدا و بصيت بعيد عشان لا أأثم بس الفكرة اني فعلا بحبها جدا وببص 
وحاسة اني قليلة الادب اعمل ايه
  ","

   معدتيش تبصي !
   
   والفكرة -والله- مش في الألوان .. الفكرة فين نلاقي الأمان.
  
"
87838,"
   عندي نفس المشكلة بس بيبدأ يشتم ويتعصب ويقول كلام مش حلو ولما يهدي يرجع يقولي متزعليش مني أنا مش اقصد أنا لما أبقى متعصب مبعرفش بقول ايه !!! ضايقني مرة لما اتكلم عني وشتمني لحد في وقت كنا متخانقين فيه على الاكونت بتاعه ورجع اعتذررر تاني كتير جدا على الكلام اللي قاله بيقول هتغير بس مش عارفة اعمل ايه!
  ","

   أنا لا أرى قيمة للعلاقات التي لا تبنى على الاحترام المتبادل !
  
"
87839,"
   هو يعني لو بيحبني مفيش امل يتغير؟ او لي بيعمله عادي؟
  ","

   مش هيتغير .. ومش عادي.
   
   (والله يسامحك على التاء المربوطة 😏).
  
"
87840,"
   فسخت لما عرفت انو كدب عليا بعد سنتين خطوبه بانو المفروض في اخر سنه في الكليه وبينجح وكلو وعرفت بالصدفه انو بقالو سنتين مبيدخلش الامتحانات وكان مفهمني انو في الكليه ووو وووو وحضرتك فاهم بقي 
انا كدا غلطت لما فسخت
  ","

   الغلط تسألي سؤال زي ده أصلا !
   
   كنت هتستمري ازاي يعني في علاقة بنيت على الخداع بهذه الطريقة.
  
"
87841,"
   يا شيخ .. ربنا هيقبل منّي التوبة .. صرلي سنتين بجاهد لترك العادة وكل مرة اتعثر .. وصرلي سنة مع الشيخ أبو خطاب وكمان مش عم اتعافى .. أصابني اكتئاب شديد 
.. وما زلت في الطريق نحو التعافي .. لكنني تعبت والله .. تعبت جداً
  ","

   لا تيأس .. وزاحم السيئات بالحسنات .. وأبشر !
   
   يعني حتى لو مش عارف لسه تتعافى تماما .. إياك تترك الصلاة !
   
   وهكذا ..
   
   الله يأخذ بناصيتك إليه.
  
"
87842,"
   سته طب ارسلت لزميلتي في نفس الدفعه وكنت احس بقبول من ناحيتها تاخرت شهرين وردت بان اهلها غير متقبلين ان يكون المتقدم في نفس السن.
فارسلت اليها ان سانهي دراستي واتقدم مره اخرى ولم ترد بعدها.
لا استطيع التواصل مع اهلها ولا زلت ارى قبول منها دون كلام.
لو رايت الانسب هل عليا ذنب؟
  ","

   لأ.
  
"
87843,"
   دكتورة محتاجة رايك انا تعبانة، خطيبي رجل طيب على خلق ودين لكنه عندما يغضب يتحول لشخص اخر  يجرحني بالكلام (لم اعد اريدك مثلا، ..) صعب جدا في المصالحة، ماذا افعل معه؟ انا احبه جدا و هو كذلك نبهته كثيرا بالنسبة لهذا الموضوع يحاول ان يتغير و ما يلبث ان يعود لهذا الطبع.. ما الحل ؟؟
  ","

   إما تتعايشي .. وإما تفارقي !
  
"
87844,"
   الفرع ده مبلاقيش فيه غير المسحب بس ولا انا اللي حظي وحش 😂💔💔
  ","

   أيوه مسحب بس !
   
   لو عايز البروستد عليك وعلى العزيزية.
  
"
87845,"
   لو حد احسبه على خير وشايفاه زوج مناسب لى  و فى اعجاب متبادل  يوجد وسيط بيننا ممكن اكلمها تبلغه زى ما السيده خديجه عملت ؟
  ","

   ممكن .. لو الوسيطة عاقلة، وهو رجل أمين ..
   
   إن وافق سيكون جادا ..
   
   وإن رفض سيبتعد بلطف.
  
"
87846,"
   هو انتوا بتجيبوه منين حوالين الحرم يا جماعه ! هموت و اعرف مكانه فين! ابراج مكّه وللا الوقف ؟؟ و تقبل الله منك يا شيخنا الفاضل كل دعوه و عمل صالح 😊🙏🏻🙏🏻
  ","

   أبراج جبل عمر .. اللي ورا فندق التوحيد.
  
"
87847,"
   شيخ،، أنا لم أترك صلاتي أبدًا طيلة 14 عام منذ بلوغي، الآن أشعر كأنها عادة وليست عبادة ولا أستشعرها، ماذا أفعل كي أستمتع بها مرة أخري، وهل عليَّ ذنب؟
  ","

   حالات من الفتور قد تضرب !
   
   المهم لا تدعها فرصة للشيطان يلج منها ..
   
   والزم الطاعة .. لا تفرط في صلاتك طرفة عين ..
   
   ثبتك الله ورضي عنك.
  
"
87848,"
   عرضت عليه بصنعة لطافة يروح لدكتور نفسي ورافض يعترف انه مريض خالص بجانب شوية تصرفات غريبه بتصدر منه مع انه متعلم تعليم عالي؟ لو سبته حرام عليا او هكون ظلمته؟
  ","

   الظلم كله = في استمرارك معاه.
  
"
87849,"
   ههههههه انا كنت هصدق فعلاً انه من سنن العمره لحد ما فهمت كلمة الاكيله دي 😂😂
  ","

   واحد صاحبنا كان لسه جاي من مصر وأقنعناه إن عمرته ناقصة ما دام ما مرش على البيك 😂
  
"
87850,"
   ليه جايب مسحب يا شيخ العادي احلى 😭😭
  ","

   بحب العادي .. حرّاق 😃
   
   بس مع السفر .. المسحب أضمن بدون شطة؛ تحسبا لأي اضطرابات مفاجئة 🙃
  
"
87851,"
   لو خطيبي بكلمه في الموبايل وبينهياله ان حد بيراقبنا ويشتم فيه هو ده عادي؟ ولو مش عادي اتصرف ازاي؟
  ","

   محتاج طبيب نفسي .. فورا ..
  
"
87852,"
   نفس اجابتى بس انا معرفتش اعبر زيك كده والله التعبير اللغوى مسعفنيش 😂
  ","

   ابقى تعالى .. أنت ما بتجيش ليه ! 😬
  
"
87853,"
   ياه يا شيخ انا كمان لما طلعنا عمره مع بابا جابلنا منه و صاحب بابا عزمنا عليه :D مكنتش اعرف انه من طقوس العمرة :D
  ","

   من سنن العمرة .. عند مذهب الأكّيلة 😬
  
"
87854,"
   جوعتنا ياشيخ
  ","

   هع .. هع 😈
   
   كل الأسئلة جاية .. جوعتنا .. حرام ..
   
   يلا شوية من اللي بتعملوه فيا .. هتروحوا من ربنا فين 😃
  
"
87855,"
   ما هو رأيك في العلاقات والمشاعر على الإنترنت؟
  ","

   بعضها بداية لقصة ولدت كبيرة .. جدا !
   
   وغالبها وهم .. يتحطم حين اصطدامه بالواقع.
  
"
87856,"
   الناس اللي كانوا بيسألوا على البيك .. هو ده البيك !
  ","

   تمت العمرة .. ولله الحمد 😃
  
"
87857,"
   يا شيخ ادعيلي ف الحرم ان ربنا يجبر خاطري باللي هو اعلم بيه
  ","

   اللهم اجبر خاطرها .. وخاطر كل سائل وراج .. وطالب لحاجة أنت تعلمها !
  
"
87858,"
   ما الذى بينك وبين الله حتى يضع لك كل هذه المحبة فى قلوبنا حتى من دون ان نلقاك :)
  ","

   ما يكون بين عبد عاصٍ مقصر، يرجو رجاء من لا حيلة له سوى الرجاء .. وسيد كريم رحيم ستّير !
  
"
87859,"
   ابي كان سببا في تعاستي و انا صغيرة ضرب بالعصايا و علي اتفهه الاسباب لحد ما كبرت و تجاوزت عن دا و الحمد لله متشوهتش نفسيا بس مش قادرة اسامحه انا عندي 21 سنه و متجنباه في البيت و هو كمان مش بيكلمني غير اني اعمله حاجة و انا اكلمه للفلوس المشكله اني لما أتجوز حاسه اني هنساه لو نسيته دا حرام؟انا نتيجته
  ","

   وأنا قاعد الوقت مرت جنبي عيلة يبدو أنهم مقيمون في مكة أو جدة ..
   
   داخلين على الكعبة فالبنت (عندها حوالي ١١ سنة) قالت: مش عايزة .. بهبط !
   
   فما كان من أبيها إلا أن لكمها في صدرها، وقال: لو أنا كافر مش هخلف بنت تقول كده !
   
   لا تسألوا طبعا عن بكاء البنت وانهيارها ..
   
   كان فيه ألف طريقة يقدر يفهمها بها قيمة الكعبة والنعمة اللي هم فيه .. ويتفهم هي بتهبط ليه ..
   
   بدل رد فعل ممكن يعمل لها عقدة مدى حياتها !
   
   دعوت للبنت بالسلامة .. ولأبيها بالهداية .. ولنا جميعا بالعافية والحكمة.
   
   أما بعد ..
   
   انسي أباك .. إلا من المعاملة بالأدب والمعروف؛ لله.
  
"
87860,"
   حضرتك فعلا من انبل الرجال 
ربنا يحفظك ويديم عليك حب الناس
  ","

   اللهم يا رب اجعلها لي شهادة صدق .. في السماء، وفي الأرض ..
  
"
87861,"
   دع القلب يتحدث 💜
  ","

   القلب في الجنة !
  
"
87862,"
   بما انك في الحرم ادعيلي فا قلبي ونفسي مكسورين، ادعيلي بالزوج الصالح اللي بتمناه واحسن عاجلاً غير اجلاً ادعيلي ربنا يجبر بخاطري
  ","

   دعوت لكم جميعا ..
  
"
87863,"
   كيف تحب أن يتذكرك الناس؟
  ","

   رحمه الله .. كان رجلا نبيلا !
  
"
87864,"
   ادعيلي يا شيخ محمد ربنا يراضيك
  ","

   حاضر .. حاضر ..
   
   الله يراضينا ويرضى علينا .. ويثبتنا ويعافينا ..
   
   ومن كل شر ينجينا ..
   
   وفي الجنة يجمعنا .. ويهنينا ..
   
   💚
  
"
87865,"
   مات ابي غريبا بارض الطائف بسعوديه  وصلي عليه ب  الحرم ودفن بجواره دفن بمكه بفضل الله رزقه الله حسن الخاتمه ولاكن انا كابنه فقدت اباها ولم تراه منذ عامين ي  شيخي كلما تذكرت انه كان حاجز ونازل في اخر  شعبان لا علم ما الذي يحل بي اذ اتحدث بكلام غريب اشتاق اليه ي شيخي ولا اعلم ماذا افعل فقلبي متمزق
  ","

   الله يصبرك ويربط على قلبك ..
   
   حسبك أنه بإذن الله في نعيم ومكان أجمل ..
   
   واعملي لتكوني ثقلا في ميزانه .. الحمد لله أننا مسلمون نؤمن بجنة نلقى فيها من نحب.
  
"
87866,"
   متابعاك بقالى 3 سنين ى شيخنا من ايام م كنت ببعت السؤال وانت قافل واما تفتح ترد :)
  ","

   هي الدنيا كده :)
   
   الله يسعدكم ..
  
"
87867,"
   دمتم شيئا جميلا في حياتنا 
دمتم املا ودامت كلماتكم نورا🌸
ما خرج من القلب مكانه القلب
شكرا :,)
  ","

   يا ربنا لك الحمد كله والشكر كله ..
  
"
87868,"
   عيد الأم بدعه؟
  ","

   فرحوا أمهاتكم يا جماعة .. فرحوهن ..
  
"
87869,"
   بحمد ربنا انك فاتح لاني في موضوع خطير وعايز رايك .. دلوقتي انا كنت مرتبط ببنت وبعدت عني فجاه من غير مقدمات وطلبت منها السبب فضلت تقولي انا كنت مغيبه انا عمري ما كنت كده انا كنت غلط انا معرفكش انت كنت عاملي عمل و و و .. دلوقتي انا حاسس بذنب كبير وهموت عليها بردو عايز اروح لبباها واحكيله كل حاجه
  ","

   إياك !
   
   لو صادق فعلا = تظبط حالك وتتقدم لها ..
   
   غير كده يبقى هتنيل الدنيا ..
   
   إياك !
   
   يا إما تبعد عنها وتسيبها في حالها ..
   
   اللي هي عملته صح .. جدا.
  
"
87870,"
   هو مفيش امل اشوفك فيس تو فيس الا فى #الجنه 
ده لو دخلتها ع افتراض ضعيف يعنى💚💜
  ","

   ليه ضعيف !
   
   احنا مش عايشين إلا على هذا الأمل والظن الذي لا يخيب بإذن الله.
  
"
87871,"
   متغير ياما عن زمان!
  ","

   لا لا داخل على الحرم !
   
   يبقى اللي جاي أحلى بإذن الله 💚
  
"
87872,"
   اللي حاسس انه اهان نفسه ورخصها اوي يعمل ايه؟
  ","

   يستفيد من الدرس .. ويتجاوز ..
  
"
87873,"
   ينفع محشي ورق عنب وقطعة من البطة الان🤔
  ","

   ينفع كوباية زمزم 😌
   
   (هتغيظني = هغيظك .. أنا عيل أوي في المساحة دي).
  
"
87874,"
   حضرتك لسه بتحب الشيخ أحمد سالم ؟
  ","

   أنا قلبي سليم لجميع المسلمين !
   
   ولا أنكر لأحد فضله علي ..
   
   وحتى أي أطراف بينهم خلاف = أستفيد منهم جميعا، وأحب لهم الخير والسلامة ..
   
   قال الله: ""ونزعنا ما في صدورهم من غل إخوانا على سرر متقابلين""
   
   قد نطوي صفحات ونتجاوزها .. ونظل نرجو الجنة لإخواننا جميعا.
  
"
87875,"
   صاحبتي صوتها حلو ودخلت مسابقة ومنزلة فيديو وعاوزانا نشيره عشان تكسب الاغنية فيها موسيقى وهيا موجودة ف الفيديو ينفع اشيره؟
واباركلها واشجعها رغم انها هتغني بموسيقى ولا حرام ؟
وقالت انها المسابقة دي بس. وهترجع انشاد تاني
  ","

   للأسف .. دي سكة اللي بيروح ما بيرجعش.
   
   وياريتها على أد غنا وموسيقى ..
   
   الله يهديها ويأتي بها.
  
"
87876,"
   احسن حاجه ان حضرتك بقيت بتفتح كتير 😅👏 الحمدلله 🌸 استمر علي كدا بقا 😂
  ","

   لا ما تاخدوش على كده 😬
  
"
87877,"
   اتعلقت بشخص وللاسف حبيته جدا  وفجأه مبقاش يكلمني وطول اليوم حاسه بخنقه من عدم وجوده اعمل ايه 😔
  ","

   غلّي نفسك.
  
"
87878,"
   بحس اني جنيت على نفسي بقرارات خاطئة الندم يقتلني قتلا 
ما العمل؟ ؟
  ","

   المهم نتعلم !
   
   والتجربة اللي ما تموتش = بتقوي.
  
"
87879,"
   ابن اختى مات فجأه بدون اى مقدمات كان عنده أربع شهور صحيت على خبر موته ليه اخت عندها سنتين ليه دايماا خايفه انى اصحى على خبر موتها
  ","

   لا تخافي !
   
   هذه أعمار مقدرة .. الله يصبرها ويعوضها خير ..
  
"
87880,"
   اسيبه لزوجته واولاده ؟! وادوس علي قلبي انا واتحمل كرهيته ليا لو فارقته!!  هو بيحبها جدا وسعيد معاها جدا وحياتهم جميلة وهو بيقولي بحبك زيها ومش هقدر ولا استغني عنك ولا عنها !! اعمل ايه اوافق علي ارتباط بيه واحطمها ومش هرتاح اكيد لانه مجنون بيها وانا بغير وبتألم فعلا من حبه لها!! انسحب انا افضل صح ؟؟؟
  ","

   ما دمت على هذا القدر من الغيرة = يبقى لا هترتاحي ولا هتريحيه.
   
   ابعدي ..
  
"
87881,"
   والمملكة؟ 
والبيت الحرام يا شيخ
  ","

   الله لا يحرمني منهما !
   
   معي تأشيرة زيارة فقط.
  
"
87882,"
   من كتر الاختلاط في الجامعة بقيت احس عادي اني اقعد اهزر مع ولد بحدود طبعا و للاسف مش بعرف اسيطر علي نفسي اعمل ايه دلني؟؟
  ","

   احنا يا بنأثر ونغير .. يا على الأقل لا نتأثر ولا نتغير !
   
   غير كده = ضعف.
  
"
87883,"
   هل تُغفر الكبائر..؟!
  ","

   رحمة الله وسعت كل شيء !
   
   المهم الصدق في التوبة والعودة له.
  
"
87884,"
   في كرب شديييد جدا .حياتي الزوجيه بتموت بعد حب وعشره ومشاركه 5سنوات .أتألم بشده وكل محاولاتي لارضائه وللاصلاح رفضها الدنيا بتضيق جدا عليا لا قادره اعيش بلا ادني قدر من الود خصوصا بعد الحب الشديد الي كان بينا ولااطيق الفراق.لو في نصيحه منحضرتك وقولي اعمل ايه في الفتره دي علشان اخد ثواب الصبر عالابتلاء
  ","

   قرارك هنا بيدك أنت !
   
   إما صبر مع حفاظ على الروح ..
   
   وإما تحرر مع استعداد للتبعات.
  
"
87885,"
   🎀🎀🎀
  ","

   معدتوش تعملوا كده وخلاص .. ما تأفوروش.
  
"
87886,"
   ما هو أغلى شيء كسرته؟
  ","

   قلبي !
   
   وعلى الله الجبر .. وصلاح الحال والبال ..
  
"
87887,"
   أنا بحبك جوي جوي جوي يا مولانا
روح ربنا يجبر بخاطرك يا تاج الرؤوس
  ","

   ما نتحرمش يا ود عمي 💚
  
"
87888,"
   السلام عليكم ورحمة الله 
بحب زوجي يا شيخنا جدا جدا جدا ما حدود بري له في والدته خاصة انها لاتحبني وتجرحني دائما واحيانا تسبني ولا التفت لكلامها واقول ربنا يهديها لكنها بدات تجرحني بتاخري في الانجاب 
ما حدود طاعتي لزوجي في ان أبر امه هل اتحمل سبها لي ولا من حقي ادافع عن كرامتي
  ","

   كلميه بلطف يشوف لك حل !
   
   سواء يكلمها بينه وبينها .. أو يدافع عنك ويصدها بأدب .. أو يقولك طنشي كلامها وعامليها في حدود العادي جدا وبس.
  
"
87889,"
   ياشيخ لسه ناوي تروح أمريكا؟
  ","

   بإذن الله ..
  
"
87890,"
   $ $
  ","

   هو غالبا ده كلام عبيط بيقولوه من باب ""فتح الصدر"" !
   
   لكن لو شخصيته باين لك منها فعلا اللي ذكرتيه = يبقى لا أنصحك بالاستمرار معه.
  
"
87891,"
   من علامات حب ربنا حب الناس ليك💙 هنيالك 💙💙
  ","

   إلهي يا ربي .. وأنا قاصد بابك .. وبيتك الحرام ..
   
   اجعل بفضلك هذا الكلام حقا ..
  
"
87892,"
   إذا كان بإمكانك التحكم في ذكرياتك، فما هي الذكريات التي ستمسحها ولماذا؟
  ","

   الشعور الوحيد اللي مش حابب أفتكره = هو شعور الحاجة للدفاع عن نفسي، أمام من كنت أظنهم لا يحتاجون ذلك مني !
  
"
87893,"
   سبحان الذى أرسلك فى وقت كهذا !! أرجوك يا شيخ قل شيئا مريحا مطمئنا !!
  ","
  ""يريد الله أن يخفف عنكم"" !
  "
87894,"
   بتعمل ايه لما تتخنق
  ","

   الله لا يحرمني بيته الحرام .. ما حييت ..
  
"
87895,"
   شيخ انا عاوزه ابقي بلوجر(شخصية مشهوره ومؤثره) علي الانستجرام وعلشان الاكونت يتعرف لازم انزل صوري علي بيدجات مع العلم انه نادر جداا اما اشوف ولاد في البيدجات دي بس خايفه برضو اشيل وزر حد والله يعلم نيتي وان عاوزة أشجع اكبر قدر من البنات علي الخمار واللبس الشرعي..فهل يجوز أرفع صوري علي البيدجات دي ؟
  ","

   لأ !
   
   ولا تجوز لك تلك النية المشبوهة التي يكتنفها أمر الحجاب من باب إراحة الضمير.
  
"
87896,"
   اتخطبت مره وفسخت وحاليا مخطوبه بقالى ٣ اسابيع مش كرهاه يعنى بس بحسه انسان صعب ولوع ومادى وصفات كثير فيه وكل يوم وبتاكد من دا 
قلت ادى لنفسى فرصه بس خايفه منه اوى 
بجد خايفه وحاسه انى اخترت غلط خصوصا انى دى المره التانيه وحضرتك  عارف مجتمعنا عامل ازاى😢
  ","

   يغور المجتمع !
   
   المهم سعادتك ..
   
   ويبدو عندك مشكلة في تقييم الناس، لازم تتصلح.
  
"
87897,"
   اول كتاب أثر فيك وحسيت انه ده عملك حاجة من جواا قلبك
  ","

   الرحيق المختوم للمباركفوري .. قرأته وأنا في الإعدادية !
   
   فعلا حبيت النبي -صلى الله عليه وسلم- جدا منه.
   
   استمتع بحياتك للعريفي .. قرأته في الكلية !
   
   فهمت منه إن الدنيا بتكون حسب نظرتنا لها وتعاملنا معاها .. أي نعم مكنتش أعرف إني هشوف (طحن) كتير .. كتير جدا في حياتي .. لكن الكتاب ده له أثر جميل معايا ..
   
   كتب عبدالوهاب مطاوع .. قرأت جلها من فترة ليست بعيدة ..
   
   بلورت كثيرا من همومي وآمالي لتخرج شيئا لعله قادر على إفادة الناس.
  
"
87898,"
   اتعرفت علي بنت علي النت من 3 اسابيع وبنتكلم عادي حاسس انى ماشي في طريق غلط وعايز اعملها بلوك،، هو انا كده بظلمها ؟؟؟
  ","

   الظلم لك ولها = هو الاستمرار فيما أنتم فيه !
  
"
87899,"
   ليه الغلط ف دمياط دلوقتى !
  ","

   حاشا لله !
   
   أنا بحبها جدا .. الجديدة بالذات.
  
"
87900,"
   يا شيخنا اللي نفسيته تعبانه ومش طايق يكلم حد وبيتعصب بسرعه واحيانا بيعمل حاجات غلط وعارف انها غلط بسبب النفسيه الزفت اللي عنده ادعيله يا شيخ او قول لي حل
  ","

   محتاج يفصل شوية !
   
   ويعكف على الصلاة والقرآن والذكر .. وترتيب أوراق روحه ..
   
   ويا سلام لو يقدر يعمل عمرة ..
   
   وبإذن الله يفوق ويبقى تمام.
  
"
87901,"
   السؤال الاخير وال answers اللى عليه تخرج الواحد من اى مود زعل او اكتئاب ربنا يبارك فيكم ياصحبه الجنه ويبارك فى حضرتك ياشيخنا 
دعواتك لينا بالنجاح واننا نتخرج على خييير بإذن الله 
دا رابع سؤال ابعته الله اعلم هترد عليا ولا ...
  ","

   اللهم ربنا ولك الحمد !
   
   الله يسعدكم وينجحكم ويرضيكم ..
  
"
87902,"
   انا دكتور بيطري ي مولانا واها دا طبيعي انها بتفقد الشهيه واللعب وبتدخل ف نوبات اكتئاب بس عدم وجوده لانها اتعودت عليه فبتالي لازم تحاولوا تأكلوها والا هتدخل ف انيميا شديده وده مميت ف القطط والكلاب والافضل تروح لدكتور بحيث لو الحاله متطوره يعلق ليها محاليل
والاكتئاب ممكن يستمر من ٣:٧ايام
  ","

   شكرا جزيلا يا دكتور !
   
   وآدي فعلا درس مستفاد (بعيدا عن الهزار) .. الوحدة ضد طبيعة الكائن الحي ..
   
   اللهم يا رب آنس الأرواح .. واجمع شمل القلوب.
  
"
87903,"
   ده لو هيثبتلك إني.....
انك ايه؟
مييييييااااااو
  ","

   وأسدل الستار 😔
  
"
87904,"
   😂😂😂 طب والله التفاهه هى الجزء اللى مصبرنا😂💔
  ","

   وده المقصود .. اشكروا القطة عشان جابتلكم حفلة مراجيح مجانية دون سابق ميعاد !
   
   يلا يا شباب نعود أدراجنا ..
   
   ونسيب القطة قصدي المرحومة لألمها هي هتعرف تتعامل معاه .. ده لو لسه عايشة بعد اللي شافته واتقال عليها هنا 😂
  
"
87905,"
   الله عليك يا برنس الليالي ورمانة الميزان 😂👏👏
  ","
  😂😂
  "
87906,"
   ع فكرة اتس جاست قطة ..😏.. عادى ولا بيهزنا اصلا.. احنا استرونج جدا😈
  ","

   لازم أحطلك دي ..
   
   داري دموعك عني وداري 😬
  
"
87907,"
   احنا ناخد لبن و سمك و نروح نزورها و نواسيها
  ","

   وقولولها: الحياة ما بتقفش على حد !
   
   كلي وشوفي نفسك .. وهتلاقي الأحسن .. اللي ينسيك ..
   
   وبعدين دول كلهم يومين مالحقتيش تشوفي منه (نونوة) غضب !
   
   وهتلاقيه بيلعب بديله الوقت في أي كرتونة .. ويحتسي بقايا الكوكاكولا في علب الزبالة .. واعتبرك مرحلة وعدت ..
   
   شوفي يا قطة .. اللي فاتك = فوتيه.
  
"
87908,"
   أهو شوفتوا القطط طلعت مبتاكلش وتنكر .. عشان تبطلوا تشبهونا بيهم.. 😌
  ","

   فيه قطط أصيلة ولاد ناس .. قصدي ولاد قطط بصحيح 😂
  
"
87909,"
   الكرتونة من حق القطة
  ","

   دي جاية عمولة من أنظف خرابة فيك يا دمياط 😃
  
"
87910,"
   يلا الله يكون في عونا معلش😂😂😂😂😎
  ","

   باركوا لأخوكم أبو جبل .. أو معلشوه عادي بأه 😃
  
"
87911,"
   تفتكر يشيخ هيديها نغقه ولا هنطلع ع محكمة الكاتس😂😂😂😂
  ","

   ده يرجع للقايمة !
   
   ممكن تبدأ بتبديد عفش 😬
  
"
87912,"
   انا جعانة 😂😂
  ","

   الأخت بتاكل قطط ؟! 😩
  
"
87913,"
   القطه دي هيحصلها حاجه م النق 😁😁 البنيه مجروحه ميصحش كده 😂😂💔
  ","

   أشك إنها بتفرفر الوقت يا عيني 😢
   
   دنا عندي كمية نق تقضي على جنسها كله 😂
  
"
87914,"
   القطه اتجوزت واتجرحت ومبقتش تاكل واحنا مش عارفين نتخرج 😩
  ","

   يلا يا جيل ما حصلش قطة 😂
  
"
87915,"
   انا دكتورة بيطريه مالهاش علاقه انثى القطط اسمها queen وده لانهم تقال جدا ف اكيد مش بسبب جوزها tom هى تعبانه شوفيلها دكتور يا بنتى  😂😂
  ","

   بس ال queen ممكن تعشق السواق عادي يا دكتورة 😃
   
   عموما شكرا للمعلومة.
  
"
87916,"
   انا هموت واضحك ومش نافع علشان ابويا قاعد😂😂 هعملك ان فولو الفترة دي لحد اما الصفحة ترجع للعمق تاني علشان كدا مش نافع😂
  ","

   بعض من التفاهة لا يضر !
   
   دنتم ملكوش حل 🙃
  
"
87917,"
   الموضوع ممكن يكون فيه تورية و السؤال عن أناس أصلاً
  ","

   أموت في الخيال الواسع 😂😂
  
"
87918,"
   هو حرام اتمنى اني اتحول قطة؟بجد والله
  ","

   ههههههه
   
   لا إله إلا الله.
  
"
87919,"
   حتي القطة بتنقي جوزها 😂
  ","

   مكنتش موافقة عليه .. عشان الواد بسبس جارها كان واعدها يتقدم بس بعد ما يلاقي علبة صفيح تلمهم !
   
   قام هو خلى بيها ..
   
   وأبوها أجبرها على الخاطب اللي كان متربي في فيلا في التجمع الخامس وهرب منها عشان يكون مستقبله !
   
   الغريبة إنها حبته .. ولقت معاه الأمان ..
   
   يقوموا ييجوا هم بكل بساطة ويطردوه .. مسكين؛ مكتوب عليه الحرمان 😢
  
"
87920,"
   هي عرفت ازاي ان الاولاني اصغر منها ؟
  ","

   دي حاجة لو عرفتها تبقى برنس 😂
  
"
87921,"
   😂😂😂 هات صبارة وادفنا احسن 💔
  ","

   صلاة الجنازة أثابكم الله 😃
  
"
87922,"
   إناث القطط مستقلة جدًا وما بتعتمد عالذكر غالبًا وحتى أول القطط إللي تترك الأم هي الإناث فإذا بطلت أكل ممكن تكون مريضة وبتتألم مش عشان جوزها لازم تودوها البيطري
  ","

   طب دي معلومة مفيدة وسط الهلوسة والحقد على القطة المسكينة 😬
  
"
87923,"
   صابرين يا شيخ لان ما كتبه لنا الله في الاحلال اجمل 💙
  ","

   الإحلال والتجديد 😂
   
   حالكم يصعب على الكافر أقسم بالله.
  
"
87924,"
   يارتني كنت قطر ياشيخ😂😂
  ","

   يا عيني .. أخطأ من شدة القهر ! 😬
   
   الأسئلة اللي جاية على السؤال مسرحية أقسم بالله .. الناس في الباص هيقولوا علي مجنون حرام عليكم 😃🙃
  
"
87925,"
   ضروري قطتي اتجوزت بس احنا مشينا جوزها وهي دلوقتي مكلتش حاجه من الصبح  ومش بترضي تتحرك  "" دا ممكن يكون عشان مشينا جوزها ؟  بس هي مبتحسش اصلا لاننا كنا جبنا واحد قبل كدا ومشي ومعملتش كدا بس مكنتش اتجوزتوا كان اصغر منها ؟؟
  ","

   حبته وشافت معاه الأمان !
   
   يا ترجعوه لها بسرعة .. يا تصبروا عليها لين تتجاوز وتكون مؤهلة لتجربة جديدة :)
   
   (هو أنا مش بألش والله .. ومليش في موضوع القطط عشان أحكم السؤال جد ولا هزار .. لكن فعلا لو كان فيه ضرر عليها وتقدروا ترفعوه عنها؛ ففي كل ذات كبد رطبة أجر).
   
   يا عيني على السناجل عندي هنا .. لا البشر راحمينهم، ولا القطط 😂
  
"
87926,"
   بحبـــك فى الله؛"")
  ","

   وأنا أحبكم جميعا .. رضي الله عني وعنكم.
  
"
87927,"
   يااه فكرتني ب : لَيْسَ مِنْ امْبِرِّ امْصِيَامُ فِي امْسَفَرِ 😬🚶
لغه مين دي يا شيخ 😂
  ","

   الله !
   
   تهامة ..
   
   صلى الله على رسوله ومصطفاه.
  
"
87928,"
   أرجوك رد 
زوجي من الصعيد وفي مشكله بيني وبين اهله وهو مسافر يزورهم وعاوز ياخدني معاه وأنا مش موافقه
لو مسافرتش معاه فيه إثم عليا؟
  ","

   لو مرواحك هيحل المشكلة = روحي واحتسبي لله !
   
   لو هيزودها = في البعد أحيانا راحة لجميع الأطراف.
  
"
87929,"
   كدت اسقط في الزنا منذ قليل 
لا اصدق ماذا حدث انها ابنه عمى وتكبرني بسنتين ولكن مجرد قبلتها وجريت من عندهم ولكنها كانت تثيرني كلما ذهبت عند جدتي وانا شهوتي عاليه واليوم كدت اسقط لكن نجوت
انا ارتجف من هول الموقف برغم من انه لم يستغرق دقيقه
ماذا افعل في شهوتي مصدوم من نفسي جدا 😣😢😭😭
  ","

   إياك تهوب هناك تاني !
   
   احذر .. فالشيطان يغتالك في طرفة عين.
   
   تب لله واستحضر رقابته.
  
"
87930,"
   فطرت يا سيدنا ولا لسه ؟ ولا مكنتش صائم النهارده ؟
  ","

   ليس من البر الصوم في السفر.
  
"
87931,"
   100الف متابع مثلا 😂
  ","

   أكتر ولله الحمد .. وربنا يزيد في الحبايب ويبارك.
  
"
87932,"
   شيخنا .. زوجة حضرتك بتشتغل ؟؟
لا اقصد التدخل ف انى اعتبرك قدوة
  ","

   نعم طبيبة مقيمة بوزارة الصحة بمصر وتدرس تخصص الكلينيكال الباثولوجي .. وده وضع مش صحي للأسف .. وربنا يسامح (ومش عايز أدعي عشان أجدد الإقامة) من فرقوا شمل المسلمين.
  
"
87933,"
   يا شيخ بالله عليك جاوبنى عندك كام متابع ؟ 😂😂
  ","

   دنتم بتنقوا على اللايكات .. سيبوا المتابعين في حالهم 😩
   
   احنا بنتشعلق في رضا ربنا.
  
"
87934,"
   (ولا تسألو حريص) 💚اكيد مش هتنسانا يا شيخ، ربنا يديمها صحبه الجنة ويجمعنا ف الجنه. 
وسألت قبل كده بس مفيش نصيب، مقدرين المسؤولية واجاباتي بلاقيها لما ادخل الصفحة هنا 
ربنا يرضيك بال تتمناه
  ","

   الله يسعدك ..
  
"
87935,"
   أستحلفك بالله ترد 💜
خطيبي عنده صحاب بنات وكل مرة بقوله إني مش مرتاحة في وجودهم يقول انهم زي اخواته وجعل بعضهم يصاحبوني عشان أصدق
هم كويسين فعلًا بس أنا مش مرتاحة مهما حاول يقنعني انهم هيختفوا مجرد ما يعقدوا لكن قبلها هيبقى صعب عليه يختفي كده فجأة وشايفها عيبة.
  ","

   حبيبي على نياته .. كل البنات اخواته 😬
   
   كونه صارحك بحاجة زي دي وعرفك الصورة كده فده معناه إنه فعلا بيعزك .. وصادق !
   
   طيب .. مصادمة الوضع ده لدرجة ممكن تقفله هو وتخنقه حل ؟
   
   لأ.
   
   طب التعايش معاه والرضا باستمراره على إنه طبيعي وبيس حل ؟
   
   برضه لأ.
   
   الحل هو إنك تبيني له تقديرك لصدقه معاك، لكن أنت هتغيري .. بدليل هو ما يقبلش يكون لك أصحاب زي الاخوات حتى لو مفيش فعلا تجاوز ..
   
   ويبدأ هو تدريجيا يحجم التعامل تماما ..
   
   وأنت تفضلي طبيعية معهن عادي ..
   
   في الحالة دي ممكن تستمر العلاقة في حدود المعرفة العادية تماما ..
   
   أو هن هيحسوا ويقدروا وينسحبن ..
   
   ونبقى وصلنا للي ريحنا بذكاء .. وبدون ما نخسر الطرف اللي يهمنا أو نحسسه بعدم الثقة.
  
"
87936,"
   فجر الجمعة النهاردة ان شاء الله بامامة المبدع بندر بليلة ربنا يكتبهالك النهاردة وادعيلي بقي
  ","

   الله يبشرك بالخير ..
   
   حاضر 💚
  
"
87937,"
   أولا أنا حابب أشكر حضرتك إنك بتتكلم في مواضيع قليل جدا اللي بيتكلم فيها وحاسس بالشباب
ثانيا...أنا لسه شايف فيديو ""النسيان قرار مش زرار"" والصراحة الفيديو راائع والحمد لله أنا كنت طبقت الخطوات اللي قولتها من 5 سنين بس اللي الندبة اللي حضرتك قولت عليها لسه بتوجعني من فترة للتانية       
بحبك في الله ❤
  ","

   الله يحبك ويرضى عنك يا غالي 💚
   
   ولا يهمك .. هتعدي بإذن الله.
  
"
87938,"
   يوجد شخص ارآه ع خلق ودين ورجل بكل معنى الكلمة بشهادة الجميع يقضي فروضه والحمدلله، احببته جدا وادعو الله ان يكون نصيبي.. والدى يرفض ارتباطي بمن اقل منى فى التعليم وهو كذلك لكنى والله اراه اعلى منى بكل شئ ... كيف اقنع ابى وماذا اذ لم يقتنع ؟؟
  ","

   وماذا لو تفوضين لله أمرك .. ثم تقدم لك الأفضل منه .. في كل شيء ؟!
  
"
87939,"
   ياشيخ محمد 😃
مش ناوي ترد عليا ولا ايه 😀
احنا علومنجيين زي بعض . في علوم الازهر بس اسيوط 😂 ياريت نصيحه كده لطالب في 3 علشان الصراحه تعبت من الكليه 💔
  ","

   هانت يا أبو زمل ..
   
   الله يتم عليك بخير.
  
"
87940,"
   ولد فى الصف الاول الثانوى محترم ومؤدب وعلى نياته اوى بس مايعرفش اى حاجه عن الدين ولسه منتظم فى الصلاة مؤخرا معتبر سماع الاغانى روشنه وعايش للدنيا وبس للعب وان يكون معاه موبايل حديث وكل حياته كده ومش حافظ قران ازاى نتعامل معاه خصوصا ان مافييش اهتمام من اهله من ناحية الدين فى الصلاه بس مهتمين 🍁🍁🍁
  ","

   المهم يكون بيصلي وملتزم بحدود الأخلاق المتعارف عليها !
   
   ويا ريت صحبة صالحة تشجعه وتثبته ..
   
   هينضج ويتحسن بإذن الله.
  
"
87941,"
   بندر بليله 
ماهر المعيقلي 
سعد الغامدي
  ","

   بندر = برنس أئمة الحرم !
   
   يا رب فجر الجمعة وراه يا رب 🤲🏻
   
   أو مغرب أو عشا 😃
  
"
87942,"
   اكتشفنا من فتره ان والدى كان متجوز عرفى وطبعا والدتى كانت عرفت وهو كان مسافر 
احنا الى قعدنا وحلينا المشكله وابى لا يزال قدوتى ومقلش ابدا من نظرى 
احنا مش ملايكه وكلنا لينا ذلات ولولا ستر الله مكنش حد هيعرف يبص فى وش التانى
انا بنت زيك وبقولك اعقلى واحتوى باباكى واوعى تحتقريه مهما حصل
  ","

   ربنا يكملك بعقلك ..
  
"
87943,"
   الناس اللي بتعمل لايكات ع الاجابة دي يعني عاجبهم الكلام 🤔😐
  ","

   آه .. غصب عنك 😏
  
"
87944,"
   حضرتك ليه مقلتلهاش تدخل اهلها عشان يهددوه بالانفصال لو محافظش على كرامتها
  ","

   لأن تدخل الأهل = هيؤدي للطلاق بنسبة ٩٥ ٪؜
   
   فما دامت فيه فرصة يحلو بينهم وبين نفسهم تبقى هي المقدمة بلا شك.
  
"
87945,"
   لماذا ردك اختلف حسب الجنس ؟ هو اقترحت عليه الفراق وهي ما اقترحت عليها ؟
  ","

   لأن هو يحل له الزواج .. هي لأ !
   
   يا يفوق وربنا يهديه، يا هيتزوج ..
   
   يا هيتمادى وساعتها تواجه ..
   
   وفي كل الأحوال هي مخيرة بين الصبر وبين طلب الطلاق أيضا !
  
"
87946,"
   حيث كده بقا هذاكر كل الفارما المتكومة النهارده لو رديت عليا 😂😬
  ","

   لا .. أنا تخصص شوربة ومواعين بس 😬
  
"
87947,"
   كلمني شات لاول مره بيعرفني انه هيتقدملي وعاوز يعرف رأيي الاول...وانا صديته 😂 قولتله احنا اخوات 😌 وخليته عملي بلوك ..فضل شهرين كده وفتح الموضوع تاني وبردو صديته 😅 هو انا كده قاسيه فعلا زي اصحابي ماقالو 😔 هو ( ابن خالتي )
  ","

   أنت موافقة عليه ولا لأ ؟
  
"
87948,"
   بتحب تسمع قران بصوت مين ؟ 🌸😊
  ","

   الحصري لا يعدله عندي أحد !
   
   والمنشاوي شجن لا يقارن بغيره ..
   
   ومن المحدثين:
   
   مشاري راشد (التسجيلات القديمة) - صابر عبدالحكم (بالذات التراويح خلفه) - حسن صالح (اكتشفته مؤخرا، حاجة كده تشبع).
   
   محمود الشحات أنور (عنده حاجات فيها بيبدع).
  
"
87949,"
   انت فجرت جبهتى ياشيخ 😂💔 بس انا متقبلاها منك 🌸 
اسعدك الله 🌸😊
  ","

   أوووف !
   
   دي طلعة أنثى 🙃
   
   يلا .. هدية يوم المرأة .. أي خدمة 😬
  
"
87950,"
   لا مش انا 😂😂 وبعدين انا بيترد عليا لما بتريق بس، إنما لما بسأل حاجة مهم مش بلاقي رد😂😂🌸💙🦋
  ","

   حقك علي 💚
  
"
87951,"
   لو العكس يا شيخ وانا الي اكتشفت انها تعرف واحد تاني المفروض اعمل ايه 🙏🏻
  ","

   تواجه وتفهم .. ثم الأمر إليك ..
   
   مسامحة وإعطاء فرصة، مع استعلاء على الشك ..
   
   أو فراق بمعروف، وستر بلا فضح.
  
"
87952,"
   انت عاوز شلبوكا يجي يقولك 
يا دبييييح يا دبووووح بعد القصف ده 😂😂
  ","
  😂😂
  
  ملفوفة لفة جاتوه.
  "
87953,"
   دي بووووووم قليلة عليها دي يتقالها زيوووووووووو
  ","

   ههههههه
   
   اوعى يكون أنت بس 🙈
  
"
87954,"
   انا اتحديت الناس كلها بيه
اتنازلت عن الحاجات ال بنات منطقتي كلها مفيش حد اتنازل عنها

هو بيعاملني كويس وانا عمري ماقصرت ف حقه
اخر حاجه كنت اتخيلها ان دي تبقي اخرتي معاه
من الصدمه انا حتي مش عارفه اعيط
  ","

   إنا لله وإنا إليه راجعون !
   
   مقدر والله تماما شعورك ده ..
   
   ابتلاء ولعل الله يأجرك بإذنه خيرا ..
   
   واجهيه إذن .. وربنا يقدم الخير.
  
"
87955,"
   أنا بعدما  احببت واحدة و ادعو الله أن يرزقني إياها فأنا لا أفتتن بغيرها عكس الماضي . هي كل الفتنة . وانا راجل طبيعي
  ","

   طبيعي .. جدا ..
  
"
87956,"
   نضارتى احلى من نضارتك ياشيخ 😂😂
  ","

   العبرة باللي لابس 😌
  
"
87957,"
   بعد ٧ شهور زواج .. كانو نعيم ، اكتشفت انه بيخوني !!
انا متجوزه ف محافظه بعيده وماليش اي حد هنا اتصرف ازاي
  ","

   بيعاملك كويس ؟!
   
   طنشي وادعي ربنا يهديه ..
   
   فضل مستمر ؟!
   
   بلطف ورغبة في الإصلاح واجهيه ..
   
   الله يلطف بالحال.
  
"
87958,"
   😂😂حرررام تعمل دعاية للبريل بدل الفيري اعمو الشيخ
  ","

   لو يعلمون لأعطوني نسبة 😏
  
"
87959,"
   امتى توافق إن بنتك تتحوز واحد مش مصري 
؟عايزة اجابة حقيقة بعيدة عن المثالية
  ","

   أن أجد منه أنني أموت مطمئنا عليها في عصمته !
   
   بدون مثالية.
  
"
87960,"
   طب وهى فتنة الرجال بالنساء مش ممكن تبقى مامونه والشهوة غائبة برضه عادى ؟ 🤔
  ","

   يبقى مش راجل -لا مؤاخذة- 😬
   
   أو في حالات استثنائية .. والاستثناء لا يبنى عليه حكم.
  
"
87961,"
   قولتلها هغسلك المواعين لو الشيخ محمد ردعليا 😂😂
  ","

   البريل حلو .. بلاش فيري 😬
  
"
87962,"
   بعد 16 سنه تعليم اتخرجت مش لاقى شغل بقالى 6 شهور قاعد فالبيت وكل يوم والتانى بسافر من بلد لبلد عشان اعمل انترفيو وفالاخر الواسطه اللى بتشغل ، نفسيا ادمرت حتى البيت بقيت حمل عليه زعلان جدا على نفسي .
مش عارف اعمل ايه 
كل ما بتعلق بامل انى اشتغل الاقى الوضع مش تمام .
قولى اعمل ايه .
  ","

   معلش حبيبي .. مرحلة الكل بيمر بها !
   
   ما دمت بتعمل اللي عليك = لا تبتئس ولا تستسلم ..
   
   هتتعدل بإذن الله .. ربنا ييسر أمرك.
  
"
87963,"
   امتي لازم اجبر بخاطر اللي قدامي وامتي اقل لا؟
  ","

   لا لما يكون بيستغلك وبيتذاكى عليك ويستغباك !
   
   آه لما يكون معدنه نظيف .. وإن لم يستطع الرد بمثل.
  
"
87964,"
   ممتنة لك كثيرًا أخ محمد،وأدعو لك أكثر،كنت السبب بعد الله في تجاوزي لمرحلة الألم ما بعد الخطوبة المتفركشة 💔 لازال هناك كسر لن يجبره إلا الله؛ لكن لك علي فضل كبيير لن انساه..كنت أشعر بمشاعر لا يستطيع اهلي فهمها واتظاهر بالقوة؛وجاءت كلماتك كالبلسم على قلبي
  ","

   اللهم ربنا ولك الحمد !
   
   ربنا يجبر خاطرك ..
  
"
87965,"
   تصميم الالعاب كويس ولا اشوف مجال تانى😂
  ","

   بيأكل عنب اليومين دول !
   
   بس تعرف تدخل كيان كبير ..
   
   eA مثلا أ KONAMI 😬
  
"
87966,"
   أنا أحبب بنت و هي تبادلتني و قطعت سبل التواصل بيننا و أريد أن أتقدم لها عندما ننهي دراستنا و لكني شخص غيور لن أقبل لزوجتي أن تفحص الرجال وتختلط كثيرا ، و من جهة أخرى من الصعب حتى أن أخبرها أني لا احب المرأة العاملة لأن سنوات دراسة الطب طويلة وشاقة وهي أفنت حياتها و شبابها فيها . ما الحل ؟؟
  ","

   تسيبها في حالها.
  
"
87967,"
   هو يوماً ما ستحلو الحياة فعلاً؟
  ","

   وممكن تفضل منيلة بنيلة !
   
   وما عند الله خير وأبقى ..
   
   طلعوها من الحسابات عشان ترتاحوا.
  
"
87968,"
   بحس براحه نفسيه بمجرد ما بشوف صورتك والله ❤ وشك بشوش أوي تبارك الله ❤
  ","

   إن كنت رجلا فحياك الله 💚
   
   وإن كنت امرأة فهذا لا أرضاه.
  
"
87969,"
   يا شيخ هل يجوز للمنتقبة ان تجلس مع خطيبها بدون نقاب بكامل حجابها الشرعي .. علما بانها لابسة النقاب سنة مش فرض؟
  ","

   يجوز.
  
"
87970,"
   والله يا ابا أُنيسٍ إني لأحبك وأعلمُ أنها سيدة قرارها وما لأحدٍ عليها من سُلْطَان والله هو من يقضي بالخير وبالحق والحمدُ للملك مُقدماً علي قرارها 
وإن كان علي الشوربه اجيبهالك لحد عندك يا غالٍ ❤️
  ","

   أنت عسل 💚
  
"
87971,"
   هحاول ان شاء الله يا - ابي - وابانا 😅الحمدلله جابت نتيجة جاوبت عليا  من المرة واحد بعد المليون 
جُزيت الفردوس مُعلمنا وأبانا 
بس انا عندى وسوسة دايما بيجيلى حاجة ف صدرى بتقولى لا قدر الله هيحصله حاجة قبل زواجنا وبلاقى نفسي بدعي بانى اكون اقبله ، ان حصل لاقدر الله ودعيت بالدعوة هتكون تعدي ! 😓
  ","

   هتودوني في داهية أنا عارف 😂
   
   دعي عنك هذه الوساوس .. وأحسني بالله الظن.
  
"
87972,"
   As she likes بس مترجعوش تزعلوا تاني لما يدخل عليكم بالزوجه التانيه..... ساعتها هتقولوا التعدد حلال.. مبتعرفوش غير الجمله دي لكن مشاعر الزوجه اللي بتحس ان عمرها ضاع وانها مش أنثى اصلا مفيش حد بيعملها اعتبار
  ","

   يدخل بالزوجة التانية .. إيه المشكلة !
   
   لا عيب ولا حرام ..
   
   يعف نفسه بالحلال .. أحسن ما (يقضيها) !
   
   بشرط العدل والمقدرة ..
   
   ومشاعر الزوجة على العين والراس .. ابتلاء .. زي المرض، زي الفقد، زي أي وجع مليانة به الدنيا !
   
   يعوضها الله بصبرها خيرا .. أو فطلب الطلاق من حقها إن خشيت ضررا لا تستطيع تحمله !
   
   وبلاش تشنج الله يسترك.
  
"
87973,"
   انا كنت بكلم ابن عمتي  ووقعت ف حبه ،بس انا طول الفترة دي وانا بجاهد نفسي وبفضل فترات كبيره مش بكلمه وبرجع اكلمه تاني ،امبارح اخدت القرار وعملتله بلوك من غير ما اقوله ولا اتناقش معاه لانه نفسه ضعيفه ومبيقدرش يقاومها ، انا دلوقتي راضيه عن نفسي جدا عاوزه حاجه تخليني ثابته ع موقفي ومضعفش تاني
  ","

   رضاك سيجعل للطاعة في روحك طعما !
   
   وأنسك بالله لن يسمح لقلبك بالاستسلام هما.
  
"
87974,"
   قولها تصدقه يا شيخ 
انا مريت بنفس الموقف بس ماما اللي حكتلي عشان اساعدها 
واتأذيت نفسيا جدا ودخلت في حوارات وحشة وسمعت كلام ميتقالش وفي الآخر طلع موضوع تافه وهما اتصالحوا وانا اللي اتأذيت😂
بس الحمد لله كله بيعدي
قولها تصدقه
  ","
  ....
  "
87975,"
   يعني تسيب الموضوع يكبر بينهم وبيتهم يتخرب؟؟؟؟؟
  ","

   بس يا ماما.
  
"
87976,"
   ياشيخ لو كان العكس كنت هتجاوب نفس الاجابه؟؟؟ لو مامتها هيا اللي كانت بتكلم واحد؟؟
  ","

   نفس المبدأ ..
   
   أنتم لستم رقباء على والديكم ..
   
   غاية ما هنالك (في حالة الأم) التدخل برسالة من حساب (fake) لكليهما .. فيها عظة وتحذير وتهديد ..
   
   ثم تكفوا عن التجسس وتلزموا الأدب في المعاملة !
   
   ياما قلنا مقدرين والله صدمتكم واهتزاز نظرتكم للقدوة .. لكنهم في النهاية ليسوا معصومين .. قد يزلوا وتضعف نفوسهم .. ثم يفيقون بمنة الله، أو يظلوا مستورين وحسابهم على الله !
   
   تدخلكم هيبوظ الدنيا .. وهيهد جسر صعب يتبنى تاني.
   
   ما تندفعوش بعاطفة غبية .. هتبوظ الدنيا.
  
"
87977,"
   المفروض دلوقتي انها بتفكر في الموضوع ممكن تقولها توافق 😁❤️ لتالت مره أتقدم لها بحبها والله يا شيخ وشاريها هي متابعة حضرتك 💌💌 فيها شوربه يا شيخ لحضرتك 😂
  ","

   يعجبني الناس اللي عارفين من أين تؤكل الكتف !
   
   شوفي يا بنتي .. أنا أشرب الشوربة .. وبعدين خدي القرار اللي يريحك 😬
  
"
87978,"
   عايزه اغيظ العيال و اقولهم انك رديت
  ","

   طب أنا استفدت إيه !
  
"
87979,"
   ياشيخ اناالابنه الكبري ورايت ابي يراسل امراه واجهته قال انها مشكله ماوهويتدخل لحلها وحلف لي انه لا علاقه له بالأمر ووعدني انه لن يتدخل ثانيه لكني لا أصدقه وعقلي لا يتوقف عن التفكيروبدات ادخل الشكوك ف راسي امي هل مافعله خطا
  ","

   خطأ وغباء وقلة أدب !
   
   طلعي نفسك من الموضوع ده .. والزمي بر أبيك .. ربنا يهديك.
  
"
87980,"
   ادعيلي يا ابو أنس 😢
بيمسكوا فى المركز عندنا البنات المنتقبه 
وانا مش هقدر بل من المستحيل اني اخلعة
  ","

   إن كان كما تقولين .. وتحقق الضرر فعلا لمجرد النقاب = يبقى لازم تخلعيه !
   
   (مع إني معرفش حكاية المسك عشان النقاب دي).
  
"
87981,"
   مولانا
ما رايك بالزواج عمري ٢١ سنة ٣ طب ..هل استطيع التوفيق بين الدراسة ومسؤولية الزواج مع العلم اني فتاة واشعر بفراغ عاطفي حاد بحياتي
  ","

   اصبري على نفسك .. الزواج على مميزاته وجماله، لكنه في الوقت نفسه عبء إضافي وله تكاليفه !
   
   هانت .. والمجاهدة في المرحلة دي = بتعلمكم يعني إيه عفة.
  
"
87982,"
   خطيبي العاقد علي هل يجب ان اخذ اذنه عند خروجي من بيتي ؟
  ","

   لأ !
   
   إذنك مع أبيك ما دمت في بيته.
  
"
87983,"
   ما مواصفات السنجل الصالح؟
  ","

   هو البرنس في نفسه .. الكنترولينج لمشاعره .. السترونج أمام حاجته وغريزته :)
  
"
87984,"
   هو أنت يا مولانا ممكن تعرفني الجامع اللي بتصلي فيه الجمعه وأقابلك ولو ٥ دقائق بعد الصلاة ؟!
  ","

   هذه الجمعة في الحرم بإذن الله 😃
   
   آه في الطريق .. وسأدعو لكم جميعا ..
   
   لا توصوا حريص.
  
"
87985,"
   حفظك الله لنا أبانا ، يا رب حضرتك تشوف السؤال المره دى نفسي مرة اجد اجابة ربنا يعينك 
سؤالي هو اني بدعى ربنا ف صلاتي دايما ان يتوفاني قبل زوجي -مكتوب كتابنا- خايفة جدا يكون تعدي ف الدعاء،هل هو كذلك؟وانا بدعي من باب الرجاء والله مش التشرط لاننامرتبطين ببعض جدا وكنت بدعيها من ايام الخِطبةأيضاعليا شئ؟
  ","

   طب ما إيه رأيك تدعي ربنا يسعدكم ببعض ويبارك عمركم وتركزي على كده ؟
   
   وما تشغليش بالك بغير ده.
   
   (وبلاش أبانا دي يا جدعان 😬).
  
"
87986,"
   اتحسدت ي شيخ 😢
حضرتك كنت بترد عليا ف الاول والوقت معنتش بترد :)
  ","

   و(معنتش) هرد تاني 😩
   
   بوظتولي المخارج الله يسامحكم.
  
"
87987,"
   مش ناوي تعزمني على سمك علشان بتحبني 😬
  ","

   أحبك آه .. أعزمك لا 😬
  
"
87988,"
   والله عاملين محشي النهارده .😂
  ","

   هنا وعافية !
  
"
87989,"
   وجعت قلبى اخر واحدة ربنا يفرح قلبك وقلوبهم ...يابنات والله من يريدكن سوف يأتى إلى بيوتكن من بابه ولن يعلق قلوبكن من بعيد به والشيخ يريد أن لا ينفطر قلوبكن وان تحافظن عليه لما يستحقه أدعو الله أن يرزقكم الزوج الصالح وان يعف قلوبكم 💙
  ","
  ....
  "
87990,"
   كلمة بمناسبة يوم المرأة العالمي
  ","

   دامت حلل المحشي على اديكم .. كل سنة واحنا ممتنين ليكم 😃
  
"
87991,"
   ياشيخ انا متزوجه وفي فتره الخطوبه كنت تقيله جدا يعني كلامنا بحدود ومنتقابلش وهو كمان محترم جدا ولكن بعد الزواج حاسه اني اخدت عليه جدا او احيانا بحس اني مدلوقه في حبي ليه بيحبني جداجدا وانا اعشقه وبعمله اللي عايزه هو حبي الزياده ليه فيه مشاكل احيانا بضايق من نفسي ولاده وسوسه كدابه ؟
  ","

   محتاجين تترقوا بس عشان ما تتحسدش النعمة دي !
   
   استمتعي بفضل الله عليكما واشكريه وسليه تمامه ودوامه ..
  
"
87992,"
   يا ابا انس تقدمت من سنتين وتم قراءة الفاتحة ، وبعدها تم تأجيل الخطوبة لدخولها كلية عملية ، ومضي من المدة عامان ومتبقي ثلاث أعوام علي انتهاء  دراستها ولا نتحدث الا للاطمئنان وعلي فترات ، رأيك اتكلم في خطوبة بعد انتهاء العام الدراسي هذا ام انتظر .. ولمتي ؟ 
احبك في الله 😘
  ","

   استنى كمان سنة 😢
   
   الله يعينك يا سكر 💚
  
"
87993,"
   انا اصحابي بيكلموني وقت المصلحه ودا عادي جدا لو بقدر اساعدهم اساعدهم بدون كلام لدرجه واحده كلمتني واخر المكالمه منتظره تقول عايزه ايه فقالتلي من غير ما اسألها انها متصله تسأل بس دا يبقي ضعف برضوا
  ","

   لأ !
   
   ما دمنا بنساعدهم برغبتنا بدون ما يستغلونا ..
   
   فده كرم نفس.
  
"
87994,"
   أنا لا احبذ اقتراحتكو ي بنات أنا مكنتش ببصله رغم أني مكنش بيعمل حاجة غير انه بيبصلي وبيحاول يجي يتكلم وانا كنت بقو من مكاني والموضوع استمر معاه لأكتر من سنة لحد م حصل كلام وأنا فعلاً طلعت زي ما اللشيخ قال بهم وألم ما يعلم بيهم إلا ربنا ادعوا بالخير بس وبالله اقفلوا الباب دا خااالص
  ","
  ....
  "
87995,"
   قولهم ياشيخ ان السكه ديه زباله بتدمر نفسيا عدل. وتلف ودور و نبدا الوهم و في الاخر لا هيجي و لا هيحبك و مش هتشوفي غير نصيبك قولهم ان الاكتئاب وحش وان هتلاقي نفسك ضيعت سنين من عمرك في وهم ولما تفوق هتلاقي حياتك كانت واقفه.
انا بنت و دخلت دوامه ديه وادعي بيه زوج صالح وفي الاخر كنت هشيل سن مالاكتئاب
  ","
  ....
  "
87996,"
   غض البصر للنساء زيي الرجال؟
  ","

   لأ !
   
   يجوز لها النظر ما دامت الفتنة مأمونة، والشهوة غائبة.
  
"
87997,"
   ليا صاحبي بيلبس من لبسي لدرجة ماعدش بيلبس غير هدومي انا بس انا كويس معاه بس للاسف هو مابيعرفنيش ولا بيكلمني غير وقت مايحتاج مني حاجه فقط غير كده دايما بيحاول يحسسني انه افضل مني ويشوف نقاط ضعفي ويفضل يتريق عليا مش عارف اتصرف معاه ازاي ومش عايز احرجه ومش عايز يبقي حرام عليا
  ","

   أنت ضعيف وتستاهل اللي يعمله فيك !
   
   لازم تعرف تقول: لأ.
  
"
87998,"
   .💚أحياناً نتساءل عن سرالقبول والمحبة الكبيرة لشخص معين..فتأتي الإجابة في هذه الآية : 
🌹""إن الذين آمنوا وعملوا الصالحات سيجعل لهم الرحمن ودا"".
 💚ماأروع الحب في الله💚  وآلله إني أحبك ف الله دعواتك ي شيخ فاني في أشد الحاجة لها
  ","

   اللهم يا رب اجعلنا كذلك !
   
   أبشر حبيبي 💚
  
"
87999,"
   انا البنت الاولى 😊 
فعلا انا اتمناه زوج واب لانى ارى فيه الصلاح والالتزام ومجال عمله زيى وحساه مطابق جداا لكن اعوذ بالله من ان يكون هناك انجراف ولا عمرى افكر فى كده جتى بتجنب النظرات لانها حرام الموضوع كله مجرد تفكير وتمنى هل يمكن ان ادعوا الله باه يجعله زوجا لى والا فليصرفه عنى اذا كان شرا ؟
  ","

   لا بأس.
  
"
88000,"
   طب انا العكس،،فسخت بس اتسرعت وظلمته بعد ما عدي الوقت حسيت اني مكنش الموضوع مستاهل كل ده قعد يراضيني شهور والشيطان كان عاميني ودلوقتي بحاول ارجعله مرضيش *كنا بنحب بعض جدا*أمشي  واحفظ كرامتي ولا أحاول معاه شويه زي ما هو عمل ..تعبانه جداا 💔
  ","

   قد أضعتيه.
  
"
88001,"
   ي ريت حضرتك ترد..انا ف اولى جامعة ومتقدملى عريس كويس جدا زى م بيقولوا ذو خلق ودين واهلى موافقين عليه بس انا مش عايزة ارتبط الوقتى مش جاهزة ووالدى زعلان م رد فعلى وبيقولى اديله فرصة بس انا حاولت ومش قادرة بردو وخايفة اكون بظلم الشخص دا وبزعل اهلى..انا لسه برسم مستقبلى وعايزة يبقى ليا كارير
  ","

   كلية إيه ؟
  
"
88002,"
   طيب انا مشكلتي شبه مشكلتها سني اكبر ٢٦ سنة ومش بشوفه ولا بينا اختلاط ابدا ماهو الا شخص اري فيه الصلاح ليكون زوج واب اتابعه من فترة لاخري  وادعي بالخير فقط ابلك بردو ؟
  ","

   التبليك يكون في حالة الانجراف .. أو خشية حدوثه !
  
"
88003,"
   انا بحب الغنيوة دى 😌
  ","
  Me too :)
  "
88004,"
   لو بنت متعلقة بشاب بس والله انها بتتجنب حتى النظر اليه .. هل تستمر بالدعاء ان يجمعهما الله ولا تبطل و تحاول تنسى ؟
  ","

   تدعي ربنا بالخير .. حيث كان.
  
"
88005,"
   أقول لزوجي(احنا عاقدين) يغض بصره ازاي واحنا فالشارع؟ هو كويس معايا جداً بس ساعات بيكون في بنات بيقعدو يبصه علينا واحنا في مطعم أو بنضحك وبلاقيه باصص.بحس إنه مش قصدو وبيكون عايز يعرف هما ليه بيعمله كدا بس بتضايق لأن ديماً البنات بتاخدوها فرصة وتتمنظر قدامه أو تفرح إن بيبص عليهم. بتكسف وبتحصل كتير.
  ","

   خلي عندك ثقة في نفسك .. وسيبك من العبط ده !
   
   بنظامك كده أنت اللي هتكبريها في دماغه.
  
"
88006,"
   هل ترانا نلتقي.. 💚
  ","
  Why not ?! 😬
  "
88007,"
   حبيبى ياكبير الريال صعد 😂
  ","

   وايه الجديد ! 😌
  
"
88008,"
   وانا راحه الجامعة فى واحد بيجى معانا ومن كتر مابشوفه حسيت قلبى اتعلق بيه وبحاول اغض بصرى وابعد بس بتابع كل صفحه دايماا وبفكر فيه علطول كده حرام بس مفيش اى تمادى ولا نظرات ولا اى حاجه حرام اما افتح صفحه والاسك بتاعه ممكن اسأله حاجات وكده ولا اى ؟ انا بجد تعبانه وخايفه اكون بغضب ربنا انصحنى ياريت 😔
  ","

   بلّكي حساباته .. وفوقي !
   
   أنت لسه على البر .. ولو الموج جرفك مش هتطلعي إلا بهم وألم ..
   
   قد نصحتك.
  
"
88009,"
   والله مكنتش مرتاحه خالص واكتشفت حاجات مكنتش هقدر أتعايش معاها أبدا ، بس هما كانوا شيفينوا كويس ومغلطني !! الناس فاكريني متكبرة وهتعنس وبيقولوا هيا عايزة مين !! بس مش مهم المهم أهلي عايزة أراضيهم ،، هو الموضوع انتهي خلاص بس بابا زعلان  وانا عارفه انو زعلان من الكلام اللي بيتقال وانا مقدرش ع زعله
  ","

   هيروقوا ما تقلقيش !
   
   زعله الوقت أحسن من همه وأنت تعيسة في حياتك مع رفيق لا يشبهك ..
   
   اللي أنت عملتيه صح .. جدا.
  
"
88010,"
   يا أبي انا الحمد لله خطيبي فيه كل صفات السلامه النفسيه وطيب الخلق وبيراعي مشاعري جدا الحمد لله بس بحسه مختلف عني كليا ف الاهتمامات والميول بيتكلم ع الأفلام والمسلسلات كتير وجانب الحلال والحرام عنده مطنشه شويه مبيحبنيش اناقشه فيها حتى الصلاه بيأديها ف البيت مش ف المسجد ولما بذكره كمان
  ","

   ما دامت شخصيته عندها استعداد للتحسن وما دام في النهاية مش بيفوت فرض = استمري.
  
"
88011,"
   انا عندي 22 ومتقدم شخص عنده 33 هل فرق السن كبير اعلم ان يختلف من شخص لشخص ولكن كوجه عام. ولحد الان  دينه و حالة الاجتماعيه والماديه والتعليميه مناسبين 
هل الفرق كويس ؟
  ","

   لا بأس.
  
"
88012,"
   السلام عليكم ياشيخ انا سافرت برا قبل كده مع بابا ولانى مكنش معايا ماما فبابا اعطالى فيزا كارد بحيث اصرف عشان محسش بالوحده بس ياشيخ انا عشان اول مرة امسك فلوس صرفت كتير اوى لدرجه ممكن اخلص الف ريال فى اسبوع وبابا مكنش بيزعلنى واشتريت حاجات ملهاش لازمه وكل اما اشوفها بزعل اوى ع التبذير وندمانه اعمل اى
  ","

   توبي لله واستغفريه .. واوعي تعملي كده تاني !
   
   واللي تقدري تتصدقي به من الحاجة دي تدخلي به سرورا على أحد = لعله يكون كفارة لك بإذن الله.
  
"
88013,"
   طيب انا اتجوزت واحد مش سليم نفسيا معقد وقرفني شتيمه وتهزيق ليا ولاهلي ورفعت قضية طلاق شوية يقولي بحبك وشويه يرجع يشتمني
  ","

   حقك !
  
"
88014,"
   كلنا علينا مصاريف وشيكات والتزامات ووضعنا صعب لكن احنا دايما بنديه الشهرية واللي يفضل معانا بنحاول نزبط أمورنا فيها
ادعيلنا يا مولانا
  ","

   الله يسعدكم ويتقبل منكم ..
   
   أبشروا بخير وسعة رزق بإذن الله.
  
"
88015,"
   أنار الله دربك ووفقك وسدد خطاك ويسر أمرك ورفع قدرك 
ورزقك من حيث لا تحتسب .. 
اللهم آمين
  ","

   آمين .. آمين .. آمين ..
  
"
88016,"
   لما اقول لزوجي يا روحي وعمري وانت أغلى من نفسي
الكلام ده يليق بالشريعة ولا فيه تعدي لان 
الروح بيد الله
في حد فهمني مينفعش نقول الكلام اللي شبه ده 
ده صح
  ","

   اللي بيقولوا ما ينفعش = قساة قلوب، جافو المشاعر .. وبيلزقوها بالدين بس عشان يريحوا ضميرهم !
   
   أغرقيه حبا .. واحتسبي أجرا ..
   
   الله يسعدكم.
  
"
88017,"
   رد عليا بالله عليك يا أبي 

أنا فركشت الخطوبة والناس طلعت فيا العِبر !! الناس أذتني جدااا والله ، وكل دا مأثر عليا جداااا ، واللي زاد الهم إن أهلي زعلانين إني فركشت 💔💔
  ","

   المهم سعادتك فين !
  
"
88018,"
   و الله صدقآ أرى روحك قريبك من روح أبى 
و لكن أبى نال مايستحقة وهى الشهادة بفضل الله
كان خير أب و رفيق
أشتقت له حد السماء 😭
  ","

   اللهم واكتب لي شهادة .. واجمعني به في الجنة.
  
"
88019,"
   والدي تعب في حياته لحتى يقدر يعيلنا ، من كم سنة أقنعناه يترك الشغل ويرتاح وأنا واخوتي بنتكفل بمصروف البيت وصرنا نعطيه شهرية نقسمها علينا بس تغيرت الظروف عليي ومش دايما أقدر أدفع اللي عليي هو عليا اثم لو ما دفعت لما أكون مضغوط بمصاريفي؟!
  ","

   شيلوا بعض .. ووفوا بوعدكم ..
   
   أنت مضغوط الوقت بعدين تفرج وتشيل بإذن الله ..
   
   المهم الصدق وعدم التماس المعاذير بخلا.
  
"
88020,"
   ارجوك رد بسرعه  لقيت حاجة ضايعه في الكليه سعرها 35ج سالت محدش قال بتاعتي خدتها لانها عجبتني و للاسف قدمتها هديه لحد لانها كانت مكتئبةو فرحت جدا بيها في اخر اليوم التالت صاحبة الحاجة دي كلمتني و عايزاها اتصرف ازاي؟ولو هديهالها هاخدها من الي اديتهالها بس من غير ماتعرف تعتبر سرقه كدة؟انا كارهة نفسي جدا
  ","

   ادفعي لها سعرها !
   
   أو اشتري لها واحدة جديدة.
  
"
88021,"
   هل جمال الحياه هو الحب؟
  ","

   جمال الحياة (صدقا) في القرب من الله !
   
   وجدت الحب .. أو عشت تسند نفسك على درب رضاه.
  
"
88022,"
   كيف السبيل إلى الرضا ؟
  ","

   بحسن الظن فيمن قضى !
  
"
88023,"
   منتقبة وبركب عجله يابي وبروح الكليه ومش بيبان مني حاجه خالص وبالعكس افضل من زحمة المواصلات وان حد يخبط فيا او غيره هو ده ميصحش هو ده اوفر بالله عليك ترد عليا انا مش بحب خالص اقرر اي سؤال عشان مضيقكش
  ","

   امممم !
   
   مش عارف ده مدى قبوله في المجتمع إيه .. وهل مش بيعرضك لمضايقات .. وهل المضايقات أرحم من احتمالية التحرش مثلا في المواصلات ..
   
   لكن هو الحكم من حيث أنه حكم -بالشروط التي ذكرتيها- جائز.
  
"
88024,"
   أخشى الوقوع في الكبر والغرور بسبب كثرة مدح الناس لي.
انصحني يا شيخ
  ","

   الناس لا يعرفون من نفسك ما يعلمه الله وتعلمه أنت !
   
   إياك أن تغرك حروفهم عن الحقيقة .. هم فقط معجبون بستر الله لها.
  
"
88025,"
   حتى لو حد لمسنا ف المواصلات بالغلط ؟
  ","

   حتى لو.
  
"
88026,"
   مهنة الخياطة انا بشوفها فن قبل ما تكون مهنة لاكل العيش ، انك تحولي حتة قماش مالهاش لزمة لفستان جميل او جيب حلوة ، مهنة الخياطة مهنة عظيمة لازم تفخري بيها لانها فن جميل و قبل كل ده هي حلال .. ❤❤❤
  ","

   أتفق تماما .. لأني ولدت على صوت (ماكينة) أمي السينجر :)
  
"
88027,"
   الوضوء صباحا قبل ما اخرج للجامعة ..هل صلاتي صحيحه طول ما انا متاكده ان وضوئي صحيح ؟ وساعات بحس أن صلاتي مش هتبقي صحيحه كدا وبالذات بعد زحمه المواصلات ؟!
  ","

   صحيحة.
  
"
88028,"
   طب هو غلط اللي انا عملته ده وكده نزلت من نظره
  ","

   الزمي الحدود .. لله !
   
   بصرف النظر هو شايف ايه.
  
"
88029,"
   مهنه الخياطه بأمانه حلوه ولا وحشه
  ","

   مفيش مهنة حلال وحشة !
  
"
88030,"
   صباح الفل ع اجمل شيخ واحب داعيه في الدنيا ❤💙
بالله عليك يا شيخي سامحني سامحك الله ..
  ","

   شيخ وداعية وكلام كبير !
   
   مسامحك يا برنس 💚
  
"
88031,"
   انا بعت كلام حلو لخطيبي كرد فعل وهو طنش
  ","

   أو ماسك نفسه عشان ما يعكش !
  
"
88032,"
   يا صباح الخير يا اللى معانا
  ","

   الكروان زهق من البلد واللي فيها .. وبيقولك خد تأشيرة هجرة لكندا !
   
   ابن المحظوظة 😬
  
"
88033,"
   زوجي مسافر وعرفت انه بيكلم بنات  اوجهه والا اعمل ايه ومعايا الدليل
  ","

   معاك الدليل يا سعادة المفتش الخطير !
   
   تعرفوا المشكلة كتير بتكون فين ؟
   
   المشكلة إن بعضكن بتوجه طاقتها ومهارتها للبحث والتنقيب والتجسس .. ولو وجهتها لحسن التبعل والاحتواء لكانت حياتها أفضل كثيرا.
   
   أنا هنا لا ألتمس له العذر بالطبع، ولا أحمل المرأة المسؤولية في كل الأحوال؛ فبعض الرجال للأسف عينه تندب فيها رصاصة ولو كانت مراته مش مقصرة معاه في حاجة !
   
   عموما حطي ايدك على الخلل جه منين (عندك ولا عنده) وصلحيه .. وبعدين نشوف المواجهة هتكون حل ولا لأ.
  
"
88034,"
   انا قصيره وف الجامعه والناس بتتريق عليا بحجه الهزار بس الموضوع بيضايقنى حتى عيلتى انتى مش حلوه مش هتتجوزى وكلام كتير مفروض منى اعمل ايه دى حاجه انا مخترتهاش
  ","

   طنشي تماما !
   
   حبي نفسك كما هي.
  
"
88035,"
   يا شيخ احنا بيجيلنا قطط ف البيت من حيث لا ندري المهم ان القطط دي تبصلها وتمشيها ما تمشيش اللا بصعوبه المهم كنت قاعده وف قطه وانا قعدت احفظ القران وعليت صوتي أول ما بدأت القطه مشيت معني كدا انها ملبوسه مثلا ؟
  ","

   لا معناها إنها جعانة وملقتش عندك فايدة 😬
  
"
88036,"
   بس ياابي معظمنا شوهته الايام ومننا بقا فاقد الثقة وبيخاف من القرب ومن الفراق وبيخاف من حااجات كتير مش ذنبنا ده ده اسبابه من اللي احنا شوفناه نعمل ايه ياابي
  ","

   نعالج نفسنا ونقف دايما على آثار الأيام فيها ونصلحها !
   
   كلنا مشتركين في نسبة من الاضطراب .. العامل الفارق في رغبة الإصلاح وفي القدرة عليه.
  
"
88037,"
   يا أبي ...
كنت لابسه الخمار من وأنا في أولى اعدادي لغاية تالته ثانوي 
وجيت اما دخلت الكليه بقيت البس طرح 
بابا دلوقت طالب مني البسه. أنا مش عاوزه ازعله وفي نفس الوقت متردده في لبسه 
انصحني 😔
  ","

   البسيه .. ساتر وجميل وشيك برضه ما تقلقيش.
  
"
88038,"
   زنيت وانا لسا مجبتش 18 سنه 
ممكن ربنا يسامحني
  ","

   باب التوبة مفتوح لا يُغلق !
   
   اصدق في الندم والإقلاع والعزم على الثبات.
   
   عد لله محسنا الظن، لا يستحوذ عليك الشيطان.
  
"
88039,"
   19 سنة ومتقدم لى عريس كلهم بيقولوا عليه لقطة بس انا حاسه انى لسه مش بالضنج الكافى انى اخد خطوة زى دى كمان انا فى تانيه صيدلة يعنى هيستنى كتير ، المفروض اعمل ايه
  ","

   اصبري على نفسك.
  
"
88040,"
   والسلامة النفسية دي نعرفها ازاي ؟؟
وهو هيعرف ازاي اذا كنت سليمة نفسية او لأ ؟؟
  ","

   الدنيا اللي واخدين الدنيا ببساطة !
   
   اللي عايزين يعيشوا حياة هادية وراضية ..
   
   اللي مش هاممهم يتحكموا أو يطلعوا عقد النقص في العلاقات ..
   
   اللي واثقين في نفسهم وفي الطرف الآخر بالتالي ..
   
   هم دول الأسوياء نفسيا اللي يصلحوا يكونوا سند !
   
   وكل ده بيبان ويتعرف مع المواقف.
  
"
88041,"
   من زمان وانا بتعالج عند طبيب نفسي لحساسيتي المفرطه واكتئابي الدائم الشديد.. سأخبرك ان ابي يعلم كل ذلك والمشكله انه يأتي عليه فترات يسئ الي في معاملته وحديثه وقد يمد يده مع انه يعلم اني في حاجه للعطف دائما كما أني متعبه جدا والله ولا طاقه لي بأذى لسانه وقوله فما الحل في رأيك ؟!
  ","

   تجنبيه ما استطعت !
   
   الله يعافيك ويحفظك.
  
"
88042,"
   ايه هي الحاجات ال مينفعش اتنازل عنها لي صفات زوجي المستقبلى !
  ","

   الصلاة - حسن الخلق - السلامة النفسية.
  
"
88043,"
   السلام علیکم ورحمة الله وبركاته
عندي سؤال بخصوص غض البصر دلوقتي اما المفروض اغض بصري طيب وانا في الطريق أو المواصلات غصب عني عيني بتيجي على الشخص اللي قدامي وعارفه أن أول نظرة لا تحسب بس احيانا بيكون اكتر من مره ودكاتره الكليه برضو ببص للدكتور علشان اقدر افهم
فما الحل يا شيخي؟ 😑
  ","

   عادي .. ما دام نظر عادي، لا شهوة فيه.
  
"
88044,"
   ياشيخ هل كما تدين تدان تنطبق حتى وإن توبت إلى الله عن هذا الذنب
  ","

   التائب من الذنب كمن لا ذنب له !
  
"
88045,"
   كيفيه الاغتسال و الطهارة للبنت بعد الحيض
  ","
  Google it.
  "
88046,"
   لازم يترد عليا ف72ساعه والا هشنق نفسي يرضيك ي شيخ اشنق نفسي؟  😂😂💔
  ","

   ثانية واحدة أربط الحبل في المروحة 😬
  
"
88047,"
   الله أكبر 
يحيا الحق 😂❤❤👏👏
  ","

   بإذن الله 🍀
  
"
88048,"
   هل النقاب يمنعنى من روحى المرحة؟!
  ","

   لازم هنا شوية ضوابط نتفق عليها ..
   
   ١) النقاب فضل وجمال .. لكنه ليس غاية في حد ذاته .. هو مكمل للبرواز الجميل للمسلمة ..
   
   ٢) البرواز الذي من مفرداته الأساسية الصلاة - الحجاب - سلامة القلب وحسن الخلق ..
   
   ٣) المنتقبة هتفضل بنوتة (فرفوشة) عادي جدا .. لا يقتل نقابها أنوثتها في بيتها ولا مرحها وسط صويحباتها ..
   
   ٤) لكن هذا لا يعني كم (الأوفر) اللي عدنا بنشوفه .. زي منتقبة آه وبركب عجل، منتقبة آه وبلعب كمانجا، منتقبة آه وبعمل فوتو سيشنز على جميع الوضعيات ..
   
   مش مضطرة والله تثبتي للدنيا إنك كائن طبيعي يعني !
   
   يبقى للنقاب التزاماته اللي لازم تكون فاهماها اللي هتلبسه .. بلا تشنيع وبلا تمييع.
  
"
88049,"
   هل ظللت مستيقظًا لليلة كاملة من قبل؟
  ","

   ليالي .. ليالي .. ليالي !
   
   (بصوت الست 😬).
   
   من الآن ولمدة ٧٢ ساعة سأكون معكم هنا بصفة متقطعة .. يعني مش نظام جلسة في نهايتها (ألقاكم ..) كما تعودنا ..
   
   صباح الرضا 💚
  
"
88050,"
   السلام عليكم 
ليه حضرتك لو حد بعتلك من سن 20 .21.22 وهكذا بتصنفه تبع بتوع اللبن والنوم 😅 ع الرغم ان اكيد حضرتك عارف ان منهم بيكون محتاج الزواج والحب فعلاً ومنهم مشاعره صادقة جداً هو أنا مش بحب خالص الحمد لله لكن بحاجة للزواج والرفيق بحاجة للشخص المجهول صاحب أحلامي فتاة 21سنة
  ","

   طبيعي جدا !
   
   شعور الاحتياج طبيعي .. المهم كيف نحجمه ونتعامل معه ونعيش المرحلة ولا نتعجل شيئا قبل أوانه ..
   
   أما بعد ..
   
   فما ينفعش تفضلوا صاحيين للوقت وكمان لسه ما شربتوش الحليب 😠
   
   يلا .. نوووم ..
   
   تصبحون على خير يا صحبة الجنة 💚
  
"
88051,"
   ليه بيعايرونا بذنب عملناه يا شيخ ليه بيفكرونا اننا غلطنا كل ماننسى  مش عارفين احنا تعبنا من الاحساس بالذنب قد ايه؟ مش عارفين اننا توبنا؟مش حاسين بالعذاب دا؟ قولهم ياشيخ يسيبونا في حالنا بواحشتنا احنا مش ملايكه عارفين اننا وحشين كفايه يوجعونا بسخريتهم وكلامهم
  ","

   احنا مش ملايكة .. ومش شياطين !
   
   وربنا أرحم بنا ومطلع علينا .. إن حزنا رضاه = فقد فزنا ..
   
   وأما أولئك .. فبكل بساطة ..
   
   (طز) فيهم جميعا.
  
"
88052,"
   باله عليك ترد انا مش عارفة اتعامل مع خطيبي بسبب الموضوع ده، بيقولي انه عايزني زوجة مطيعة واسمع كلامه عايزة افهمه ان طالما انا هحبه وهو هيعامني كويس فهعمل كل الي عايزه بس بالحب مش بمفهوم الطاعة لاني تعبت والله بسبب الموضوع ده هو كويس ومخترم معايا ، بالله ترد يا شيخ مش عارفة اتصرف وافهمه ازاي
  ","

   ما دام كويس ومحترم .. وأنتم متفاهمين مع بعض = سيبك من الكلام العام الخايب ده لأنه بيتقال من باب (دبح القطة) بس.
   
   بعد كده فيه حاجات كتير بتنزل كلمة حنفي الأرض :)
  
"
88053,"
   تجاوزنا حدود الخطبة بمبالغه شديدة بقيت خايفه انى اكمل ربنا ميباركلناش ف زواجنا وهو كمان خايف وبقيت خايفه منه وخايفه اسيبه لانى بحبه :') وخايفه اكمل حاسه انى تايهه بين قرارين اصعب من بعض مش عارفه اخد قرار ومش عارفه اى الصح واى الغلط
  ","

   الصح تتوبا لله وتستغفراه .. ومعدتوش تختليا ببعض تاني !
   
   وتدعوا ربنا بالخير .. وتكملوا .. وتبطلوا وسوسة.
  
"
88054,"
   انتظرته سنتين  لاني وجدت نفسي فيه .. وكنت ابحث عن مواصفاته مُذ زمن 
وحبيته حب الله يعلم في صدقي وفِي صدقه
والده رافض تماما  لاني اكبر منه بسنتين هو ٢٢ وانا ٢٤ 
مع انه حتى والده وعدني بانه حيجي..

وقلبي الله اعلم بحاله .. 
اعطينا نصيحة 
لانه حنترك خلص
  ","

   ما دام عديم الحيلة = فلا ينبغي أن تكوني أضعف منه !
   
   خذي قرارا بالتجاوز وأبشري.
  
"
88055,"
   زوجى قبل ما يموت قالى اختك ما تدخل البيت هل واجب انفذ كلامه ولا اعمل ايه
  ","

   حسب سبب قوله هذا !
  
"
88056,"
   لو ابدي اعجابي ف شيخ و بقول انت جميل و يابخت اللي هتتجوزك دا حرام! اصل اللي قلتلوه كدا شتمني ( و كتبلي احترمي نفسك ياوليه ايه القرف دا اتق الله و حافضي على نفسك ) و عملي بلوك وانا مش بقصد حاجه انا اكبر منو ب10 سنوات !؟
  ","

   أنت غلطانة طبعا !
   
   تبدي إعجابك به بتاع إيه !
   
   وهو كان المفروض يكون أكثر تهذيبا .. وإن أصاب في أخذ موقف حاسم ..
   
   غلق باب الفتنة نجاة، والسلامة لا يعدلها شيء.
  
"
88057,"
   والله بنحس بأمل بوجود حضرتك..وكل ما تضيق باجي أشحن طاقة إيجابية..ربنا يجبرك
  ","

   ويجبركم ويرضيكم .. ويسترني بستره الجميل ..
  
"
88058,"
   مخطوبة وعايزة افسخ الخطبة بسبب ظروف أهلى مش عايزة أجىء عليهم واكون مبسوطة وهما يكونوا مضغطوطين بسببى انا بشتغل مع الدراسة بس المرتب مش كافى عايزة افسخها واشتغل واساعدهم انا كده هأظلم خطيبى ؟ ولو اجابتكم اه بس مش أحسن ما أجىء على أهلى
  ","

   هتظلمي نفسك وهتظلمي أهلك !
   
   أي ضغط يهون مقابل يطمنوا عليك ويشوفوك سعيدة ..
   
   دعي عنك هذا التفكير .. وهتتعدل بإذن الله.
  
"
88059,"
   كنت علي علاقة بفتاةوانفصلنا وكانت علاقة بلا تجاوزات،عدت مرة اخري بنية الزواج واتخطبنا وحصلت تجاوزات بسيطة ، الان عرفت انها كانت علي علاقة بشاب قبلي ذو منصب اقنعها انه يريد الزواج بها وحادث بعض من اهلها فظلت علي علاقه به لمدة سنه تقريبا قبل ان اعرفها انا احبها واريد الحلال رغم خطئي ولكن الشكوك تقتلني
  ","

   إما تجاوز ما مضى كأن لم يكن .. واحتساب ارتباطك بها بداية جديدة لكل شيء !
   
   وإما فراق بمعروف .. دون معايرة أو تجريح.
  
"
88060,"
   هل ضاع إسلامنا ياشيخ ؟!
  ","

   لو كان له أن يضيع = لضاع بموت النبي !
   
   إنما الضياع لنا إن لم نعش به، ونمت عليه.
  
"
88061,"
   انا اتربيت و كبرت و انا عارفة ان ابويا كدة، و اتجوزت و خلفت و بقي عندي تصالح نفسي مع الفكرة اني افصل بين انه ابويا و ليه افضال عليا و انه محترم ادام الناس و بيعمل خير و بين انه بيعصي ربنا زينا كلنا بس مع اختلاف المعاصي و ربنا غفور رحيم، ربنا يهديهم كلهم قبل ما يقابلوا ربنا
  ","

   أحسنت 👍🏻
   
   اللهم آمين .. ربنا يتوب علينا وعليهم.
   
   ألقاكم يا صحبة الجنة 💚
  
"
88062,"
   ممكن الواتس بتاع حضرتك يا أبا أنس
  ","

   الواتس اتسرب للأسف .. وعدت بدخله زي كدهو:
  
"
88063,"
   ابى يشهد الجميع بأخلاقه ، فتحت مرة السيرش عنده ف الفيسبوك صدفه عشان ابحث عن حاجة لقيت كل اللى باحث عنهم حاجات مقرفة واستحى انى اشوفها ، وطلع كده فى الهيستورى بتاعة اليوتيوب وجوجل وكل حاجة ومره بمسك تليفونه لقيت فى صفحه قذرة مفتوحه وفيديو وحش اوى اوى ، انا مش قادرة اتعامل معاه وفعلا كارهاه اعمل ايه
  ","

   أبوك رجل محترم ويستحق شهادة الناس !
   
   غير أنه ليس بمعصوم .. وهذه مرحلة من الاضطراب لا يكاد يخلو منها كثير من الناس ..
   
   بتاخد وقتها وبتعدي ..
   
   المطلوب من حضرتك معدتيش تمسكي أجهزته فضلا عن تعمد التجسس عليه؛ فهذا حرام !
   
   ثم تكوني مؤدبة في الحديث عنه ما دام يحسن معاملتكم ..
   
   ودعي هذا بينه وبين الله؛ لعله يعفو عنه بمنه بأعمال صالحات له أخر ..
   
   شوفي .. أنا مقدر صدمتك واهتزاز صورة القدوة أمام عينك .. لكن تخيلي أنك لم تري شيئا من ذلك .. مش كان هيفضل بابا اللي له كل حب واحترام ؟!
   
   تعاملي إذن بمبدأ أنك فعلا لم تري شيئا .. ومع انقطاعك عن متابعته أو مسك جواله ولو بدون تعمد = هتحسي إنه بطّل .. وهذا ما سيحدث بإذن الله.
  
"
88064,"
   ياشيخ انا مهندس وهتخرج السنة الجاية وعندى شقة ووالدى قالى خلص عشان يشغلنى فى الشركة عنده  
بس فاضلى السنة الجاية وسنة الجيش فى واحده عايز اتقدملها بس أكبر منى حضرتك شايف اتقدم ولا لا 
ولو بنت حضرتك ممكن توافق على ظروف واحد زى ولا لا
  ","

   تقدم حبيبي.
  
"
88065,"
   ياشيخ انا نفسى البس النقاب بس متردده لانى حاسه انى هالبسه علشان مش واثقه ف شكلى💔بس انا بحبه لله كدا ونفسى البسه
بس دايما بقول انى هالبسه علشان الشكل! فبتردد💔
بالله اجبنى💔💔💔
  ","

   البسيه لله .. ولا يثبطك الشيطان بهذه الوساوس.
  
"
88066,"
   دكتور 🙁 أنا باكل بطريقة مش طبيعة ومرات بكون بعيط وأنا بآكل يعني أنا نصحت الفترة الي ماضت جدا شو أعمل 
هل لازم طبيب نفسي أنا مشكلتي كلها النصاحة 💔
  ","

   نعم .. لازم طبيب نفسي ..
   
   وإن شاء الله بسيطة.
  
"
88067,"
   الشيخ قصده هتتعودي على الكركبة 😂😂
  ","

   أنا بحب الناس اللماحة 😃
  
"
88068,"
   شيخ محمد ضروري ترد بالله عليك.انا مش بصلي خالص عندى 22 بصلي في رمضان بس مدايقه جدا ودايما مقفوله من نفسي وبالاخص الفتره دى فيه حاجه كده عرفتها ونفسي تحصل قولت هبدا من دلوقتى اصلي وانتظم في العباده عشان ربنا يحققهالي وتبقا بدايه برضو انى اتوب .ربنا ممكن يقبل منى والا كده حرام ونفاق منى لانى هصلي عشان
  ","

   صلي يا بنتي .. واستمري في الصلاة ..
   
   سواء تحققت الحاجة دي أو لا ..
   
   استعيني بالله واثبتي وأبشري.
  
"
88069,"
   في بيك فاتح ف الرياض ي شيخنا😉😁
  ","

   في الخرج .. وقد شددنا له الرحال أكثر من مرة 😃
  
"
88070,"
   ارجوووك ارجوووك  ريحنى او قلى انك مش هترد عليا 
بس والله العظيم انا منهاره وتعبت بقالى فتره طويييله جدا 
ارجوك رد على موضوع العريس اللى مرتاحاله جدا وحاساه مناسب ووالده فلوسه مش تمام 
حرام اخده بذنب والده !
طب لو وافقت حرام الفلوس اللى متجهز بيها بيتنا !!!!!!!
  ","

   هو ملوش ذنب !
   
   يشتغل وتاكلوا من حلال .. ربنا يسعدكم.
  
"
88071,"
   مبقتش احس بالصلاه ولا اى عباده ليه
  ","

   الزمها، لا يثبطنك الشيطان !
   
   من جاور الباب بصدق = سيُفتح له يوما.
  
"
88072,"
   لو اتخصصت نفسيه وعصبيه تيجي تشتغل معايا؟والله هنعمل احسن سبوبه😀
  ","

   أنا جاهز !
  
"
88073,"
   البيك بيكك زي البيت بيتك كدا ههاهاهاا :""D
  ","

   يقولون:
   
   الألشة إذا شُرحت = يعني أنها رخمة 😑
  
"
88074,"
   يا سلام على كلام حضرتك اللى يريح القلب ويهون ابتلاءات الدنيا 
صباحك فرحة
  ","

   ولو فرخة مش هقول لأ والله 😃
  
"
88075,"
   يعنى ايه بيك
  ","

   ده من سنن العمرة في عرف الأكّيلة ! 😬
  
"
88076,"
   الله اكبر 😀انا مش متبلك
  ","

   لا متبلني ولا محمرني يا عم 😛
  
"
88077,"
   يا شيخ بالله عليك ترد . انا كلمت واحد واتخطبنا وحصل بينا تجاوزات وهو دلوقتي بيشك فيا مع ان هو والله الوحيد بس اللي كلمته ووثقت فيه وامبارح بيقولي زي ماكلمتيني اكيد كلمتي غيري .انا مش هاممني غير ربنا وعقابه والابتلاء اللي انا فيه بالله ترد قلبي بيتقطع من كلامه
  ","

   مريض !
   
   الحمد لله الذي نجاك منه ..
   
   أنهي الأمر فورا ..
   
   وتوبي لله واستغفريه.
  
"
88078,"
   بتحب اكلة البيك أم الطازج؟
  ","

   البيك لا يعدله عندي في بابه شيء :)
  
"
88079,"
   الابتلاء بيكون اسبابه ايه ؟
  ","

   مش دايما عقاب .. ومش لازم تفهموا الأسباب !
   
   المهم الرضا .. وحسن الظن .. بالكريم الوهاب.
  
"
88080,"
   ما هو أكثر عمل تحب القيام به حتى لو لم تتقاضى عليه أجر؟
  ","

   أرجو أيضا أن يكون ما ها هنا كذلك 😬
   
   ""إن أجري إلا على الله"".
  
"
88081,"
   كيف يمكنك أن تغير حياة الآخرين للأفضل وأن تترك بصمتك في نفوسهم؟
  ","

   أرجو أن يكون ما أفعله هنا سببا في ذلك !
   
   آمين ..
  
"
88082,"
   متى كانت آخر مرة صرخ فيها شخص في وجهك؟
  ","

   بطل نكد يا آسك .. ربنا يهديك !
  
"
88083,"
   كيف ترى الزواج اثناء الدراسة ؟
  ","

   الزواج جميل .. في أي وقت 😃
   
   المهم يكونوا مستعدين للخطوة وعلى قدر المسؤولية ..
   
   وده طبعا بيفرق حسب طبيعة الدراسة والتزاماتها.
   
   الله يحفظكم ويسعدكم .. جميعا ..
   
   ألقاكم يا صحبة الجنة 💚
  
"
88084,"
   طب مانا خطيبي احيانا بيقولي ياهطلة بس بهزار يعني بس بحسها عادي والدنيا بيس يعني ولا انا كدة هطلة فعلا ولازم اوقفة 😄😄
  ","

   لا عادي .. ما هو باين 😬
  
"
88085,"
   ليه لما حد بيعرف انى فى كلية تمريض بحس بنوع من الاستحقار  انا فى سنه تانيه دلوقتى وعاوز احول منها لان نفسيتى تعبت من نظرة الناس . رأيك ايه يا شيخ
  ","

   رأيي إنها كلية محترمة !
   
   وطول منت بتعمل حساب للناس = هتضيع فرص كتير في حياتك.
  
"
88086,"
   أنا عايزة أقلع النقاب مضايقني نفسيا بقالي سنين بفكر أقلعه بس بخاف من رد فعل أهلي لأنهم مقتنعين به واخواتي كلهم لابسينه برضه حاولت اخلي النية لله بس معرفتش لأن بصراحة خوفي من أهلي هو اللي مخليني ألبسه... أعمل ايه؟
  ","

   طب إيه رأيك نصلح النية ونخليه لله مش عشان أهلك ؟!
   
   تجاوزي نقطة شعورك بالإجبار عليه = هتحبيه بإذن الله.
  
"
88087,"
   طب رد عليا مرة يا مولانا طيب 🔪
أنا بقالى سنة ببعت اسئلة ومتردش عليها 😮
  ","

   ايدك يا عم .. السلاح يطول 😏
  
"
88088,"
   رأيك ايه في الوضعية و لو أنا استمريت مع الشاب دا اكون غلطانة هما حسسوني اني اعمل غلط كبير
  ","

   لا مش غلطانة .. ما دام إنسان كويس.
  
"
88089,"
   السلام عليكم يا أبي تقدم لي شخص أحسبه على خلق و دين و كان في توافق بينا لكنه كان خاطب بنت عمي و انفصلو من حوالي 3 سنوات فلما سمعو بيت عمي غضبو كتير و قطعو علاقتهم بينا فحفاظا على صلة الرحم انفصلت انا و الشاب لكن هذا لم يرضيهم و بقت العلاقة بينا و بين بيت عمي شبه مقطوعة فهل انا اعتبر قاطعة للرحم
  ","

   لا طبعا .. هم أحرار.
  
"
88090,"
   هل يعتبر انتظار كلمة تشجيع من صديق على شيء طيب فعلته رياء ؟!
  ","

   النفس جبلت على حب التشجيع والثناء !
   
   المهم ما يكونش ده أساس الغرض من العمل.
  
"
88091,"
   أنا بدخل الصفحه هنا أتعلم الصبر الحمد لله 😂😂انتظر اجابه واخرج بدونها 😂😂😂وبخرج راضيه  كأن حضرتك جاوبت
  ","

   ربنا يكتر من أمثالك ..
  
"
88092,"
   &&
  ","

   اتقي الله يا ماما .. وخدي قرار تتحرري من كل ده .. لا تتمادي لكرم الرجل معك.
  
"
88093,"
   طبعا اول مره اتجرأ واكلم حضرتك بس الصراحه عندي مشكله اني بفشل دائما مع اني ببذل مجهود جبار ومش عارف اتصرف ازاي انا في كليه التجاره جامعه بنها عربي ورغم اني بحب دراستي مش عارف احقق حلمي فيها انا بحلم بالمجال الأكاديمي فيه
  ","

   أولا: ركز تخلص من الكلية .. الأكاديمية مش هتأكلك عيش الوقت
   
   ثانيا: حاول تستفيد من حد يفهمك الدنيا بتمشي ازاي وايه اللي تبذل فيه مجهود وإيه لأ
   
   وفقك الله وسددك.
  
"
88094,"
   سالوني الناس عنك يا حبيبي
  ","

   بس أنا بغني عادي 😬
  
"
88095,"
   &&
  ","

   طبيبة نفسية.
  
"
88096,"
   دايما بدور علي نفسي في عيون الناس وتعبت
  ","

   ومش هترتاح إلا لو صار همك -فقط- رضا ربهم.
  
"
88097,"
   نفسي اعرف حضرتك بتجاوب ع اساس ايه عشان اتبع الخطوات😬
  ","

   كل شيء قسمة ونصيب 😬
  
"
88098,"
   بقالى سنتين وهى فى بالى و تصغرنى بعامين و الحمد لله اشتغلت من فترة انا باحاول اقفل اى حاجة و مستبعد تماما فكرة انى اكلمها ايه الخطوات اللى اخدها الغترة الجاية ?
  ","

   تقدم !
  
"
88099,"
   &&
  ","

   لازم تتخلصي من الشعور ده .. ولازم تعرفي إن ده قربى لربنا قبل أي حاجة.
  
"
88100,"
   بابا مش راضي ألبس نقاب غير لما أتجوز مع إن أختي الأصغر مني لابساه من قبل الجواز و كان راضي أنا عارفه إنها أجمل مني و عارفه إنه قصده إني مش جميله فعادي قلبي واجعني إنه فكر كده و شايفني كده ينفع ألبسه من غير م أقوله تالت
  ","

   بطلي عبط !
   
   وما تفكريش بالطريقة دي .. واسمعي كلام بابا.
  
"
88101,"
   يا مولانا رد عليا عشان اليوم يبقي جميل ❤❤
  ","

   يا رب 🍀
  
"
88102,"
   حتي انتي يا شيخنا بتتجاهلني
  ","

   أنتي في عينك ☹️
  
"
88103,"
   في واحد أكبر مني ب9 سنين هو ما شاء الله كويس وعلي دين و خلق بس ظروفه المادية متخبطة زي اي شاب 
مشكلتي مش في ظروفه المادية والداتي قالتلي ظروف البلد ماثرة علي كل الشباب بس هل السن ده ممكن يكون عائق كبير ما بينا بالعلم اني لسه في دراستي وهو بيشتغل مفيش أي كلام ما بينا بس مجرد أن ممكن اقبله كزوج لما يت
  ","

   لما يتقدم = نبقى نتكلم !
  
"
88104,"
   خطيبي قالي يا روح امك بهزار بيقعد يهزر بشتايم زي جزمه زفته كدا ،مكلمتوش من ساعتها و هو معبرنيش، هو فاهم اني مش بقبل حد يغلط فيا،احنا بقالنا فتره العلاقه بينا فيها فتورالمفروض اعمل ايه ؟
  ","

   بيني بوضوح إن فيه قدر من الاحترام مش هتتنازلي عنه بينكم !
  
"
88105,"
   محتاجه رد حضرتك جدا 
اختي هاتطلق ياشيخ عاشت 7سنين ف ذل و بهدله و استحملت عشان ولادها كانت كل يوم و التاني ترجع متهانه و مضروبه و ترجع بسبب ضغطهم عليها بتشتغل و تصرف ع عيالها عشان جوزها فلوسه حرام و خاين و فيه كل العبر مش لو اتطلقت يبقي اكرم لها و لا تسمع كلام الناس الكبيره و *تعيش ؟
  ","

   كثير من الناس (الكبيرة) = بقر لا يعقلون !
   
   وكم دمروا أرواحا وجنوا على أجيال بسبب حكمتهم الكاذبة المدعاة ..
   
   تطلق وتربي عيالها في جو صحي، بعيدا عن هذا (القرف).
  
"
88106,"
   مخطوبة.من سنتين اهل خطبيبي مش بيجولي غير ف الاعياد ولوما اتصلتش اسال مش بيسالوا بالذات اخته الكبيرة.مش بتسال عني ولا بيجبولي هدايا  ...اتصل انا دايما ولا اسبيهم هما اللي يسالوا مع العلم انا مشفتش حاجة.منهم وحشة الحمد لله
  ","

   اتصلي واكسبيهم وخليك ذكية !
   
   والمهم في المعادلة كلها هو.
  
"
88107,"
   اصلي الضحي دلوقتي ولا استني لما تبقي الساعة ٩ بالله ترد عاوزة أنام  😴😴
  ","

   صلي الآن.
  
"
88108,"
   إذا تركتك التي أخلصت لها من أجل صاحب مال و مركز في القوات المسلحة ماذا ستفعل ؟
  ","

   الله !
   
   وأنا مالي يا لمبي ..
   
   هي تركتك .. تفترض علي ليه يا عم .. هو أنا ناقص 😩
   
   عموما يا غالي .. اللي فاتك = لازم تفوته !
   
   متعرفش الخير فين .. وتستمر الحياة.
  
"
88109,"
   اول ماتابعتك كنت من فئه الناس اللي بتضايق من عدم ردك وكنت ببعت مبتردش ليه و انا ف قمة غضبي ولما تابعت باستمرار قدرت حجم المسئولية 
سامحتك ..سامحني ؟
  ","

   سامحتك .. سامحتك 💚
  
"
88110,"
   بماان حضرتك #مغترب ومن وانت لسة صغير
ممكن نصايح لشاب مهندس اول مرة يساافر دولة عربية بره مصر وخاطب وفي مقتبل عمله وحياته
ودعواتك ياشيخ الوضع صعب والله المستعان
  ","

   الوضع هيبقى زي الفل بإذن الله .. شوية صبر بس .. وركز تعمل لنفسك حاجة الفترة دي !
   
   عشان لما تتزوج وتجيبها معاك = يا دوب هتعيشوا كويس بإذن الله.
  
"
88111,"
   والله أنا بحب ""سيبويه"" وبحبك
  ","

   بارك الله فيك 💚
  
"
88112,"
   فيه واحد بيحبني ومتعلق بيا جامد وكل شوية يقولي استحمليني اليومين دول وما تمشيش.. عشان انا تعبان وموجوع
ومش عاوز اي حاجة.. غير انك تفضلي موجودة ، وانا مش عارفه اعمل اي او احكي لمين! 
بيبقي عامل زي الطفل الصغير لما يشوفني ،ويقولي انا فرحان وطاير من الفرحة انك ف المكان اللي انا فيه دلوقتي
  ","

   لسه صغير.
   
   فكك منه.
   
   لأنه لما يكبر = هيفكه منك.
  
"
88113,"
   بتقدورا تقوموا تاني بعد ما تقطعت بكم سبل الحياة الزاي أنا تعبت بجد
  ","

   بعلمنا أن الحياة ملك لله !
   
   وأن الله أرحم بنا من كل ما سواه.
  
"
88114,"
   هو انا اللي بحس بس انه كل شخص بيتزوج شبيهه بالشكل؟ لاني لاحظتها فعلا والله
  ","

   عشرة الأرواح تضفي على الملامح صبغة مودة !
  
"
88115,"
   ولما لاقاها صدته ومالهاش ف الطريق الشمال 
قالها انتي زي.اختي
  ","

   ولو كان لقاها كانت بقت: يا بت أنت مراتي 😬
  
"
88116,"
   انا بردوا عرفته بيك ودلوقتي خلاص سيبنا بعض وبقي متابع ليك جدا ودائما يستشهد بكلامك ضدى 😂😂 بس انا مش زعلانة ربنا يهديه ويعوضنى خير بعد طلاقي منه ...
  ","

   الله يسعدكما ويعوضكما كل خير ..
   
   الطلاق مش دايما نهاية !
   
   لعل بداية لخير قادم ..
   
   والاستفادة من التجارب = سمة الموفقين.
  
"
88117,"
   حتى لو مغلتيش نفسك كان هياخد بنت عمه .. فانت ال فوزتي و ثمنك زاد
  ","

   أحسنت 👍🏻
   
   (فزتِ .. بدون واو وياء .. سيبويه مقهور في قبره بسببكم 😩).
  
"
88118,"
   صباح كل خير ياا مُهّون على الناس لين القلب قريب منهم بعيدٌ عن النار بإذن الله 🌷
  ","

   يا رب .. يا رب .. يا رب ..
   
   صباح الرضا 💚
  
"
88119,"
   يا ابي كان بيكراش عليا وبيحاول يكلمني وانا طبعا كنت مغليه نفسي فهو بسم الله ماشاء الله بقي رجلا وخطب بنت عمه ونفضلي 😂😂😂😂 وانا الي كنت فاكره انه هيفضل علي العهد لحد ما يقدر يتقدم 😂😂😂😂😂😂 انا عارفه ان حضرتك قافل بس مش قادره عاوزه احكيلك 😅😂
  ","

   صباح (الصابونة) 😬
  
"
88120,"
   و أنا و هو سيبنا بعض لله برضه بعد متابعة حضرتك مننا احنا الاتنين، و بدعيله ربنا يرزقه ببنت الحلال :'))
  ","

   وبمثل هذا يسعد قلبي !
   
   اللهم اجمعهما (ومن مثلهما) في حلالك .. إن كان خيرا لهما ..
   
   أو أسعدهما (ومن مثلهما) كلا في طريقه .. حيث تعلم لهم الخير.
  
"
88121,"
   والله الناس اللى مش فاتحه دلوقتى فايتها كتير هنا 😂😂😂
  ","

   بقول كفاية كده عشان الدنيا ما تفلتش مننا 😬
   
   يلا .. ألقاكم يا صحبة الجنة 💚
  
"
88122,"
   يا شيخ  و تقول ايه لمجتمع يري البنت اللي نشأت في بيت في حالة طلاق ، انها مريضة بمرض معدي و يجب تجنبها ؟
  ","

   وما الجديد ؟!
   
   مجتمع مريض ..
   
   بائس من جعل له وزنا في حساباته، أو طرفا في معادلاته.
  
"
88123,"
   كيف أجعل الناس يحبونني ؟
  ","

   لا تنشغل بمن لا يملكون قلوبهم !
  
"
88124,"
   ايه دة هو فيه ايه 😂😂😅
  ","

   أنا عارف !
   
   هم اللي بيقولوا 😬
  
"
88125,"
   وانا لقيته زعلان بسبب البنت اللي بيحبها وكان خلاص فقد الأمل ان مشكلته تتحل فقلتله ع حضرتك وحضرتك حليتله المشكله وخطبها 😬 ودلوقتي بقول لنفسي ايه اللي انا هببته ده 😂😂
  ","

   ههههههه
   
   في ميزان حسناتك بإذن الله 😃
  
"
88126,"
   شيخ اولا اني أحبك في الله 

شيخ انا باخذ من منشوراتك على الفيس وبنشرها على الواتس اب دون ذكر اسمك هل يجوز او لا
  ","

   مسامحك 😏
  
"
88127,"
   بالعكس انت فوقتنا من الوهم ي شيخ💔
  ","

   الله يسعدكم ويرضيكم ويحفظكم.
  
"
88128,"
   حضرتك طلعت مفرق ناس كتير ياشيخ 😂😂
  ","
  ☹️
  
  لو فرقنا لوجه الله = هتقر العين في رضاه.
  
  مش الهدف تفريق وألم = الهدف وضوح الطريق، وثبات القدم.
  "
88129,"
   شيخ والدي في طريقه للزواج بالثالثة ، ظروفنا ع القد ومش حمل تحمل بيت تالت ، وهو مش محتاج انه يعمل كده اصلا ، والزيجة دي بتقتص من رزقنا ومأثر ماديا جدا علينا ، هل لي أن أعارضه ؟
  ","

   كلمه بالعقل والمنطق .. وقبل ذلك بالشرع وتخويفه من عاقبة الظلم !
   
   بدون اتهام أو تهكم ..
   
   ربنا يهديه.
  
"
88130,"
   طب ما عادي برضه 
أنا كمان ممتن جداً للإنسانة اللي عرفتك عن طريقها ، مع إني عملت لها بلوك من ساعة لايف النسيان قرار ..
نحبك في الله يا سيدنا 💚
  ","

   ههههههه
   
   ده فيه قصص كتير الظاهر ..
   
   أحبك الله يا غالي 💚
  
"
88131,"
   اعتقد واغلب الظن إنى انا الانسانه دى والحمدلله انه نجانى منه وجعلك سبب ياشيخ انى ارضى ربنا :))
  ","

   ربنا يكتب لكما الخير .. كل واحد في طريقه.
  
"
88132,"
   انا اصلي بتابعك من فلسطين وكل ما تفتح قلبي بفتح وبنشرح وبتفائل وكل البيت بيعرف حضرتك فتحت يعني خلااص انا انبسطت وخلص النكد وبلش الفرح
اللهم اسعدك واسعدك واسعدك 
واجمعنا مع نبي الله بالجنان
  ","

   الله يرضى عليكم !
   
   بالمناسبة لقيت الصورة دي جايالي من أيام العيد .. ولسه شايفها أمس:
  
"
88133,"
   امال تقولي ايه بقي للي باباها و مامتها منفصلين و باباها اتجوز و كل شوية تتخيل المشهد المرعب دا لما ييجي عريس و يسال عن باباها و متعرفش ترد تقوله ايه 💔
  ","

   كونه تزوج = لا يعيبه !
   
   كونه انفصل = لا يعيب مامتها !
   
   كون ده وضع بيتها = لا يعيبها !
   
   المهم يكونوا قايمين بدورهم كأب وأم .. ده المحك.
  
"
88134,"
   شيخ بحسك ما بتجاوب الا على ناس من جنسيتك سألتك اكثر من مرة سؤال وكنتتسد الباب بوجهي مش انا بذم عليك يشهد ربنا اني بتمنى اكون ولو جزء صغير منك بس جد عشان بحاجة نصحيتك بتمنى ترد علي لاني والله من جواي تعبان
  ","

   والله يا حبيبي ما كده أبدا !
   
   وكل المسلمين في مكان = إخواني.
  
"
88135,"
   يا ابي لو نفس الحالة دي بنت بس هي معاه خوفا من انو يفضحها تعمل ايه وهي تابت خلاص بس مفيش مشاعر تجاهو وحاسة باختناق كبير وهي معاه خاصة انو هي محافظة علي صلاتها وحفظ القران بحمد الله وهو بعيد ومتكاسل ويدفعها انها ترجع للغلط دائما يضعف بسرعة رغم محاولاته اعمل ايه يا ابي انا حزينة والله
  ","

   بلا هبل وكلام فارغ !
   
   تبلّكه .. وتبعد عنه، وتطوي الصفحة دي للأبد ..
   
   وربنا هيسترها بمنه.
   
   (كل العاهرات يجدن أعذارا .. فلا تدعي نفسك في هذا المستنقع).
  
"
88136,"
   السلام عليكم🌸
بعد غلي نفسك وكتير من فيديوهاتك علمونا حاجات جديدة ..شيخ هو حكالي انه بحبني وبنتكلمش وخبرت ماما بكل حاجة وبستنى ليخلص تعليمه  ..اكمل ولا ايه ولا استناه
  ","

   أنت زي منت !
   
   لو تقدم لك الأنسب والأفضل = وافقي.
  
"
88137,"
   ياا الله يالله يالله يالله انا فعلا اسعد مخلوق 
انا مبسوط اوي يااا الله  انا وشي ف كميه سعادة لا تقدر انت اخيرا رديت عليا انا كنت يأست وقولت انت عامل بلوك يالله 😭😭 
انا ف للمسجد والله منتظر الاقامه ههههه
  ","

   ههههههه
   
   مبسوط إني رديت عليك وأنت رخم 😬
  
"
88138,"
   .وأنا صغيرة كنت بتخيل دايما بابا وهو بيسلم علي عريسي ويديني ليه ويبوسني من راسي بس هو سابني وانا صغيرة ومش عارفة هحس بايه في اليوم ده من غيره ياشيخ ربنا يرحمه يارب
  ","

   اعملي لتكوني وذريتك ثقلا في ميزان حسناته بإذن الله !
   
   الله يرحمه .. ويسعدك.
  
"
88139,"
   التفاهة نص السعادة ياشيخ😂👏
  ","

   ثلاثة أرباعها !
  
"
88140,"
   قوم صلي وادعي بين الاذان والاقامه بدل من الاسك ؟
  ","

   صليت ودعينا من زمان !
   
   ايه اللي مقعدك أنت ؟! 😏
  
"
88141,"
   مقيمة ف القاهرة للدراسة وبنزل البيت اجازة خميس وجمعة وارجع السبت ، فى قَصْر ف الصلاه مدة الاجازة ف البيت؟
  ","

   لا تقصرين لا في القاهرة ولا في البيت !
   
   تقصرين أثناء طريق السفر فقط.
  
"
88142,"
   امتى هيجي اليوم اللي أسأل فيه سؤال يكون مهم كده و ترد عليا بقى .. ياارب 😁🙌😂
  ","

   طب نجاوب على التافه أهو .. عشان تعذرونا لو ما شفناش المهم 😬
  
"
88143,"
   يا أبي
بابا بيقول ان العقد زيه زي الخطوبة و انه مجرد تسجيل قانوني و نفس حدود الخطوبة و ضوابطها لازم تكون موجودة 
انا مش مقتنعة بس رد عليا رد مقنع بأدلة عشان اناقشة بيها
  ","

   ما تناقشيش حد (غيران) .. ومن حقه يغير !
   
   بابا في العقد هيقوله: زوجتك .. والأخ المسكين هيقول: قبلت 😬
   
   بس كده.
  
"
88144,"
   ماهى المسؤليه التى تقع ع الرجل بعد توقيعه لعقد القران
  ","

   هيلبس في القايمة 😬
  
"
88145,"
   ف ولد بيحبني وبحبه واتقدملي كذا مرة واترفض ولسة بيحاول تاني احنا نفس المستوى الثقافي لكن المادي والاجتماعي مختلفين شوية مش عارفة انا مرتاحة معاه جدا وهو بيحبني وشاريني بس خايفة من الاختلاف اللي بينا من الناحية الاجتماعية والمادية مش عارفة اعمل ايه بالله عليك انصحني
  ","

   نهاية السؤال تكذب أوله !
  
"
88146,"
   شاكر ان اعرفك ومتابعك مع ان بكره الإنسانه ال كانت السبب ان اعرفك
  ","

   رب ضارة نافعة 😬
  
"
88147,"
   خطوبتها كانت امبارح يا شيخ ، بلاقي نفسي بعيط لارادي حتي لو مش بفكر فيها .
  ","

   معلش حبيبي .. هتعدي وهتنسى بإذن الله.
   
   المهم ابعد عن أي حاجة تفكرك بها الوقت.
  
"
88148,"
   مساء الخير ، عندما تمسك بقلمك دون ان يكون لك هدف محدد للكتابه فماذا تجد انك تكتب غالبا ؟?
  ","

   لا أمسك قلمي .. إلا تحت تأثير الرغبة الجامحة في نزف الحروف !
  
"
88149,"
   طب بالنسبة للدكاترة اللي بيظلمونا سواء تصحيح أو في الشفوي اسئلة من برا المنهج أو درجة قليلة جدا حتي لو جاوبنا صح ولو حد تاني متوصي عليه أو ابن دكتور بيعطيله الدرجة النهائية من غير ما يسأله .. ربنا هيحاسبهم ولا هناخد حقنا منهم ازاي ؟
  ","

   ليس ثمة شعور في الدنيا أسوأ من الظلم !
   
   أن تبذل وسعك .. وتعطي جهدك ..
   
   ثم يأتي أحدهم -بفجر وبلادة- ليسلبك حقك .. أو يبعثر أملك ..
   
   لن تمر من هذا المر إلا بعزائين ..
   
   أن ما عند الله لا يضيع .. وأن الوقفة بين يدي الله لشفاء الصدور أجل سريع.
  
"
88150,"
   يا شيخ ياريت تقولي سبب يقنع اهلي لانهم ضاغطين عليا جدا !!!!!!
بيتقدملي ناس مناسبين جدا وانا رافضة المبدأ لاني لسة بدرس ومش عايزة الموضوع ده دلوقتي وهما بيوافقوا وبيضغطوا عليا اني افكر وان دي فرص ممكن متجيش تاني وانا تعبت !!
  ","

   هم عندهم حق ما دمت في آخر سنة أو سنتين.
  
"
88151,"
   طبيعي إن يكون عندي رغبة دائمة في محادثه الفتيات بأي وسيلة لكن اجاهد محاولا ألا التفت لتلك الرغبة فاجمحها هل هكذا انا منافق
ام هل علي إثم وفقا للحديث الإثم ما حاك في الصدر وكرهت أن يطلع عليه الناس
  ","

   مجرد الرغبة = طبيعي جدا !
   
   المجاهدة = طريق الهداية .. والجنة.
  
"
88152,"
   نصيحتك للمغترب الذي يغالب شهواته  و أنت تعلم ضيق وقت الأجازات و تباعد وقتها ممكن سنة و زيادة
  ","

   الله ربنا المستعان.
  
"
88153,"
   هو حقيقى لو حد كان متوضى وأكَل مينفعش يصلى ولازم يتوضى تانى؟؟
  ","

   لأ .. إلا لو كانت كبسة حاشي 😋
   
   (لحم جمل يعني).
  
"
88154,"
   بص بقي انا بحسك اخويا الكبير 
كنت ارتبطت بواحده من سنه تقريبا و جصل بينا تجاوز كبير بس الحمد لله موصلش للزنا
و هي محترمه وكل حاجه و حاولت ترجعلي اكتر من مره بس انا كنت برفض جامد
بس ضميري بيانبني و عاوز ارجعلها 
و عاوز برضه اروح لحب ابتدائي💔

اعمل ايه علشان انا حاسس اني مش فاهم نفسي خالص💔
  ","

   بص بقى وأنت عشان أخويا الصغير فمحتاج أقرصلك ودانك وأقولك: كن رجلا !
   
   وقفة مع نفسك .. توبة لربك واستغفار .. تقيم ظروفك واستعدادك .. وتشوف ايه اللي يصلح لحياتك.
   
   (حب ابتدائي) بتكراش الوقت على واحد جارها على فكرة.
  
"
88155,"
   طب بالنسبة للي استيقظوا دلوقتي
  ","

   نقوم بأه نصلي الفجر .. ونستقبل يوما جديدا بحسن الظن والطمع في خير قادم بإذن الله !
   
   ألقاكم يا صحبة الجنة 💚
  
"
88156,"
   بذاكر ومش بجيب تقدير صحيح مش مموت نفسي ع الكتاب بس التقدير بيجي قليل جداً عن مذاكرتي وناس معايا بيذاكرو زيي وبيجيبو اكتر مني بكتير انا مقتنع اني بتظلم في التصحيح بس لو راجعت مش هيجي حاجه لان مش بشوف الورق بيحسبو اخطاء الجمع بس مش عايز اخش في دايره اني ربنا مش راضي عني مش بحب اربط دا بدا
  ","

   شوف أنا عندي قناعة إن ٩٠ ٪؜ من دكاترة جامعات مصر بين ظلمة وبين مرضى نفسيين بالنرجسية .. بيطلعوا عقدهم على الطلبة .. وأهي سلسلة (قذرة) تتوارثها الأجيال ..
   
   أنت اعمل اللي عليك .. وخد بالأسباب .. ومفيش حاجة بتضيع عند ربنا !
   
   عمر الرزق ما كان له علاقة بالتقدير ولا المؤهل حتى !
   
   السعي مطلوب .. والنتايج مش بتاعتنا.
   
   وحاول تصاحب حد بيفهم من أين تؤكل الكتف في نظام المذاكرة وفي الإجابة .. وهتتحسن أمورك بإذن الله.
  
"
88157,"
   كلمه للساهرون الان ?
  ","

   اتعلموا نحو 😬
  
"
88158,"
   انا في تالتة جامعة ومتأخر في دراستي وهي أصغر مني بس سبقاني بسنة دراسية
بشتغل وبدرس بس لسا محوشتش فلوس تسمحلي اتقدم واهلي على قدهم
انا خايف تضيع البنت مني ومش عارف اعمل ايه يا اخي
  ","

   تقدم.
  
"
88159,"
   انا شخصية خجولة مبعرفش اتعامل مع اي شاب ولا اتواجد ف مكان فيه شباب ولا اشترك حتي ف اي نشاط عشان الشباب لدرجة بس النظرة مش بعرف ابص عشان اكلم للضرورة فقط حتي اقاربي لما يكون فيه شباب مستحيل اطلع اسلم عليهم هل ال انا فيه ده طبيعي بجد تعبت وزهقت من نفسي انا بشوف البنات اصحابي بيتعاملوا بمنتهي التلقائية
  ","

   مفيش مشكلة فيما ذكرت ما دمت طبيعية مع من يحل لك التعامل معهم !
  
"
88160,"
   عدى سنة ع فراقنا ومش قادره انسى بشوفه كل يوم ف الكلية والله حتى عيني مش برفعها عشان اشوفه بس انا موجوعه قولي حاجه تصبرني
  ","

   أنا زهقت من هذا النمط من الأسئلة !
  
"
88161,"
   رد عليا بالله عليك
أنا عندي 21 سنة أكبر إخواتي أمي بتضربني بالحزام و الخرطوم و بالقلم على وشي و جسمي بيزرق من ضربها و بترميلي هدومي في المنور كل ده بسبب مشاكلها مع بابا و مذاكرة أخويا الصغير مبيسمعش كلامها و أنا مبيبقاش ليا ذنب و الله العظيم .. أنا تعبت تعبت أعمل إيه نفسيتي اتدمرت
  ","

   إياك تسمحي تاني لها تعمل فيك كده !
   
   بكل أدب دافعي عن آدميتك بتجنبها تماما.
  
"
88162,"
   ي شيخ انا ف كليه علميه وبجيب تقدير إمتياز كل سنه . علطول بقول لبابا ان البنت مالهاش ف الاخر غير بيت زوجها ومقتنعه ان الافضل انها متنشغلش عن البيت بالتعيين ف الكليه وتحضير الماجستير والدكتوراه . انا كدا غلط ؟
  ","

   أيوه !
   
   اتجدعني وحافظي على مستواك.
   
   وبيت زوجك ونجاحك فيه = لا يتعارض مع نجاحك الشخصي.
  
"
88163,"
   من أول ما دخلت الكليه وأنا مشتته مش عارفه أنظم وقتي ومش عارفه أمارس هواياتي . الدراسه واخده كل وقتي . بلاقي نفسي اخر اليوم المحصله صفر .. تعبت نفسيا ومش عارفه اكمل بالطريقه دي 
انا في طب
  ","

   أول سنة بس بتحسي الدنيا مكركبة .. بعد كده هتتعودي وتظبط الأمور بإذن الله.
  
"
88164,"
   الفترة اللي فاتت مريت بتجربة قاسية, وأول ما قررت آخد قرار بالانسحاب صليت استخارة وبعدها بفتح الفيس لاقيت فيديو النسيان قرار, واللي بعده أخدت قرار الانسحاب, ومؤخراً بعد انتهاء التجربة وتجاوزي آلام هذا القرار, لقيت ""خايف أظلم"" اللي كان مثبت لي أني أصبت في اتخاذ القرار, فجزاك الله خيرا وجعله في ميزانك
  ","

   الله يرضيك.
  
"
88165,"
   متقدملي واحد مسافر برة من بلد تانية منعرفش اهله خالص ولا هو شافني ولا انا شوفته هم ميسورين الحال وطيبين هو لما ينزل عايز يتجوز ع طول وعايز يكلمني فيديو ع النت عشان نتعرف وماتته عايزة تيجي تشوفني عشان عارفة ابنها عايز ايه وانا حاسة ان الطبيعة بتفرق انا حاسة اني كدة هتظلم هو عنده مامته هتشوفني طب وانا
  ","

   لا أنصحك بالموافقة.
  
"
88166,"
   انا مشفقة علي اهلي جدا من الوضع اللي البلد فيه والظروف الصعبة دي احنا الحمد لله مستوانا كويس بس مببطلش تفكير في الموضوع وبيصعبوا عليا من المسؤوليات اللي وراهم اللي مبتخلصش..تعبت من التفكير اعمل ايه
  ","

   ادعيلهم .. وما تفكريش.
  
"
88167,"
   بالله عليك يا شيخ رد . جايلي عريس زميلي في الجامعه و جاهز و معاه شقه بس المشكلة أن الشقة دي في حي الاسمران و العفش كله عادي و أن أي أيمة اكتبها هيوافق و مش عاوز يجيب شبكة و والدتي معارضة علي كل دا . انا الموضوع بالنسبالي عادي ميفرقش معايا فلوس بس خايفه اوافق يطلع بخيل و يطلع عيني . انصحني بالله عليك
  ","

   حسب إمكانياته تقدري تحددي إذا كان بخل ولا عجز !
  
"
88168,"
   الصراحه مش هو اللي دخل كلمهم البنات كلها هيا اللي بتكلمه وتبدا معاه كلام كتير جدا بيصد بس المرتين دول واحده منهم كان كلام عادي انها بتحبه وهو كان بيرد برخامه عليها والتانيه فضلت تتحايل عليه انها تقابله لحد ماهيا اللي راحت بيته من تحت وفضلت تكلمه وقربت منه ومكانتش عايزه تمشي هو خبي عليا بس انا عرفت
  ","

   بتحفري على النكد يعني !
   
   لو هو حد كويس فعلا معاك = يبقى يوعدك يقفل الأبواب دي كلها، للأبد .. لله قبل أي حاجة تانية ..
   
   ومعدتيش تتجسسي عليه.
  
"
88169,"
   امي بتعاني من الوحدة اناواخويا مسافرين كليتنا ابي متوفي دا اثر عليها نفسيامعظم الل بيتقدم هيسافر دولة عربية اواسكندريةوالقاهرة وهي بترفض ودابيضيع ناس كتير علي خلق ووظيفة كويسة(مع العلم اخويا هيبقي معاها في البيت) اوقات تصعب عليا بعد مابذلت عمرها ليناواوقات افكر ان دا رزق بنرفضه راي حضرتك؟
  ","

   ما ترفضيش الاختيار المناسب، اللي يسعدك !
  
"
88170,"
   و تبقى الأم لوحدها؟
  ","

   شوف !
   
   هو لو أنا مكانه = مش هسيب أمي .. بس ألاقي اللي توافق وتساعدني .. وأظل ممتنا لها بهذا ما حييت.
   
   لكن ده خيار شخصي مقدرش أعممه .. لأن الأصل حفظ الخصوصية في الزواج، واللي ما تقدرش على وضع كهذا = معذورة !
   
   وغالبا الأم نفسها ما بترتاحش في الوضع ده.
  
"
88171,"
   أنا كنت مخطوبة وبعدين فسخت عشان كان بيكذب عليا  بعدها طبعا اتديقت وقولت مش هرتبط تانى وكل ما يجى حد اقعد اعيط واحس أنى مخنوقة وبعدها بقعد أقول ياريت كنت اوافق بس مش عارفة ليه بعيط لما بعرف ان حد جاى أنا نفسى اتخطب واتجوز أوى بس ديما جوايا شعور بالخوف وكمان مديقه لأنى بقيت بفكر ف الموضوع كتير .ادعيلى
  ","

   لازم تتجاوزي هذا الشعور .. وتشوفي مصلحتك !
   
   الله يوفقك.
  
"
88172,"
   ياابتي هو ليه الآباء دايما بيحطوا مقارنة انا زهقت
لدرجه انهم بيقارنوني بأختي وفي فرق 9 سنين وهيا متجوزه وعندها اولاد اتقارن بيها ليه انا خايفه اكرهها😔 وقولتهم كذا مره مبحبش المقارنه واوقات كتيره ردي بيبقي قاسي وبقولهم والله انا تربيتكم لو حلوه ولا وحشه فانتم السبب 
كدا انا غلطت
  ","

   أيوه !
   
   الحل في مثل هذا = الطناش التام وشيء من برود يمنع أثر هذه الرسائل السلبية.
  
"
88173,"
   هو انا سؤالي مش بيوصل اصل اول مره بجرب ابعت وهو لحضرتك ياريت ترد عليا.. انا اللي بعت ع خطيبي انه كلم عليا بنتين واني زعلانه جدا وكنت حالفه اني لو عرفت عنه انه بيخبي عليا مش هكلمه تاني ابدا بس انا مقدرش اعيش من غيره ومش عارفه عمل ايه ارجوك انصحني😓
  ","

   يعني ايه كلمهم عليك ؟
   
   وكان عايز من كلامهم إيه ؟
  
"
88174,"
   هو لو بيتقدم ناس كتير ومبيحصلش نصيب او بيكونوا غير مناسبين سواء فى التفكير او فى المستوى الاجتماعى هل كدة عليا ذنب ؟! وهل ممكن يكون ده ابتلاء انا عندى ٢٨سنه والناس من بره بتشوفنى حلوة بس لسه سنجل ايه ده
  ","

   لسه النصيب مجاش !
  
"
88175,"
   بابايا وحش اووى وانا عارفه انك ممكن تستغرب من الكلمه 
بس فعلا هوا كدا شتيمه ع طوول 24 ساعه متعصب وبيزعق مشاكلو كلها ع الفلوس مع انوو مش فقير وحالتو الماديه كويسه ومعاه فلووس بس هقول ايه هوا كده وصحتو كويسه يعنى مش عاجز انو ميصرفش علينا اغلب الخناقات بتبقى معايا ف خدتها من قاصرها ومتجنباه ومبكلمهوش😕
  ","

   وده خيار كويس جدا !
   
   المهم الزمي أدب المعاملة وقت الاحتكاك .. وحافظي على روحك، وخلاص.
  
"
88176,"
   بزعل جدا اوي لما اروح كورس مثلا وغيري مبيروحش وبيجيب ذيي او اعلي مني بحس اد اي اني بظلم اهلي معايا عشان بغرمهم والمفروض اني انا اللي اذاكر وابذل جهد من غير كورسات بس لما مبروحش بتعب جدا في المزاكرة وبكتئب علطول انا في صيدلية ،، تنصحني باي مع العلم اني بجيب تقدير كويس بردو ..لكن في افضل مني
  ","

   دايما الأفضل موجود !
   
   ركز في مصلحتك .. ولا تقارن بحد نفسك.
  
"
88177,"
   كنت متعلقه ب شخص جدا و جه اتقدملى و اترفض و من بعدها انا احترمت كلام اهلى و بعدت عنه هل كدا انا ظلمته معايا ؟؟!
  ","

   لأ.
  
"
88178,"
   مش بالشهادة والله انا كان دكتور و بصيت للحتة دي عشان تبقى دكاترة زي بعض وبعد مدة كبيرة سابني و وقاعد يشتم فيا ويلقح ويكلم اي حد يقوله ع الي بينا .. اهم حاجة يكون ابن أصول بس
  ","

   صدقت.
  
"
88179,"
   يعنى اى الجمله دى ى ابتى 🤔😃
  ","

   مثل مصري مشهور !
   
   يقصد به إن لجل عيون حبيبي = تُكرم مدينة. 😬
  
"
88180,"
   خطيبي يحب والدته كثيرا وهي منفصلة عن أباه ، سبق لي أن أخبرته أني أحب علاقته بوالدته وأحترمه لأجلها ، الآن يخبرني عن رغبته في أن تعيش معنا في شقة واحدة بعد الزواج وانا شخصية حساسة ومزاجية  ولا احب ان تكون حياتي مشاع حتي للمقربين ، ما رايك أبي أنا أقدر خوفه علي أمه من أن تعيش بمفردها
  ","

   يقدر يأجر لها شقة قريبة منكم أو في نفس العمارة حتى ويبرها بكل ما يقدر .. وأنت تساعديه كمان.
   
   شقة واحدة لا هتريحها ولا هتريحكم.
  
"
88181,"
   قريبي اتقدملي وخايفه كثير من مرض وراثي نادر أُكتشف عند شقيقتي .. هل يحق لي طلب عمل تحليل لي وله ؟ ام اكتفي بالقبول او الرفض مع العلم انه الفحص يكلّف ما يقارب ١٠٠٠ دولار للشخص 
وهو شخص على دين وخلق وأنا أميل للقبول ...
  ","

   اقبلي .. وربنا يحفظكم بإذنه.
  
"
88182,"
   والدى مبيصليش ياشيخ وانا حاطه شرط اساسى انى اللى يتقدملى يكون بيصلى وملتزم ...اعمل ايه 😔
  ","

   ده ملوش دخل بده !
   
   ادعي لوالدك .. وأصري على شرطك.
  
"
88183,"
   طيب متقدملي واحد معاه إعدادية بس هو طموح وناوي يكمل تعليمه ومستواه كويس في طلب العلم, وأنا في زراعة, صحابي خوفوني وقالولي ان كده فيه فرق كبير, بس انا مش حاسة بالفرق ده
  ","

   ما دمت مش حاسة بالفرق = مفيش مشكلة !
  
"
88184,"
   كلها كام شهر واتخرج من هندسه بإذن الله ياشيخ انا ماكنتش حابه الكليه لكن الحمد لله ربنا بيكرمني كل سنه بتقدير بفضل الله لكن ماعملتش حاجه مفيده في الكليه ولا استفدت منها بحاجه دي حاجه خانقاني اوووي وموقفاني مكاني قولي اعمل ايه 😫
  ","

   يا ستي كفاية نقولك يا باشمهندسة !
   
   بعد التخرج = اتبعي شغفك.
  
"
88185,"
   نفسي اتجوز ومبيتقدمليش حد وانا 19 سنة اعمل ايه بالله رد عليا
  ","

   بجد والله
   
   إيه اللي مصحيك للوقت أصلا !
  
"
88186,"
   هو دبلوم وانا كلية كده عدم تكافؤ ولا اي
  ","

   المهم دينه وخلقه .. ومستوى ذكائه العاطفي والاجتماعي.
  
"
88187,"
   لو سمحت عاقدين من من حوالي اسبوع بعد خطوبه سنه ونص وفرحنا خلاص الشهر ده 
وبحبه جدا الحمدلله وهو انسان جميل 
بعتله صوره ليا ب شعري ومن ساعتها كل كام  يوم يبعتلي اني اتصور سيلفي له وكده 
انا عارفه انه مش حرام بس هل كده انا برخص نفسي او بعوده عليا او حاجه وحشه اللي بعمله مع العلم الصور مش بتكون خارجه
  ","

   مفيش أي مشكلة.
  
"
88188,"
   بحبها لكني اكره أباها لانه طلب مني أشياء بشكل مستفز واستحقار
  ","

   لجل الورد = ينسقي العلّيق !
  
"
88189,"
   الله يباركلك يا شيخ رد عمري 20 عام وبابا بيجيب سيره الجواز كتير مره يقول مفيش مانع اتجوز وانا بدرس ومره اخري ان العريس لازم سنه اكبر ب9 سنوات ع الاقل ومره انه مش لازم يجيب هدايا وده يقلل منه ومره فتره الخطوبه للتجهيز مش التعارف ومعندناش حاجه اسمها نفسخ 
انا مرعوبه!!!  رغم ان مفيش حد متقدم حاليا
  ","

   عيشي مرحلتك .. وما تفكريش في حاجة قبل أوانها !
   
   ووقت الجد = ما تسمحيش لحد يقرر مصيرك على راحته.
  
"
88190,"
   والدي في العناية المركزة يا شيخ ..ارجوك ادعيله معاك في الفجر
  ","

   اللهم اشفه وعافه والطف به .. وجميع مرضى المسلمين.
  
"
88191,"
   ابن خالتي بيحبني جدا واتقدملي مرتين ورفضته واتقدم تاني واستخرت ووافقت هو كويس جدا وعنده دين وكل حاجه بس انا ساعات كتير بحس اني مش طيقاه ومحتاره جدا عايزه ارجع ارفضه بس خايفه جدا ع زعله علشان فعلا بعزّه من قبل الموضوع دا وكمان مش عارفه هقولهم غيرت رأيي ليه وخايفه خالتو تزعل ، مش عارفه اعمل ايه بجد !
  ","

   يا مثبت العقل يا رب !
   
   هذا لأنه يبين لك طالبا بحرص .. ولو كان زهدا فيك = لتشوفت له نفسك.
   
   فلا تكوني لئيمة الطبع.
  
"
88192,"
   عند حضرتك علاج للاكتئاب ؟
  ","

   ركعتان في هذا الوقت .. مع دعاء صادق !
  
"
88193,"
   هل هناك شيئًا تمنيت لو لم تره أبدًا؟
  ","

   نعم .. الفراق !
  
"
88194,"
   ياشيخ ممكن تنزل لينكات اللايفات بتاعت حضرتك ؟
  ","

   - اصنع عالمك الخاص:
   
   ‏https://www.facebook.com/m.atiia.soliman/videos/1300931739986668/
   
   - غلي نفسك:
   
   ‏https://www.facebook.com/m.atiia.soliman/videos/1305808432832332/
   
   - كن رجلا:
   
   ‏https://www.facebook.com/m.atiia.soliman/videos/1312807958799046/
   
   - فاستقيما:
   
   ‏https://www.facebook.com/m.atiia.soliman/videos/1321356817944160/
   
   - لأن الحلال أجمل:
   
   ‏https://www.facebook.com/m.atiia.soliman/videos/1333654656714376/
   
   - لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   - من أول نظرة:
   
   ‏https://www.facebook.com/m.atiia.soliman/videos/1366156033464238/
   
   - لقاء مفتوح:
   
   ‏https://www.facebook.com/m.atiia.soliman/videos/1373121009434407/
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
   
   - الحب .. أيها الزائر المنتظر:
   
   ‏https://www.facebook.com/m.atiia.soliman/videos/1427942897285551/
   
   - لا تذكره أبدا .. لا تتجاوزه أبدا:
   
   ‏https://www.facebook.com/m.atiia.soliman/videos/1454248847988289/
   
   - فرصة:
   
   ‏https://www.facebook.com/m.atiia.soliman/videos/1469011923178648/
   
   - ذكريات:
   
   ‏https://www.facebook.com/m.atiia.soliman/videos/1482898151790025/
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
   
   - توضيح الواضحات:
   

    https://www.facebook.com/m.atiia.soliman/videos/1564614870285019/
   

   - خايف أظلم:
   

    https://www.facebook.com/m.atiia.soliman/videos/1626517180761454/
   

"
88195,"
   جوزي مش بيصرف علينا وانا ال بصرف وبايع دهبي وبخيل جدا وكنت مستحملة فجأة لقيته اتجوز عليا وهو عارف ان ده هيقهرني وقلتله كدة كتير طلبت الطلاق يقولي حرام تطلبي الطلاق عشان انا اتجوزت بحكم حديث النبي صلي الله عليه ""ايما امرأة تطلب الطلاق من زوجها بغير بأس فحرام عليها رائحة الجنة ""
ايه رأي حضرتك ؟
  ","

   إن كان كما تقولين = فهو ضلالي .. معندوش دين !
   
   والطلاق في هذه الحالة من حقك .. أو ينصلح حاله ويعيد لك ما أخذه منك.
  
"
88196,"
   شيخ امي عرفت ان ابي تزوج عليها وهو في سعوديه وجاي انهرده وهي عند ستي وهي طالبه يزود المصاريف ومش هتداين تاني ويتكفل بكل مصاريف البيت كلها وهو جاي انهرده وطالبه مني اني اروح نتفق علي نظام معين لانها لو راحت البيت هتوصل لخناقه كبير منعرفش هيحصل ايه 
وهو مش راضي علي فلوس الي طالبها انا مش عرفا اعمل ايه
  ","

   حقه يتزوج ما دام مش هيظلم !
   
   وحقكم طبعا يوفر لكم ما يكفيكم ويغنيكم.
   
   ادخلي له من هذا المدخل ..
  
"
88197,"
   اعرفة من 3 شهور اعجبت به واره مناسب و احسبه زوج صالح.. لم نتحدث في امور شخصية ابدا والحديث في سياق العمل واري منه نظرات اعجاب ولكن اعلم انه خجول.. فما العمل؟
  ","

   غلّي نفسك !
   
   اللي عايزك = مش هيضيع الفرصة ومش هينتظر حد يشجعه.
  
"
88198,"
   د/محمد إبراهيم و لا حد تاني 😀
  ","

   محمد مش صاحب .. محمد = خليل 💚
  
"
88199,"
   الشرقاويه احسن ناس صح ياشيخ
  ","

   من عشرتي لهم .. ومن محبتي لواحد من أعز أصحابي منهم = فالكرم فيهم سجية بدون تكلف .. رجّالة ومش يعروا ظهرك .. ومش يسيبوك لوحدك !
   
   (وبحب مش بتاعتهم دي 😬).
  
"
88200,"
   يا شيخ اعمل صفحة لفرقة الحليب لوحدهم لو سمحت ☺
  ","
  😂
  "
88201,"
   انا لو من ام صفاء اخليه يجيب كل اسبوع مره من الشلقامي 😂
  ","

   الحمد لله الذي عافاه 😛
  
"
88202,"
   كنت مخطوبه لواحد وكان بيتجاهلنى ولما واجهته وقولتله تصرفك ده بيعصبى  وانا عصبيه سابنى عشان قولت انا عصبيه !!
  ","

   مع السلامة !
  
"
88203,"
   نفسى ترد عليا والله... ياشيخ انا بقالي 5 شهور مخطوبة وكارهة تصرفات خطيبي جدا بس أهلي بيقولوا شاريني وبيحبني بس انا تعبت نفسياً والله ومحبتهوش لسه كمان
  ","

   لا تستمري .. هذا قرارك أنت.
  
"
88204,"
   الحاله الإجتماعيه مش زي بعض بس ملتزم وناس طيبين وولاد أصول عايزة أبقي راضيه رضا تام عن الموضوع مش عارفه أخد قرار منها مش عارفه هتعود ازاي   ع حاجات ع حسب قدرته ومنها إني ازاي  ارد صاحب خلق ودين زي ده ؟؟
  ","

   التكافؤ الاجتماعي مهم !
   
   وما دمت حاسة بشيء من التضحية = يبقى ما تكمليش.
  
"
88205,"
   شيخ ينفع اقعد قدام جوزي *عاقدين بس* بشعري وبنص كم وكده
  ","

   ينفع .. (آسف يا شباب 😬).
  
"
88206,"
   لا يا أختي افسخي واذا خفت قولي لحد عاقل يتصرف أختي كانت مثلك وغلطت وأرسلت له بعض الصور ولما أخبرته برغبتها في فسخ الخطبة أصبح يهددها بالصور وخبات علينا حتى قرّب العقد وعرفتني وعرفت عمي واتصرف هو وأبي الحمدلله نجاها الله منه ونجانا
  ","

   أوساخ !
   
   الله لا يبلى بناتي ولا بنات المسلمين.
  
"
88207,"
   لو انا فى طب وقلت عايز اخطب بنت بس هى مش فى كلية قمة حسب تصنيف البعض ووالدى رفض البنت علشان السبب دا بس لو انا اصريت وتحديته كدا ابقى دخلت فى العقوق؟
  ","

   لا أبدا.
  
"
88208,"
   غير السائلة -اللينك مش شغال
  ","

   هم لينكين .. لمنشورين .. وشغالين.
  
"
88209,"
   ياشيخ انا دكتور ووالدي كل ما اقعد رؤية شرعية مع واحدة وتعجبني لو مش دكتورة يقولي مش موافق ومش جاي معاك روح انت لوحدك اخطبها حالا انا كنت قاعد مع واحدة في هندسة وماشاء الله فيها كل الصفات الحلوة امبارح وقالي نفس الكلام مش جاي معاك وانا تعبت ينفع اسيب ليهم البيت واقطع عنهم اخباري كورقة ضغط
  ","

   ينفع تصر على اختيارك بطريقة شجاعة غير هذه.
  
"
88210,"
   ممكن يا شيخ لينك بوست حدود الخطوبة
  ","
  ‏https://www.facebook.com/m.atiia.soliman/posts/851582324921614
  
  ‏https://www.facebook.com/m.atiia.soliman/posts/1115170415229469
  "
88211,"
   طب والله اخوك دا بيفهم 
الشلقامي حاجه نضيفه الصراحه 😂😂😂
  ","

   مش أخويا !
   
   طبعا لازم بيفهم 😌😬
  
"
88212,"
   اعرف واحد من كتر ماهو رايح جاي علي بتاع الحلويات يجيب بسبوسه و يروح رؤية شرعية،  اتجوز البت بتاعت الكاشير 😂😂😂
  ","
  😂😂
  
  طب حتى هي أولى والله !
  
  سبحان الله على النصيب.
  "
88213,"
   بس حضرتك قولت ان القلب بيتفتح من اول نظره او مبيحسش بحاجه حتي لو الشخص كويس
  ","

   يبقى حضرتك مفهمتيش كلامي !
   
   (وعيب تكرري إرسال الأسئلة بالطريقة المستفزة دي).
  
"
88214,"
   أنا لم أرضَ الاستمرار فيها.. لكنّه يريد أن يرغمني على ذلك! ويقول أنه ليس شرطا أن تحبيني وأعجبك كي تتزوجيني! 

في الأوّل خُدِعتُ فيه خُيّل لي أنه مناسب.. ثم صارت الأيام تمر وأنا أتأكد يوما بعد يوم أن الحياة بيننا أمر مستحييييل تماما.
لكنه يرفض تسريحي ويتوعدني ويهددني..

دعاءَكم الصّالح رضي الله عنكم.
  ","

   إن كان كما تقولين = فهو مريض، مجرم .. الله ينجيك منه ..
   
   وإياك تحبسي نفسك في سجنه، مهما كان الثمن.
  
"
88215,"
   هو لازم اخد حاجه معايا أول مره في الرؤيه الشرعيه ولا عادي اول مره لان انا بجيب وبروح كتير والموضوع مش بيتم
  ","

   ههههههه
   
   أخويا قبل ما يخطب كان عامل اشتراك مع محل حلويات في المنصورة اسمه ""الشلقامي"" !
   
   كل شوية يا عيني شايل كيلو ونص مشكل ورايح لعروسة .. وراجع بدون عروسة ولا حلويات !
   
   الحمد لله ربنا كرمه وعنده الوقت صفاء وسارة .. ومعدش بيقرب للشلقامي عشان اتعقد منه 😬
   
   عموما يا سيدي: ""تهادوا تحابوا"" ..
   
   وما تدخلش البيت إلا وأنت سائل كويس وشايفها في الشارع من بعيد لو تقدر .. وواقف بس على مرحلة القبول بينكما.
  
"
88216,"
   ازاى يا شيخ تكمل وهي مش مبسوطه !!!
  ","

   لأنها لسه مخدتش فترة كافية تسمح بحكم نهائي !
  
"
88217,"
   انا زعلتك في حاجه 
طب اي ياحبيبي هيا 
مش بترد عليا لي
لما ابعتلك بايديا😂😂😂✋
  ","

   حكايتك بس ايه .. فيك حاجة مش عادية
   
   ما تقولش يخويا حاجة .. الأسئلة صعبة عليا 😬
  
"
88218,"
   هل يجوز للزوجة طلب الطلاق من زوجها لاهماله مشاعرها و حاجاتها العاطفيه فضلا علي انه لا يصلي؟؟
  ","

   ترتيب السؤال غلط !
   
   عدم الصلاة = مصيبة كافية.
   
   تحاول معه وتنصحه وتزجره .. ثم القرار لها.
  
"
88219,"
   لسه سامعه حالا لايف من اول نظره .. انا قعدت مع شخص مرتين وبصراحه مش حسيت بحاجه يعني اللي هو ده كويس بس محستش اني مبسوطه رغم انه محترم وكويس !! والدتي بتنصحني اكمل شويه واشوف الاخبار وانا خايفه اوى اجازف واندم .. وهو مجابش معاه حاجه خالص اول مره بس جاب تاني مره واخواته متجوزين ممكن قلة خبره برضه !!!
  ","

   اسمعي كلام والدتك.
  
"
88220,"
   يا شيخنا ساءت العلاقة بيني وبين خطيبي لدرجة استحالت الحياة بيننا تماما.. هو يرفض تسريحي وصار يمكر بي ويسيئ إليّ جدًّا.
بالله عليك ادع لي بالتيسير والفرج القريب وليؤمّن المتابعون على دُعاك؛ أنا والله في كرب عظيم.
  ","

   سبحان الله !
   
   ولم ترضين هذا الهوان إذن ؟
   
   وما المبرر لاستمرار علاقة كهذه ؟
  
"
88221,"
   يا شيخنا بالله ترد ..دلوقتي انا عاوزة اتنقب وعاوزة احب النقاب اكتر بس خايفة ان اهلي ميوافقوش عاوزة اقنعهم ولو مقتنعوش ممكن اتنقب وخلاص ولا لا وممكن البسه اول ما اخرج واقلعه ما ارجع البيت
  ","

   لأ .. لأ !
   
   اشتغلي على أبواب الطاعات؛ صلاة وحجاب وقرآن وبر وحسن خلق .. أحيانا بيكون اللي أنت فيه مجرد حيلة نفسية للهروب من الأبواب المتاحة بالفعل .. واستنزاف للطاقة في معارك جانبية تستطيعين تفاديها.
  
"
88222,"
   لماذا لا يوجد احد نستطيع ان نخبره بالحقيقه الكامله
  ","

   الحقيقة (الكاملة) = يعلمها الله !
   
   هو من يستر العيب .. ولا يعير بذنب.
  
"
88223,"
   يا شيخ شفت صفحتك حديثا
ومواساتك ودعاؤك للقلوب المكسورة وكلامك دواء وبلسم للقلب حقيقة
انا فتاه مخطوبة ولكن الظروف حالت بيني وبين خطيبي بالغربة ادعيلي دعوة بظهر الغيب لعل الله يستجيب ان يجمعنا عاجل غير آجل فالنفس قد وهنت والله والحمدلله
  ","

   الله يوسع عليه ويرجع بالسلامة .. ويجمع شملكم على خير ..
   
   هانت معلش .. أنتم أحسن من غيركم كتييير.
  
"
88224,"
   ما هي أفضل وجبة خفيفة بالنسبة لك على الإطلاق؟
  ","

   والله يا آسك أي وجبة في مكان زي ده !
   
   سبقني اسمي للمالديف .. وعقبالي كلي يا رب 😃
  
"
88225,"
   ربنا يتم عليك ستره ويرضى قلبك ويراضيك ويجازيك عنا خير الجزاء ويجمعنا وصحبة الجنة فى الفردوس الأعلى 🌸
  ","

   اللهم استجب في هذا الوقت المبارك .. اللهم استجب ..
  
"
88226,"
   هل تستطيع زوجه الانفصال عن الزوج لعدم التوافق وبدأ حياه جديده مع رجل جديد للعلم بالاتفاق بينهما
  ","

   هذه الحالة المثالية للطلاق !
   
   (ولا تنسوا الفضل بينكم)
   
   (وإن يتفرقا يغن الله كلا من سعته).
  
"
88227,"
   يا ابتي ما اصعب مجاهدة النفس  😔
  ","

   وما أجمل الجنة !
  
"
88228,"
   ياشيخ كويس اني لاقيتك فاتح 
انا مخنوقه خااالص وبعيط حاسه اني نحس حرفيا كل اما افتكر حد بقالي يامه ماشوفتهوش يجي في دماغي بس كدا يموت بعدها بكام يوم آخر مره النهارده والله حتي انا بفتكره بس مش بركز اني أذكره يعني  مجرد خاطره كدا في بالي انا عارفه انه قدره بس زهقان من نفسي كدا وكل شويه اعيط
  ","

   طب ابقي ادعيلي بأه .. الله يجزيك خير 😬
   
   (ولا يهمك .. وسيبك من التفكير ده .. دي أعمار مقدرة).
  
"
88229,"
   الله يحبك ويحبب فيك خلقه
  ","

   يا رب .. يا رب ..
   
   ونحن في مطر .. ورعد .. وبرق ..
  
"
88230,"
   تقريبا الشيخ الوحيد اللي شفته لحد دلوقتي اجاباته واقعيه مبيردش بس بالنص اللي احنا نعرفه سواء قرآن او حديث و يريح دماغه بس فاهم احنا بنفكر ازاي و سألناه ليه و هيفيدنا ازاي الله يباركلك ❤
  ","

   كلام كبير علي والله !
   
   لكن أسأل الله أكون أده .. وأكتر ..
   
   جبر الله خاطرك.
  
"
88231,"
   معاك لغاية حضرتك ما ترد . 
فضلت 5 سنين احب فى بنت وكنت براعى ربنا فيها واول ما دخلت الجامعة اتغيرت وبعدت عنى قلتلى نسيتك . انكسرت اوى .
اعمل اى بالله عليك ؟؟
  ","

   عشان كده دايما بنقول الحب (الصغيرين) ده مش حب !
   
   لما ينضجوا وتتفتح مدارجهم = غالبا لا يثبتون ..
   
   تجاوز الأمر حبيبي .. ودع كل شيء لوقته.
  
"
88232,"
   هو ازاى جالي اشعار يا أبي ان حضرتك عملتلي لايك على سؤال عندي و انا اكونتي فاضي اصلا 😂😂💜؟
  ","

   يبدو الإشعار ده جه للآسك كله !
   
   حوالي عشرين سؤال بيقولوا نفس الكلمة ..
   
   ايه يا آسك .. ناوي على إيه 😬
  
"
88233,"
   من اجمل ال كتبته في حياتك 
الله يجازيك بيه خير الجزاء
  ","

   اللهم ربنا ولك الحمد ..
   
   ربنا يرضيكم.
  
"
88234,"
   كانت معجبه بيه والموضوع قلب بكلام طفيف بنهم ..حذرتها كتير بس مش بتسمع كلامي ..وخايفه ادخل فيها اكتر من كدا تبطل تحكيلي هي مش صاحبتي وبس هي اختي ..وخايفه عليها جدا ومش عارفه ايه الحل ونفس الوقت مش قادره اسيبها كدا
  ","

   معلش .. الموضوع محتاج صبر وحكمة !
   
   خليك على التحذير بلطف .. وما تبعديش؛ عشان وقت أما تاخد (الصابونة) تلاقي اللي يسندها.
  
"
88235,"
   شيخ لو خطبتى بتعمل لايكات لولاد ع الاسك كده طبيعى؟
  ","

   طبيعي .. ما دامت لإجابات تستفيد منها !
  
"
88236,"
   بالله عليك اعتبرني ابنتك !! 
انا لما يتقدملى حد بحس اني خايفه ومرعوبه اقول اه .. قلقانه قلق مش طبييعي وخايفه خوف مش طبيعي .. بحس اني عايزه اقول لا عشان ارتاح والخوف والقلق ده يروح !! انا كده مش طبيعيه ؟؟ 
انا دلوقتى ف الموقف ده وصليت استخاره كتير اوى وكل اللي حساه قلق وخوف اعمل ايه بالله عليك فيدني
  ","

   لازم تتغلبي على الخوف ده .. أقدمي على الخطوة، وفوضي أمرك لله .. وأبشري بالخير.
  
"
88237,"
   جالي اشعار انك عملت لايك ع سؤال عندي وطبعا ده محصلش هي لغبطه من الاسك 😂
بس دي احلي لغبطه ف حياتي اقسم بالله 😂💜💜💜
  ","
  😃
  "
88238,"
   أبي انا مضطرة آسفة اني هلغي متابعة حضرتك هنا ، بجد كل الاسئلة زواج وخطبة وحب وأنا فتاة ليس لي حظ لا من هذا ولا ذاك وفالأول كنت راضية بس من كتر اللي بيتبعت لحضرتك بقيت بسخط وبقول اشمعنى انا 😢😢 انا استفدت من حضرتك كتير وهفضل متابعاك ع الفيس بس بجد لطفا بالعزاب والعازبات
  ","

   ولا يهمك .. المهم تجدي سلامك النفسي !
   
   واقرئي ده:
   

    https://www.facebook.com/m.atiia.soliman/posts/724566650956516
   

"
88239,"
   ازاي اكون زي حضرتك في التعامل كدة بهدووووء و ابطل عصبية و انفعال؟
ما شاء الله
  ","

   غضبي وحش .. جدا 🙃
  
"
88240,"
   اختى لسه واخده من ايام اول حقنه كيماوي .. والمفروض هتاخد الحقنه التانيه قريب ..لحد الان متعرفش انها يتاخد كيماوي ومفكره انه مضاد حيوي ..هل الاحسن نقولها ولا نسيبها تكتشف لوحدها ؟ ونتعامل معاها ازاى عشان نقويها
  ","

   حسب فهمكم لشخصيتها ورد فعلها في التعامل .. وحسب طريقة اللي هيوصلها الموضوع !
   
   وعموما لو هتقدروا تخلوها مش عارفة = يبقى أحسن.
   
   اللهم عافها واصرف عنها .. وعن المسلمين ..
  
"
88241,"
   هو حضرتك مصري؟
  ","

   اللي تقول عليه = أنا راضي بيه 😬
  
"
88242,"
   الله محييك، اريد الزواج من فتاة وعائلتي ترفض بدعوى انني لن استطيع التوفيق بين اعالة عائلتي و الزواج. انا احب الفتاة و هي تنتظرني و لم اعد قادرا على البعد خلاص, اعمل ايه مع اهلي انا واثق انني ساوفق باذن الله بين عائلتي و زواجي و اخاف العقوق ما الحل؟ اذا لم استطع اقناعهم ماذا افعل،اتقدم دونموافقتهم؟
  ","

   نعم .. تقدم ..
   
   دافع عن حبك .. لا تدع شيئا يمنعك عنه.
  
"
88243,"
   محتار بين أمي وزوجتي
مش هينفع اغضب أمي ولا أزعل زوجتي .عاملين مشاكل سوا اتصرف ازاي؟
  ","

   وبشيء من الذكاء والمداراة تقدر (تضحك عليهم) وتراضيهم .. وتمشي أمورك ..
   
   وتستمر الحياة ..
  
"
88244,"
   يا شيخ انا خاطب منتقبه من 6 شهور وتقريبا نسيت شكلها ممكن اطلب اشوفها مرة من غير نقاب؟
  ","

   ممكن.
  
"
88245,"
   و اخييييرا انت فاتح! بحاجتك جدا شيخي، رجل
  ","

   حياك 💚
  
"
88246,"
   انا اسفه والله انا اسفه عشان كل مره كنت بسمع غلي قلبك اقول لا بس دا هيطلع غيرهم وبعد ما قال بحبك بعشر ايام واتاكد من مشاعري قالي لا اصل انا مش مرتاح وانتي تستاهلي كل خير من غير ما يفكر فيا ولا فحالي
  ","

   يا ريت تتعلمي ما تبنيش (حالك) على أي حد.
  
"
88247,"
   هل تحب دهن العود 😊
  ","

   الحب كلمة قليلة أوي عليه !
  
"
88248,"
   طمننا على محمد يا شيخ !
  ","

   تأجلت عمليته .. لظهور اللوكيميا في التحاليل.
   
   ادعوله.
  
"
88249,"
   الله يرضى عليك 
اصبحت مدمنة لصفحتك 
معنديش اي سؤال لاني متيقنة ان الجواب والحل دائما في سجدة بس صحبة الجنة تسحق الوحدة والغربة 
يارب الجنة لينا وليك واهلك وكل الامة الاسلامية 💚
  ","

   يا رب .. يا رب .. يا رب ..
  
"
88250,"
   كيف حال قلبك!
  ","

   بين الرضا .. والأمل ..
  
"
88251,"
   اتمني تردياشيخ شاب كويس طلب انه يتقدملي انامعرفش الشاب لانه مش من بلدي هوشكله على خلق ودين هوفي شويةقلق طبعا لاني معرفش الشاب كويس بس اشعربراحةتجاهه المشكلةاني في اولى جامعةوهوتقريباخلص السنادي وقلتله الوقت مش مناسب عشان الدراسه ووعدني انه مش هيشغلني عن الدراسه وانه مسافرللعمل عاوزه نصيحتك اوافق ولا
  ","

   خليه يتقدم .. وبعدين نشوف.
  
"
88252,"
   ثم إن القلب دواه.....؟!
  ","

   في الرضا عن الله .. والاستغناء به، عما سواه.
  
"
88253,"
   اتلغبطت لما حضرتك كتبت  ال بيحب بيحافظ وال بيتجاوز مش بيتقدم""
 بقالنا 9 سنين بنحب بعض
اكتر حاجه معكننه عليا كل عيشتي ان حصل بينا تجاوزات بنوعد بعد بس بنضعف كنت فاكره انه مش هيتقدم بسبب كده بس كان بيتقدم ال9 سنين ويترفض لاسباب دراستي واتخطبنا من شهرين هو شخص كويس وحافظ القرآن ومش بيسيب فرض بس مقهورة!
  ","

   طيب عشان ما سبكيش متلخبطة !
   
   ما دام أصر على التقدم = يبقى بيحب .. جدا !
   
   والتجاوزات ضعف .. أي حد ممكن يقع فيه ..
   
   المهم ما نصرش عليها وما نبررهاش ..
   
   ونتوب منها ونستغفر .. ونطوي صفحتها .. كأن لم تكن ..
   
   ونبشر بالخير .. ونخزي الشيطان ..
   
   الله يسعدكم ..
   
   ويكتر تسعاتكم 😃
  
"
88254,"
   يا أبي .. تقدم من أسررتُ حبه في قلبي لمدة9 سنوات!
يا صحبة الجنة والله دموع الفرح في عيناي وأنا أخبركم❤
منذ 9سنوات وعدته أننا لن نتحدث ثانية ووعدني أنه سيتقدم عندما نكبر ويستطيع التقدم ..
9سنوات من الصبر والمُجاهدة .. لم نتحدث ولم نتواصل خلالها 💔
تقدم بالأمس يا أبي 
يؤجل الله أمانينا ولا ينساها💚
  ","

   طب أختم بأه بالنفحة الجميلة دي !
   
   الله يسعدكم ويتم عليكم بخير ..
   
   ويرزقنا الصدق، ويجعلنا من أهله ..
   
   وقليل ما هو .. وقليل ما هم.
   
   —————————————————-
   
   تصبحون على خير يا صحبة الجنة 💚
  
"
88255,"
   ليه حضرتك بتضحك ?!!
  ","

   عارف لما تيجي لواحد مكلش بقاله يومين .. وتقوله: جربت إحساس الجوع قبل كده ؟!
   
   طب ايه رأيك لو مضرب أصلا عن الطعام ؟!
   
   لما يضحك من سؤالك = يبقى إيه !
  
"
88256,"
   شيخنا الحبيب متجوز من شهرين والحمد لله بعامل زوجتي باحترام وتقدير بس مش قادر أحس نحيتها بأي مشاعر خالص وبحاول اجاملها من ورا قلبي بس جوايا زهقان جدا ومدايق حاولت أشغل مشاعري وقلبي بيها مقدرتش ايه الحل وشكرا جزيلا
  ","

   طبعا مش هقولك وتزوجتها ليه ؟!
   
   لكن هقولك اثبت على ما أنت عليه = فمع العشرة ومواقف الأيام ستحبها جدا .. بإذن الله ..
   
   أو على الأقل سيتحول وجودها ضرورة لاستقامة حياتك واستقرارها.
  
"
88257,"
   باكل كتير جداً ومش بتخن !! ايه الحل
  ","

   يا بختك .. يا بختك 🙄
  
"
88258,"
   حضرتك جربت احساس انك عايز تتكلم وتكون صامت ف نفس اللحظه ؟!
  ","

   ههههههه
  
"
88259,"
   ياشيخ ابوس نظارتك رد عليا
  ","

   الله يسامحك .. شبّرت العدسات 😩
  
"
88260,"
   راسلتك مرارا أبكي حرقة قدري و اطلب منك حروف تصبرني على كثرة ابتلائي .. رأيت تسجيلاتك ل ""محمد"" و عيني لا تتوقف عن الدمع من وقتها ولساني يردد بالدعاء له ولك وللمسلمين 
ارجو ان تدعو الله لي ب قرب الشفاء فقد حطم اليأس قلوب اهلي و انفقت مالهم و سعادتهم كلامتهم تؤذيني واود الرحيل عنهم لكني ف الثامنة عشر
  ","

   سيربط الله على قلبك يا صغيرة السن، كبيرة المقام !
   
   وسترى عينك رضا وسعدا لم تبلغيه في الأحلام ..
   
   أبشري.
  
"
88261,"
   يا شيخ طيب لو العكس كنت حضرتك هتقول نفس الكلام؟
  ","

   بلا شك !
   
   ولذا قلت: الاحترام (المتبادل).
  
"
88262,"
   طيب انا مش بذكر حضرتك كتير أدام خطيبي بس هو يعرف ان حضرتك غالي علي قلوبنا
بس جيت في مرة عرفته ان صوته شبه صوت حضرتك ونفس اسلوب الكلام ودي حاجه كويسه وتفرح جدا
قلب عليا و غار و قالي يأنا يا متابعتك للشيخ محمد ! هل ده طبيعي انا واخده موقف من ساعتها مش لحاجه الا ان الموضوع مش مستاهل الخيار ده
  ","

   أنتم اتهبلتم في دماغكم ؟!
   
   طبعا مكنش ينفع أبدا تقولي له كده ..
   
   وأنا بعتذر له عن غلطك السخيف ده ..
   
   وبلّكيني يا بنت الناس .. أنت عرفت الصح من الغلط خلاص ..
   
   وكملي حياتك بالإحسان ومراعاة مشاعر الرفيق الطيب ..
   
   الكلام مش خاص بي أنا .. لازم تنتبهوا لده مع أي حد بتستفيدوا منه ..
   
   فيه مساحات محدش يقبل مشاركته فيها ولو من زاوية مختلفة تماما .. وأنتم لازم تكونوا أذكياء في هذه المنطقة ..
   
   يلا .. وفقك الله وأسعدك.
  
"
88263,"
   خطيبتي بتتعصب عليا و بتجرحني و تقل من كرامتي كتير مع كل غلطه مع انها ممكن تغلط بس بتلاقي لنفسها عذر اعمل معاها ايه ؟
  ","

   العلاقة التي لا تقوم على الاحترام المتبادل = لا مبرر لاستمرارها !
  
"
88264,"
   هيحرمونا من العمرة السنة دي يا مولانا بالله دعواتك لنا بالتيسير قبل ما يقفلوها خالص😪💚
  ","

   يا رب يا يوسف .. وأقابلك هناك 💚
   
   وأعلّم عليك برضه 😬
  
"
88265,"
   اخ عرف ان اخته ١٤ سنة وقعت في ذنوب الخلوات معملش حاجة غير انه ضربها وقاطعها مرت ٨ سنين ومكلمهاش ابدا سابها غرقانة مساعدهاش ،اخوها الوحيد احتاجتله كتير اوي جنبها وملقتوش هي تابت وتعافت تعلمت لكنه مش هيكلمها لاخر عمره ،فرَحُه كان من يومين وسلم على الجميع وهي فاتها واهدى اختها وهي لا خايفة يقول لعروسته
  ","

   إيه عمى القلب ده !
   
   ليه كده ؟!
   
   الله أرحم وأكرم .. تبا لقسوة ابن آدم ..
   
   تطنشه خالص .. وتحافظ على علاقتها بربنا؛ ده المهم.
  
"
88266,"
   هل يقبل الله توبة تاجر المخدرات؟
  ","

   وتوبة الكافر !
  
"
88267,"
   اشمعنا انا ياشيخ مش بتردعليا هو انا بلوك
ولا انا سبانخ
  ","

   أنت تطول 😬
   
   طب دنا بحب السبانخ والله !
  
"
88268,"
   بيتقدم فرص فيهم مااتمني ولكني لازلت لم ولن انسي ابداااا لسة جوايا الامل ف الرجوع مانسيتش ولا هنسي! وفنفس الوقت خايفة الفرص دي تكون رزق وانا بضيعة بس ازاي هاقدم ع دة ومازال هو ف قلبي حاسة بكسره مش عارفة اتخلص منها هو لاخر لحظة كان شخص رائع ولكن النصيب والقدر وقفو الموضوع.ماذا افعل فقدت شغفي ف الزواج
  ","

   لازم تعرفي تتجاوزي وتنسي .. أو تتناسي، والأيام كفيلة بتطييب الجراح.
  
"
88269,"
   زميلى مسيحى قالى احنا بندعى للجميع اما انتم كمسلمين بتقولو للمسلمين والمسلمات..فانا رديت عليه قولتله اصل ماينفعش وانا بصلى اقول للمسلمين والمسيحيين صلاتى تبطل 😇 المشكلة انه بيكرر الجملة دى بطرق مختلفةقولى ارد عليه بايه اذا قالها تانى؟
  ","

   قوله وأنا بدعيلك دايما ربنا يكرمك بالإسلام .. ومش بتمنى لك حاجة وحشة !
   
   بس كده.
  
"
88270,"
   متابع حضرتك وشاف الإجابة وهينفخنى بعد العقد 😢
العقد الخميس 
ادعيلنا😂😂😂
  ","

   وأنا بقوله:
   
   كل البركة حبيبي .. الله يسعدكم ويتم عليكم بخير ..
  
"
88271,"
   الإجابة خلتني اعيط اه انا فعلا كدا حياتي عك بس انا مكنتش اعرف حاجه في الدين لسه بتعلم على ايديكم ونفسي ابقى زي صحبة الجنه والله ادعيلي بالله عليك
  ","

   وربنا فتح لك باب عشان تفوقي أهو وترجعي لرحابه وتظبطي حياتك ..
   
   يلا استعيني بالله ..
   
   قربي منه .. وغلّي قلبك .. وأبشري بالخير.
  
"
88272,"
   انا عارفه ان كلنا هنموت 
بس لما حضرتك بتجاوب إجابات كتير معناها انك بتستعجل الموت انا بحس بعدم امان
ببقي خايفه اوي..مش عارفه ليه
بقيت بحس إجاباتك الي فيها امل وتفاؤل دي مزيفه ومش عن اقتناع..
كلامك عن الوجع والإحباط والموت مقنع اكتر..وده متعب اوي بجد...
  ","

   اللي في عز أمله مش مشتاق للموت = مخادع !
   
   واللي في عز شوقه للموت معندوش أمل بحياة جميلة قبله = خانع !
   
   وأنا مش ده ولا ده .. الحمد لله :)
  
"
88273,"
   كلمه ابي دي مش كلمه بنقولهالك وخلاص 
انتَ فعلًا ابينا لان بتنصحنا بحاجات كتير اهالينا من كتر خوفهم علينا مش بيبقوا شايفنها 
ادامك ﷲ لنا سالمًا وربنا يحفظك وربنا يديم نعمه عليك 
يا ابي💚
  ","

   وأنا فاهم ده !
   
   وحابب أكون محصور دايما في الزاوية دي عندكم.
   
   (ومش مشكلة أتبهدل بسببها 😬).
  
"
88274,"
   يا شيخ خطيبي بيقولي عادي انه يتفرج علي مشهد رقص جه في التليفزيون بالصدفه ده سبب للرفض في رأي حضرتك؟
  ","

   ضابط:
   
   كل الناس يخطئ .. لكن فارق بين من يخطئ على استحياء ومسارعة للإصلاح .. وبين من يستمرئ ثم يبرر ثم يتبلد.
   
   أما الأول فيرجى خيره .. وأما الثاني فيُحرص على بعده.
   
   (تدبروه؛ فإنه سينفعكم في تقييم أنفسكم والآخرين).
  
"
88275,"
   انا بستفيد جدا من حضرتك 
ربنا يجعله ف ميزان حضرتك
  ","

   الله يجبر خاطركم.
  
"
88276,"
   احترمت اجابتك جدا
  ","

   الحق حق !
  
"
88277,"
   زوجي لا يشعرني بأي اهتمام أو حب رغم كل محاولاتي في المبادرة واظهار ذلك له ،بدأت أشعر بفتور وعدم الرغبة في اسعاده وعاتبته أكثر من مرة ولا يتغير ولا يهتم وكثيرا ما نتخاصم حتى إنني أصبحت لا أطيقه و هوا شعر بذلك ، ماذا افعل ؟
  ","

   قد لا يجيد التعبير أو إظهار ما في قلبه !
   
   هذا نمط متكرر كثيرا .. ولا يسعك إلا التعايش معه، والبحث عن مميزات أخرى فيه تسعدين بها.
  
"
88278,"
   يا ابي خطيبي بيتمادي معي كثيرا في المداعبات وووو ويتحجج باني زوجته وهذا الكلام انا احاول ابعد علي قد ماقدر بس هو يعني عشان يعمل كده مبيحبنيش وممكن اقول انو لو بيحبني كان حافظ عليا
  ","

   وقبل ده = لا يخشى الله !
   
   لو يخشاه = ما تمادى وبرر لنفسه هذا (القرف).
   
   فوقي وغلّي نفسك .. وامنعي هذا تماما.
  
"
88279,"
   يا شيخ طب انا خطيبى بيغير منك😂😂
كل شوية أقوله الشيخ محمد عطية وصحبة الجنه لما زهقته😂😂
ادعيلنا
  ","

   أنت غلطانة !
   
   وما حبش أبدا حد يحطني في موقف زي ده ..
   
   أنا مجرد حد بينصح لكم .. مش أكتر من كده ..
   
   فاحفظوا مشاعر من لهم عليكم حقوق.
  
"
88280,"
   ! تكمله انا هتجوز كمان شهر بما يسموه زواج صالونات بس حرام الاسم ده لان المفروض يكون ليه مسمى اعظم من كده لانه ممكن يخرج من وراه حب كبير اوى وفرحه متتوصفش 
انا اعرف خطيبى من سنه واحده اه بس والله اكنى اعرفه من سنين اللهم لك الحمد دعواتك لينا
  ","

   اللهم بارك !
   
   الله يسعدكم ويتم عليكم بخير ..
  
"
88281,"
   شيخ انت بحب واحد واتكلمنا كتير واتجاوزنا اكتر هو وعدني انه هيجي يخطبني قريب بيحبني جدا وانا كمان بحبه بس انا عايزه ابقا زيكم عرفت ان حياتي كدا غلط وعايزه اسيبه خصوصا اني لما قلتله كدا مش مقتنع اننا بنعمل حاجه غلط وبيقولي اني لو بعدت عنه هكسره انا عايزه ابعد عشان ربنا لو سيبته حرام عليا؟
  ","

   الحرام = استمرارك في هذا (العك).
   
   وغالبا مش هيتقدم لك على فكرة .. اللي بيحب بيحافظ.
  
"
88282,"
   حرام أخاصم أخويا الكبير عشان ضربنى ؟ 
ضربنى لسبب تافه فى نظر الجميع مش ف نظرى لوحدى و كمان والدى و والدتى عايشين يعنى الحمد لله
  ","

   لازم وقفة .. عشان ما ياخدش على كده !
  
"
88283,"
   يا شيخ بعد أذنك 
هو انا لما برد على أسئله على الاسك زى ةزيك و بتعملى ايه و حاجات كده و لو عارفه من صيغة السؤال يعنى انه ولد عادى أرد و لا حرام و ليه ؟
معلش هو ممكن حضرتك تشوفها تافهه بس الموضوع بيأزمنى و ما ببقاش عارفه انا بعمل صح و لا لا
  ","

   أظن العمر أغلى من تضييعه في حاجات زي دي !
  
"
88284,"
   الدكتور النهارده فالمحاضره كان بيشوف الحاجات اللي طالبها مننا وقالي اطلعي قولي لزمايلك عملتي ايه .. عمل كدة مع الكل مش معايا بس* بس انا طلعت واتوترت وايدي كانت بتترعش وصوتي وطي وكنت هعيط:"") ووقفت وكنت عايزه ادخل بس هو شافني كدة وقالي كملي بردو.. انا حاسة.اني جبانة.اوي وشكلي بقي وحش .
  ","

   عادي جدا !
   
   أول مرة قرأت قرآن في الإذاعة المدرسية قطعت النفس .. ودخلت من آل عمران على قل هو الله أحد ..
   
   مع التمرس .. صعدت المنبر لأول مرة في تانية ثانوي بدون ترتيب لما غاب الخطيب (وكنت لابس ترنج 😬) .. وكانت خطبة من الذاكرة خرجت كأني بخطبها بقالي ١٠ سنين .. ولله المنة كسرت رهبة المنبر فورا، ومن يومها إلى أن سافرت لم أصل الجمعة مأموما إلا مرات معدودة !
   
   مواجهة الجمهور محتاجة تعود بس وإقدام وصبر على التحسن.
  
"
88285,"
   .مقري فاتحتنا فبيتكلم في الخطوبه ايه المشكله من رقص سلو في الفرح او يمسك ايد خطيبته ما حتبقا مراته ودا حيقربهم من بعض..بيقول اني اوفر ومتشدده ولما بقوله في بنات بتقلع الطرح في الفرح وبتلبس عريان قالي لو لبسها مغطي وشعرها باين وهما موافقين ايه المشكله ولما استنكرت دا بدأ يغير كلامه دا سبب للرفض ؟
  ","

   نعم.
  
"
88286,"
   والدتى فضلت ما بتصليش فتره كبيره من عمرها تقريبا ١٥ سنه فهى دلوقتى بتصلى مع كل صلاه صلاه يعنى الظهر مرتين و العصر مرتين و كده ف ده صح و لا غلط 
و هى ان شاء الله ناويه تكمل كده على طول عشان ربنا يغفرلها بإذنه
  ","

   بإذن الله ..
   
   هنيئا لها .. الله يرضى عنها ويثبتها.
  
"
88287,"
   ٣ شهور أو أكثر وأنا معكم يومياً، استرد روحي معكم اقترب من الله كما كنت..جاوبتني يا دكتور في أول سؤال أرسلته لكم. أنتم هدية من الله وجدتكم ووجدت نفسي من جديد. صحبتكم زادت من مقاومتي للكثير من فتن الدنيا. يرق قلبي لمشاكلكم. وادعو لكم. ربنا يراضينا ويربط على قلوبنا، فأظن أغلب القلوب منهكة إلامن رحم ربي
  ","

   الحمد لله ..
   
   الحمد لله ..
   
   الحمد لله ..
  
"
88288,"
   كلمة لخطيبى تهون عليه غربته فى الجيش  هو هيشوف الاجابة قولة كل الكلام الى مش هقدر اقوله
  ","

   نام يا غالي .. عشان عندك طابور الصبح 😬
   
   (وربنا يتم عليكم بخير .. تحمل؛ كله هيعدي).
  
"
88289,"
   انصحني كأخ اكبر 
خطيبتي بتقولي انا هرضي نبدء حياتما في المكان ده عشانك ومش هكمل باقي حياتي هناك.
انا بحس انها بتتشرط وانها مش راضية بيا في كل الاحوال وان لو حصلي ظرف مش هتقف جنبي وحاجات من دي.
الوسواس ده مبوظ حياتي ومش مخلي ليا نفس اعمل حاجة في الشقة وبدأت اكرهها .
افكر ازاي او ايه الصح ياشيخ ؟
  ","

   فرق بين كونها بتتشرط، وبين كونها شارياك فعلا بالتالي هتتحمل مستوى أقل من بيت أبيها !
   
   محدش جابرها في الآخر ..
   
   لكن لو حاسس في نبرتها شيء من (المعايرة) فصارحها بمخاوفك وشوف الدنيا هتروح على فين ..
   
   وبلاش وساوس.
  
"
88290,"
   الحمد لله النتيجه ظهرت النهارده و نجحت... بس عزيمتي للترم ده قليله خالص و الترم بيعدي و انا مش حاسه بحاجه غير اني مش عايزة اكمل في الدنيا دي تعبت جدا
  ","

   فرق كبير .. بين الشوق للقاء الله، وبين الإحباط والاستسلام !
   
   بل نأخذ بالأسباب لحياة راضية سعيدة، ونحسن بالله الظن ..
   
   لا تستسلمي لهذا الفتور .. ما زال في الدنيا متسع.
  
"
88291,"
   ما المكان الذي تتمنى أن تستيقظ/ى فيه غداً؟💖✋
  ","

   جوار الله .. على رضاه !
  
"
88292,"
   الله يرضي عنه وعني والله 
بقالي فتره في كرب شديد بسبب شويه ابتلاءات والله ماشوفتها الا تافها وهبله بعد الفيديوهات دي أنا في نفس  عمر محمد وبقوله والله ربنا هيكرمك وفعلا هنغبطك يوم القيامه الله يثبته ياشيخ ويرزقه من صبر أيوب 
معدتش عارفه أقول ايه بس والله الحمد لله دائما وأبدا 
إحنا وحشين أوووي والله
  ","

   ادعوله .. داخل عمليات بكرة .. لاستئصال عين ..
   
   وجاءه اليوم خبر خطبتها :)
   
   ليست ملومة على كل حال .. لكن لو كان هناك شيء من رحمة فقط !
   
   قهرته أعجز عن مواساتها إلا بما أحسب أن الله يعدّه له.
  
"
88293,"
   قلب 💙 ولا💛 ولا💚
مع تفسير اجابتك يا شيخنا :)))
  ","

   هم اتنين بس في قاموسي !
   
   💚 = للأحبة
   
   ❤️ = للحبيبة
   
   والسلام عليكم ورحمة الله وبركاته.
   
   ألقاكم يا صحبة الجنة 💚
  
"
88294,"
   متزوج من اجنبية اسلمت،  اراعي الله فيها قدر استطاعتي من مساعدة في البيت واهتمام ومودة، رزقنا الله بحمل بعد ان قال جميع الاطباء مستحيل للحمل، المشكلة انها جافة عاطفيا جدا، انا رجل ولكن حتي الرجل بحاجه الي احتواء والاحساس بمشاعر زوجته 
..  ايضا، انا مطارد،  حفظت نفسي لأحب في الحلال ولكن..  ماذا افعل
  ","

   لو ظروفك تسمح = تزوج بمن تعرف متى تكون لك أما !
   
   ولا تظلم زوجتك ولا تقصر في حقها ..
   
   الله المستعان.
  
"
88295,"
   أبي🌸
أنا من الناس إلي كنت بقول مستحيل أنتقب،وكنت برضوا كل تركيزي عل الدراسه،بس مكنتش وصلالي أنه الأهم هو أنه أبص لأخرتي وإن أعمل كل الي بإيدي عشان ارضي ربي 💓
والحمدلله فقت وبدات أمشس في الطريق ده
دلوقتي فكرة إني أنتقب مسيطره عليا جداا،تنصحني بإيه؟
  ","

   المهم ما تكونش مجرد فكرة حماسية ستفتر !
   
   بل قناعة ورغبة صادقة ..
   
   الله يقويك ويسددك ويرضى عنك.
  
"
88296,"

    https://ask.fm/abuanaaas08/answer/147517589620
   
   مع احترامى لحضرتك يعنى عايزها توافق وتسيبه يعمل كدا ؟!!!!
  ","

   لأنه زوجها .. ولأنها مرحلة لازم يزيلوا فيها الحواجز، لكن بحدود.
   
   ربنا يهديك أنت كمان.
  
"
88297,"
   طيب لو عاقد
  ","

   لو عاقد = نخاف لو ما قالش .. وبزيادة !
  
"
88298,"
   ممكن سؤال واسفه عليه 
خطييي احنا عاقدين فهو حاول يبوسني كذا مره اول مرتين ضربته وبعدان ف اا3 باسني بس انا قولته انه مقرف واني اتقرفت منه وميعملش كدا تاني فقام سيبني ومشي ولحد الان داخلين ف 3 ايام ومش راضي يكلمني .بس حقيقي انا اتقرفت ومحستش بحاجه ممتعه من اللي عمله دا فهل انا غلط كدا ؟
  ","

   طبعا غلط !
   
   ربنا يهديك.
   
   (هو ممكن يكون لم يحسن الطريقة .. بس واضح إنك أوفر .. فوقي).
  
"
88299,"
   وكان الرساله دى مبعوتالى (ابن خالتى كنت عارفه انه هيتقدم فلما اتقدملى عريس بقوله قلى انا مش هعرف الا بعد سنه فمشيت وسبته ووافقت ع المتقدم بعد محولات عديده بابا وافق انه يشوف العريس واقعدت ارتحت معاه لاقيت ابن خالتى بيقول عايز اتقدملك ومش هسيبك تتضيعى انا رفضت لانه ده احترمنى ودخل البيت ولايمكن اخونه
  ","

   أهو أنت بأه فعلا واحدة أصيلة ومتربية صح.
   
   الله يسعدك ويرضيك ويتم عليك بخير ..
  
"
88300,"
   بنحبك في الله .. من اليمن 😍💪
  ","

   الله يحيي اليمن وأهله .. ويعيد له سعده ..
  
"
88301,"
   منت اسمها منت برضو 
مش بقولك عسلية ههههههههههههههههههههههههههه
  ","

   دي آراء .. آرااااء
   
   بالسمسم لو سمحت 😬
  
"
88302,"
   عشان انت عسليه 😂😃😃
عسليه دي شويه اووي عليك ...يااختشي كميله ياشيخ وربنا سكر سكر😂😂😂😂😂
  ","

   لا بأه .. الصفحة هتلزق كده 😢😭
  
"
88303,"
   أتمنى ترد 💭 السؤال ال بيشغلني مش هي صح ولا غلط لأن سكوتها قطعا صح، ال بيشغلني هل الخطيب ال بيتغزل في خطيبته بشكل يومي -مش كل مدة وكده- يؤتمن؟! يعني ده لا يقدح في مروءته ودينه؟!
  ","

   الحقيقة بصورة يومية ومتكررة وفجة وبدون أي غضاضة في التجاوز = تقدح بلا شك !
   
   والمفروض تخليها تعيد حساباتها.
  
"
88304,"
   هو إنت الناس بتحبك ليه يا شيخ ياعسلية ؟
  ","

   الله !
   
   طب منت عارف أهو 😃
  
"
88305,"
   هو ليه ربنا خلق بنات وحشة و ليه خلق ذوي الاحتياجات الخاصة الاتنين ملهمش لازمة غير ان اللي بشوفهم بيحمد ربنا و هم عظة لغيرهم بس هم بيستفادوا ايه ايه حكمة ربنا في خلقهم 
يعني اكيد ربنا مش خالقنا علشان يعذبنا انا بس عايزة افهم و لية مقتلش في البنت الوحشة دي حب انها تكون جميلة و مرغوبة ايه لازمتها
  ","

   كل أسئلتك دي ناشئة من إنك شايفة الدنيا نهاية المطاف !
   
   أما اللي يشوف إن فيه ناس ربنا بيعقد معهم برحمته (صفقة) = الرضا مقابل نعيم أبدي .. وكرامة يغبطهم عليها أهل العافية .. وأنس يقذفه الله في قلوبهم ..
   
   هيعرف أن فضل الله واسع .. وكرمه سابغ ..
   
   ومحدش ملوش لازمة.
  
"
88306,"
   هو  أنا كنت في الكليه،وأنا في طريق الرجوع الظهر أذن،ولما وصلت البيت البيريود جاتلي،يعني  بداية نزولها في الطريق
كده المفروض لما أتطهر أصلي الظهر ولا لأ؟
  ","

   نعم .. هي في ذمتك.
  
"
88307,"
   خطيبي  بيقولي بحبك ويقعد يتغزل فيا رد فعلي اني بسكت اقوله ماشي ..شكراا....وف اغلب الاحيان بسكته واقوله مينفعش الكلام ده دي خطوبه مش جواز ...انا مدا صح ولا ايه
  ","

   صح .. جدا.
  
"
88308,"
   نفس حكاية محمد يا شيخ بس مش مرض لا ظروف صعبة و استنجدت بيه سابني و أهله رفضوني وكان حب سنين بردو و قالي خطبت و جرح فيا وكل دا قبل امتحاني بيومين فتعبت ومدخلتهوش بعد م كنت ف أوائل الدفعة ف طب..أهلي ف البيت مش راحمني من تعليقاتهم و غصب عني بعيط كتير يزعقولي بزيادة معدش رحمة، كفاية ربنا
  ","

   لازم تسندي نفسك .. وتقومي من جديد !
   
   لازم ..
   
   ما زال في الحياة متسع.
  
"
88309,"
   الحلم لما بيتكرر كتير بيتحقق ؟
  ","

   ههههههه
   
   مكنش حد غلب والله 🙄
  
"
88310,"
   طيب انا خلاص تزوجت وبدرس بس زوجي من الخطوبه قالها لي صراحه اني  هخليكي تكملي دراستك كلها بس مش هتشتغلي وانا هتكغل بكل مصاريفك بس احيانا والدتي بتكلمني علي موضوع الشغل ده وانا احيانا بميل لرايها بس مش بكلم زوجي فيه وبقول استني لبعد التخرج واشوفه هل اكلمه فيه ولا لا ولو كلمته يبقي كده بكسر كلامه
  ","

   زوجك رجل أصيل .. حافظي عليه وما تسمعيش كلام حد.
  
"
88311,"
   طب لو كل واحد فينا مصر على رأيه! ومش عايزة انفصل عشان هو كويس جدا ومحترم وانا بحبه!  
مفيش حل وسط 💔
  ","

   لازم تضحية.
  
"
88312,"
   انا بقى يا شيخ كيميائية وخطيبى مش عاوزنى اشتغل وانا موافقة عشان مبحبش البهدلة 😂😂
انا مقتنعة ان مكانى ف البيت وتعليمى عشان اربى اولادى تربية سليمة انا كدا غلط؟
  ","

   زي الفل 👍🏻
   
   (وبعدين هو احنا لنا شغل برضه .. يا راجل كبر مخك 😬).
  
"
88313,"
   يا شيخ مش كان العكس 😱 أنا خليتهم في البيت يجيبوا فيري بدل بريل بسبب حضرتك 😂😂
  ","

   محصلش !
   
   أنا رجل ثابت على مبادئي 😌
  
"
88314,"
   قلبي يحترق، ولا استطيع أخذ أنفاسي..حدثت تجاوزات بينى وبين خطيبي، كلانا مصدوم ف نفسه ، نحاول تجاوز النقطه والتفكير فيها اصبح هناك ورد نذكر بعضنا به من القرآن واالاذكار والاستغفار والتطوع والصدقه، لكن الوجع مازال قائم افكر ف الانفصال وقطع السبل لكن لا اقوى ع بعده،وكتب الكتاب مستبعدة حاليا ،انصحنا
  ","

   صفحة واتطوت .. وما تختلوش ببعض تاني ..
   
   استغفرا وتوبا وأبشرا ..
   
   (وبطلي أفورة).
  
"
88315,"
   يعني انا موقفي ايه من الاسئلة دي 
الخطوبة واللي مش عاجبها واللي ...
25 سنة مخلصة الكلية وقاعدة اغسل المواعين 😪
اعمل انفلو طيب ولا ايه حضرتك😂😂
  ","

   بريل حلو على فكرة .. فيري بيبوظ الايدين 😬
  
"
88316,"
   يا ابي هو انت ممكن يجي يوم وتقفل الاسك وتسيبنا !!
  ","

   أسيبكم ؟
   
   آه .. وساعتها ابقوا ادعولي.
   
   أقفل الآسك ؟
   
   لأ .. لأنه ملككم، جميعا.
  
"
88317,"
   هنا &&&
  ","

   طنشي.
   
   المهم يكون كويس معاك الوقت ..
  
"
88318,"
   انا كمان في صيدلة وتعبت جداا في الدراسة ومش عايزة اقعد وعايزة اشتغل واعمل نفسي وخطيبي مش راضي بحجة الغيرة اعمل ايه!
  ","

   حقك تصري .. وحقه يرفض !
   
   يا تتفقا .. يا تنفصلا.
  
"
88319,"
   حضرتك اتقنت اللغه العربيه الفصحى ازاى يارب ترد على سؤالى
  ","

   ولدت بتلك الملكة ولله الحمد؛ فكنت قبل دخول المدرسة أستطيع (تشكيل) صفحات كاملة بمجرد قراءتها علي قراءة صحيحة .. ثم وجهني والدي -جزاه الله عني خيرا- لحفظ القرآن فنمّى حبي للعربية وارتباطي بها !
   
   لا أنسى موجه اللغة العربية يوم أمسك دفتر التعبير الخاص بي وقد كتبت عن الإسراء والمعراج وظل يستحلفني هل أنا من كتبت هذا الموضوع !
   
   كنت في الصف الخامس الابتدائي يومها وزعم أنه بمستوى طالب الثانوية العامة.
   
   رغم ذلك .. (وبدون تواضع) فأنا أرى قلمي متواضعا، أو جيدا على أفضل تقدير.
  
"
88320,"
   ممكن نصيحة لواحدة قربت لسن اليأس
21 سنة😂😂😂
  ","

   سن يأس وهي لسه ما اتفطمتش !
  
"
88321,"
   انا مهندسة وخطيبى بيقولى انه مقدر تعبى ودراستى وهيخلينى اشتغل بس بحس من كلامه انه بعد الجواز مش هينزلنى شغل بحجة انه بيغير عليا
  ","

   يا ستي لو كويس ومحترم وهيكفي بيته وطلباتكم = يبقى فضل ونعمة !
   
   وأهي شهادتك معاك لو احتجتيها .. لا قدر الله.
  
"
88322,"
   واحد متقدملي ذو خلق ودين لكن بيشرب سجاير . اعمل ايه ؟
  ","

   لو هتقبلي العيب ده = مش مشكلة.
  
"
88323,"
   طيب قولي افرح ازاي 
ع فكره انا اتخطبت لخطيبي دا بعد ما شورتك وحضرتك قولتلي انسي ال بيحبك ومش بيسامحك علشان ماضي ليكي
بس انا منسيتوش ومنكرش اني تواصلت معاه اكتر من مره وكنت مستعده اسيب ال مخطوباله بس هو متقدمش غير قبل الفرخ بشهر
حضرتك متخيل انا عايشه ازاي
  ","

   كمان !
   
   والله يا بنتي أنت واحدة: قليلة الأدب .. معدومة الكرامة.
   
   (ومش عايز بارد ولا باردة يقولوا انصحها بلطف .. دي لازم تتخبط على راسها عشان تفوق).
  
"
88324,"
   يعني يا ابي لو تمام من ناحية الدين والاخلاق تقبل انها تكون زوجة تانية 🤔🤔؟؟؟
  ","

   وتالتة .. ورابعة !
   
   كل واحد أدرى بظروفه .. وطاقة تحمله.
  
"
88325,"
   حرفيا اللي سابها هيسبها الف ..واحده اعرفها حصل معاها نفس الموقف بس كانت غبيه واخدت اللي سبها وكالعاده اتخلي عنها واهي منهاره مكتئبه وضيعت شخصيه حرفيا لا تعوض :'
  ","

   ليهنها ندم العمر !
  
"
88326,"
   ياربي 400 الف !
مش حاسس انها مسئوليه كبيره جدا يا شيخ !
  ","

   وأي مسؤولية !
   
   من تبعاتها مثلا أن تحمل حزنك .. وحدك.
   
   ألا تضعف .. فهناك من يستند عليك .. بطريقة أو أخرى ..
   
   ألا تفقد الأمل .. فأنت سبب فيه .. بطريقة أو أخرى ..
   
   اللهم .. اللهم ..
   
   هصلي المغرب وآجي.
  
"
88327,"
   انتو بتهزروا كانكوا بتحكوا قصتي دلوقت 
فرحي كمان ١٠ أيام وانا بأه ال متعلقه بحب غيره وأهلي رافضين بتاتا لأن هو ال سابني في الاول وجاي قبل للفرح بشهر يقول عاوز اتجوزها
يعني مثلا اعمل ايه اسيب خطيبي ال اتمنالي الرضا وإتجوز التاني غصب عن اهلي
ولا اتجوز خطيبي وقلبي معلق بغيره !!!!
  ","

   اللي سابك مرة = يسيبك ألف مرة !
   
   ربنا فتح لك باب سعد .. فحكمي عقلك على عبط قلبك ..
   
   وتجاوزي اللي فات .. تماما ..
   
   لا تستبدلي الذي هو أدنى بالذي هو خير ..
   
   خلّي عندك كرامة.
   
   (ومحدش يقولي مش بايدنا ومش عارف ايه .. عشان ده كلام فارغ ناشيء من ضعف نفوسكم وعدم قدرتكم على أخذ قرار صحيح).
  
"
88328,"
   حضرتك الافضل انك ترد علي الاسئلة بالترتيب بالوقت اللي اتبعتت فيه ، لانه في ناس بتكون باعته بقالها كتير ومش بيترد عليها واللي لسه باعته رديت عليها .. ارجو يا شيخ اتباع هذا النظام ربنا يكرم حضرتك😔😔😔😔
  ","

   حضرتك ده لما يبقوا ١٠٠ ولا ٢٠٠ سؤال
   
   مش قرابة ال ٤٠٠ ألف.
  
"
88329,"
   أصحابي 21 سنة ومعاهم اطفال بيربوهم😅وانا حاسة نفسي لسة طفلة اصلا هو ده عادي ولا أما اتخطب واتجوز زيهم هبقي عاقلة كده؟
  ","

   عادي .. فيه أمهات أهبل من عيالهم 😬
  
"
88330,"
   يعني اي راكد
  ","

   خامل عديم النفع.
   
   وأعوذ بالله من ذلك ..
  
"
88331,"
   انا كنت مفكرة ان السيناريوهات دى موجودة فى الافلام بس مش فى الواقع !
  ","

   الأفلام دي تمسك سبحة جنب الواقع !
  
"
88332,"
   كان إيه اللي بيجبره يتجوز الناس دي بتفكر إزاي!
  ","

   والله معرف !
  
"
88333,"
   حد يبي يتقدم لي من نفس جنسيتي عايش بأمريكا ومعاه الجنسية ووضعه المادي ممتاز وناوي بعد الزواج يستقر بالخليج .انا عايشه بالسعوديه عمري٢٦ وهذا افضل عرض زواج جالي.عرفت منه انه متزوج وهي تعرف وبيخليني زوجته النظاميه في امريكا خصوصا ان زوجته عندها مشاكل بالحمل.محتاره جدا وحزينه على زوجته ومدري وش تنصحني
  ","

   المهم دينه وخلقه.
  
"
88334,"
   من ساعه م بلغت قعدت ٥ سنين مصليش وبعدين ربنا هدانى وبقيت اصلى ف المفروض اقعد ٥ سنين كمان اصلى كل صلاه مرتين ولا لا
  ","

   حافظ على النوافل واجتهد فيها.
  
"
88335,"
   هل تعتقد ان هناك شخص يبكي بِسببك ؟
  ","

   أكيد !
   
   تظل بشرا .. مهما حرصت على جبر الخواطر ..
   
   لكنك ترجو الله عذرا، وعفوا ينجيك من المخاطر.
   
   حسبي ألا أتعمد يوما ما ذلك.
  
"
88336,"
   هل بتتعرض للنقد يا شيخنا 😂😂
  ","

   لا يسلم من النقد إلا راكد !
  
"
88337,"
   الظروف فرضت عليا اني اسكن مع بنت و اللاسف وثقت فيها و لقيتها ملبساني ف حوارات ولاد انا ماليش علاقة بيهم و لا اعرفهم اصلاا و انا دلواقت حزينة لاني طلعت مغفلة جدا و اني بثق ف الناس بسرعة و كارهة الناس كلها لدرجة اني مش عايزة انزل الشارع عشان مشوفش ناس .. 
هو العيب فين انا مش فاهمة بس؟يعني مثقش بعدكدا
  ","

   ما هو ما نرميش ثقتنا بسذاجة لكل عابر .. ونرجع نقول الغلط فين !
  
"
88338,"
   انا متجوزه من 4 شهور وهو اخبرنى ليلة الزفاف ان قلبه متعلق باخرى وعشنا مع بعض شهرين اخوات على اساس انى اطلق بدات احس انه بدا يتعلق بيا ويغير عليا بس مش بيقول ده لكن من اسبوع عشرنى ومن ساعتها وهو سافر شغل ومجاش ولا بيكلمنى الحل ايه مع العلم ان محدش يعرف حاجه خالص من الاهل
  ","

   الله المستعان !
   
   هتقربوا من بعض وتقدروا تنسوا على فكرة ..
   
   أنت اعملي اللي عليك .. وحاولي تتجاوزي الأمر معلش، وشديه لك .. ولعل الحال يتحسن بإذن الله ..
   
   فضل متنح = خدي حقك تالت ومتلت .. واحتسبي اللي صار عند ربنا ابتلاء.
   
   ربنا يهديه ويصلحه .. أو لا يوفقه ويبليه باللي يجرحه.
  
"
88339,"
   متنسانيش في السبوع زي العسلية
  ","

   يمدحون عسلية المغرب ترى 😬
  
"
88340,"
   يا شيخ
هو ليه الناس بتحكم بالشكل 
حتى لو الواحد بيتعامل بكل طيبة و حسن نيه
ليه لازم يدوروا على الغلط أو. حتى يخترعوه
حتى لو الناس فاهمين الشخص غلط 
اكيد هييجى يوم و ربنا يوريهم الصح 
صح؟😔
  ","

   المهم ربنا يعلم منا الصدق !
   
   وليذهب الناس خلف الشمس.
  
"
88341,"
   ايه المشكلة لما اتزوج واطلق اكتر من سبعين مرة؟ فلست بافضل من المغيرة بن شعبة ولا الحسن بن على رضى الله عنهما
  ","

   لما تعرف تجيب النيش = ابقى اتكلم 😏
   
   وقم ذاكر .. عشان الأفكار دي بتجيب (كحك) بسكر.
  
"
88342,"
   أبكيتني 
كنت نائمة احتضن ابتلائي ودموعي تتسرب إلى وسادتي وإذ بشيء يقلق نومي لاستيقظ في وقت أول عظة لك كنت أظن أن مصابي جلل لكن أين أنا منه ومن صبره ورضاه
وبعد أن انتهيت من سماعهم إذ بسماء ربي تمطر ودعوت له كثيرا أسأل الله أن يجعل له مخرجا وفرجا ويجعل له من دعائنا حظا ونصيبا آمين 
دعواتك يا شيخنا
  ","

   وكذا أنا .. وكذا أنا !
   
   اللهم لطفك بنا .. وعفوك عنا .. وفرجك علينا .. وعلى المسلمين.
   
   —————————————————
   
   تصبحون على خير يا صحبة الجنة 💚
  
"
88343,"
   حضرتك كنت مع المخطوبين واللي هيتخبواوالمفركشين واللي هيفركشو والمتجوزين واللي هبتجوزواواللي  لسه بيشربو الحليب اللي زي حلاتي😁
 كنت مع جميع الفئات متخلتش عن حد ربنا يكرمك عشت مع كل حد فينا لحظات حلوه وصعبه ومؤلمه كمان حتي ولو قصيره  بس كانت اثرها كبير جدا علي حياتهم
سبت علامه جوا قلوبنا 💚
  ","

   اللهم إن تقبل مني هذا خالصا لوجهك، صادقا = فلا تقبضني إليك إلا وأنت راض عني.
   
   ألقاكم يا صحبة الجنة 💚
  
"
88344,"
   تعرفت على شاب من خلال النت في جروب دراسي وكنا بنتكلم يوميا واعجبت بشخصيته جدا ، بس جيت ف يوم وقررت أبعد وأتوب ل ربنا ،  وسبته وبطلت اكلمه عشان ربنا بس في نفس الوقت عايزاه يكون من نصيبي ، وبينا مسافات 💔.. ما العمل؟! وهل لو دعيت انه يكون من نصيبي هيكون؟رغم ما بيننا من مسافات..
  ","

   انسي الأمر.
  
"
88345,"
   هو انا لو اخدت حتة لحمة من الحلة من غير ما اقول لماما دي تعتبر سرقة ?!
  ","

   السؤال ده على بساطته .. فيه معاني كتيرة .. جدا !
   
   يا ربنا.
  
"
88346,"
   يا ابى يا ابا أنس يا حج محمد يا ابوعطية 
رد علينا  😂😂
احنا مستنين نصيحة حضرتك 
وهنعمل بيها اى كانت 😢
موضوع الشغل انا طالبة الطب يا ابى 
وهو مش محدد موقفه من شغلى بيقوللى انا عارف انك تعبتى على موصلتى لده بس انا ده طبعى غيور على اهل بيتى ومش هتحمل الوضع كده قوله يسيبنى اشتغل واعطيك ميت ناقة حمر
  ","

   نقطة زي دي لازم تبقى واضحة بينكم جدا من الوقت !
   
   ما ينفعش تتساب عايمة كده ..
   
   يعني اتفاق صريح إنك هتستلمي تكليفك وهتشتغلي على نيابة تخصصك أو دبلومة .. وممكن مثلا ما يبقاش فيه عيادة عشان وقت البيت ..
   
   وتاخدوا وتدوا وتصلوا لاتفاق مريح لكليكما !
   
   غير كده يبقى لأ.
   
   وبعدين لما هو غيور (على حد قوله) ومش هيتحمل الوضع = ليه يتقدم لواحدة في طب أصلا ؟!
   
   بتتعبوا نفسكم وتتعبوا الناس معاكم ليه !
  
"
88347,"
   السائل يقصد يوم مراجيح يعني 🙃
  ","

   ههههههه
   
   كنت محتاجه جدا النهاردة والله !
   
   لكن أحب أخليه للمناسبات عشان يفضل له طعم.
  
"
88348,"
   هو لبرالي وانا اخوان هل دة سبب كافي للرفض ؟
  ","

   لا أنا ما بفهمش الكلام الصعب ده !
  
"
88349,"
   ياأبي بالله عليك تجاوب اجابتك هتحدد
انا اتخطبت شهر لشخص فيه كل المميزات اللي اتمناها واللي كان نفسي فيها ومحترم سافر بقاله عشر سنين فرنسا جالنا خبر انه من خمس سنين كان شرب خمرة وهو بره لما قولت هديله فرصه الدنيا اتقلبت عليا وسبته بعد اسبوع من لبس الدبل هو لسه بيحاول اعمل ايه انا كمان عاوزاه
  ","

   ما تسيبيهوش !
   
   سبحان الله .. احنا مش ملايكة ..
   
   المهم نتعلم من الغلط ولا نكرره.
   
   وما دام هو صلح حاله = يبقى مفيش مبرر أبدا لمعايرته بمثل هذا وتتقلب الدنيا .. ملعونة الدنيا.
  
"
88350,"
   ابي زوجي (عاقدين ) لما بيبفي مدايق  بيحب بيعد شويه لحد ما يروق وبعدين نتكلم هوا ءات نفسه بيقولي ببقي ببقي  عاوزك  جنبي وتكلميني وفي نفس الوقت لا 
نفسي اقدر أخفف عنه وابقي جنبه  عشان لما بيبقي مدايق ببقي مدايقه واليوم بيقفل اعمل ايه ؟
  ","

   تسيبيه لين يهدى .. وبعدين تتكلموا.
  
"
88351,"
   ليه اللي بيضرب مخدرات ملوش توبة :/
  ","

   له توبة .. بلا شك !
   
   لكن ده ملوش علاقة بإجابتي.
  
"
88352,"
   ي شيخ أنا بقترح نعمل يوم إجازه لصحبه الجنه واللى عنده سؤال يسأله وحضرتك ترد علينا كلنا 
ياااه هيبقى أحلى يوم😂💙
  ","

   واحنا في أيام العمل الرسمية بنعمل إيه غير كده حضرتك ؟! 😢
  
"
88353,"
   بحب شخص كان بيضرب مخدرات وكان له علاقات مع بنات و بيعمل حاجات كتير وحشه جدا ودلوقت الوضع بيبدأ يتحسن وانا بحاول اخليه يبقا احسن و ينزل شغل وهكذا بس خايفه يرجع زى م كان او يعمل حاجه من ورايا ... فى نفس الوقت مش عارفه ولا عايزة أبعد عنه !
  ","

   ده مش حب؛ ده مرض.
  
"
88354,"
   مر عام على وجودى معكم هنا 😊مع صحبه الجنه ماذا افعل لتجديد الاشتراك😉😉
  ","

   ما تقلقش .. الاشتراك يجدد تلقائيا :)
  
"
88355,"
   شيخنا انا الحمد لله ميسور الحال جدا
خطبت بنت من طبقه فقيره يعنى اخوها بيشتغل فى محلات عصاير وكده
البنت منتقبه وبتحبنى جدا واللى شاددنى انها خام جدا اكنها طفله ودى حاجه حابب تبقى فى مراتى
بعزمهم برا هى بتبقى طايره وممكن تعمل تجاوزات من فرحتها وقلة خبرتها
مش حاسس بهويه الملتزمه فيها كمعلومات
فى خطر؟
  ","

   كمعلومات مفيش خطر !
   
   شوية تنبيه منك وتظبيط لهذه الطبيعة الطفولية فيها.
   
   (بس قالقني منك تركيزك على قضية الفارق الاجتماعي ده).
  
"
88356,"
   متقولش كدا ي شيخ لو سمحت حضرتك فرحه وسند لينا دايما بناخد الحياه منك ربنا يحفظك ويسعدك
  ","

   والله من أجمل النعم اللي بعيشها هنا = أنني لن أعدم من يبكيني :)
   
   اللهم الجنة .. اللهم الصحبة.
  
"
88357,"
   دفعولك كام عشان تبقي بائس كدة😂😂😂
  ","

   يا ابني طاقة التفاؤل اللي ببثها فيكم دي = مجتش إلا من قعر بئر بائس؛ يكمن كرمه في رجاء ألا يرده أحد 😃
  
"
88358,"
   انا 23 سنه معجبة بشخص من نفس بلدي اعرفه ف جمعيه رساله بس مكانش فيه كلام بينا خالص الناس بتشهد بأخلاقه نفسى ييجى يتقدملى مش عارفه اعمل ايه وعالفيسبوك لاحظت من كلام قرايبه انه عاوز يتجوز ، انا عملاله فولو على الفيسبوك وبعمله لايكات على اغلب بوستاته اعمل ايه تاني عشان ألفت نظره ياشيخ انا بغلي نفسي اهو
  ","

   لا أنت كده مش بتغلّي نفسك خالص !
   
   اللي تغلّي نفسها = تبعد .. وتدعي ربنا بالخير .. حيث كان.
  
"
88359,"
   تُرى لماذا نتحرج اذا ما سئلنا عن أفضل صديق أن نجيب، لو كنا ف وسط مجموعة من الاصدقاء.
  ","

   لأننا نحب أن نتعامل بقدر من اللطف يشعر الجميع بأنه أحب الناس إلينا !
   
   لكن الأحب يعرف نفسه .. فلا ينبغي أن نصدم طموحات غيره.
  
"
88360,"
   شيخ محمد 
مخطوبين من 7 شهور وبروح لخطيبتي مره ف الشهر وببقي عاوزه اروح اكتر من كده بس بحس برفض منهم 
ممكن وهي رايحه الجامعه اشوفها من بعيد من غير متعرف؟ 
او ممكن اقولها نشوف بعض من بعيد من غير منتكلم ولا حاجه ؟ 
هل ده حرام
  ","

   روح مرتين في الشهر حبيبي .. بس.
  
"
88361,"
   فين بتروح بعد السعودية
  ","

   أرجو .. للقبر.
  
"
88362,"
   يا أبى لسه معرفتش نتيجتك
  ","

   علمت أن رزقي لن يأخذه غيري .. فاطمأن قلبي 😬
  
"
88363,"
   اضحك حتى لو مش مبسوط 💚
كله بيعدي ..افهم بقى ياافندي ..
  ","

   لا ده كان زمان !
   
   الوقت عقل وفهم وعاد عارف:
   
   بتودع حلم كل يوم .. تستفرد بيك الهموم .. وكله كوم والغربة كوم .. والجرح كبير.
  
"
88364,"
   طيب ياشيخ واللي اتكلمت مش عشان نشجع بعض وكده كانت مقتنعة ان في حاجة اسمها صداقة لحد ماتحولت لحب ثم كلام جنسي 
تابت وندمت بس خايفة يجيلها حد كويس وتظلمه لانه فاكرها كويسة  😢
  ","

   كل ايموشنات الدنيا .. كل صور الكوميكس في الدنيا = مش هتوفي حالتي الشعورية أمام هذا الكلام !
   
   فاكرها حد كويس .. وهي مش كده ..
   
   تمام .. اكتبي على صفحتك على الفيس وعلقي بروشور على باب بيتكم إنك عملت كذا وكذا وكذا .. وما تستاهليش حاجة .. ولازم تموتي !
   
   اللهم رحمتك الواسعة ..
   
   توبي لله يا بنت الناس واستتري بستره ولا تغضبيه بالتحدث عما ابتليت به من ذنب ..
   
   لعل هذا الذنب هو أولى خطواتك على درب الجنة .. وسعد الدارين !
   
   إن صدقت في العودة لله بذل وانكسار .. وحسن ظن .. وعزم على عدم العودة ..
   
   ليس لرحمة الله منتهى !
   
   لكننا أغبياء جهلة يعبث بنا الشيطان ..
   
   صفحة وطويت .. لا تتذكريها أصلا إلا من باب الاتعاظ وشكر نعمة الله على الهداية والنجاة ..
   
   صفحة ومزقت من دفتر حياتك، وألقيت في أقرب صندوق نسيان ..
   
   وبس.
  
"
88365,"
   كيف اقنع اهلي بالزواج من فتاه تكبرني بعام. ونصف ولكن ندرس في نفس السنه الدراسيه لانهم غير موافقين اطلاقا هل هذا فيه شئ من العيب او الحرمانيه وهل طاعتهم واجبه في هذه الحاله حتى ولوكانت ستهدم سعادتي؟وماذا افعل لاقنعهم؟
  ","

   هذا قرارك أنت !
   
   وطاعتهم في مثل هذا ليست واجبة؛ ما لم يكن هناك سبب شرعي لرفضهم البنت.
  
"
88366,"
   بص ياشيخ انا مش عايز اعمل حاجة اندم عليها هي محترمة جدا والله وبتصلي بس انا مش عارف ليه حصل كده وازاي انا متعصب اوي ولو كلمتها دلوقتي هعمل مشكله ممكن تصل الي ان احنا ننفصل مبعرفش اتملك نفسي وقت الغضب رد ياشيخ بالله عليك انا ماصدقت لقيتك فاتح اعتبرني اخوك وانصحني اتصرف ازاي
  ","

   طب اسمع من أخيك الذي يحب لك ما يحب لنفسه ..
   
   اللي عرفته ده يا حبيبي محدش يخلو منه في أي مرحلة من مراحل حياته .. ممكن لسذاجة، ممكن لشعور وحدة مستبد، ممكن من باب الفضول ..
   
   مرحلة عدم نضج .. وما دام ما بنقولش حاجة غلط .. وزي أخويا وبنشجع بعض .. وبلا بلا بلاااا .. من هذه الحجج ..
   
   طيب .. هل ده معناه إني ببرره أو بدافع عنه ..
   
   لأ .. أنا بس بقولك إن ده لا يقدح في احترامها ..
   
   مرحلة وعدت وبنستفيد منها .. وبنعرف ايه المفروض يحصل .. وإيه ما نقربش منه.
   
   كونها تحكيلك أصلا (مع إن دي سذاجة غير مقبولة) = دليل على صدقها معك لو لدرجة ستؤذيها هي .. لكن مش عايزة تكون مخبية حاجة !
   
   فالمفروض ده يخليك تطمن لها أكتر ..
   
   هتقولي .. بس هي ما قالتش كل حاجة وأنا اللي اكتشفت ..
   
   هقولك .. ومكنش المفروض هي تقول حاجة أصلا .. ولا أنت من حقك ماضيها ..
   
   احنا يلزمنا يا غالي حياة بعض من ساعة ما بقينا سوا ..
   
   اللي قبل كده = بيننا وبين الله .. محدش له دخل فيه.
   
   كن رجلا نبيلا .. ولا تسئ بها الظن عشان حاجة زي دي ..
   
   وتجاوز الأمر كأن لم يكن ..
   
   اهدى كده مع نفسك .. وادع ربك بالخير .. وأبشر.
  
"
88367,"
   أشعر بك حين تقول ..الأمر اليك..طب بالهداوة كده..معلش تحملي ..خراب البيوت مش بالساهل ..اقدر شعورك حينها ..ارفع القبعة لمثلك من يقدرون ان نزيف الارواح ليس سهلا ..
  ","

   أنا بقدر جدا الناس اللي بيفهموا حالتي الشعورية خلف الكلام .. وإن كانت مناقضة لما يبدو !
   
   عموما ..
   
   ""الأمر إليك"" ..
   
   كتبتها بغيظ منهم هم الاتنين ..
   
   منها .. عشان جت في لحظة سذاجة منتاهية في العبط (وإن ظنته هي صدقا ومصارحة وبلااا بلاااا) وقالت له على حاجة عدت وانتهت .. ومالهاش أي تلاتين لازمة يعرفها وتفتح بينهم باب للشيطان وتكدر صفو ثقتهم في بعض .. وياما صوتي اتبح؛ يا ناس محدش له دخل في ماضيكم .. يا بنات ما تحكوش واسكتوا .. ما دمتن تبتن لله وأصلحتن .. مفيش كرسي اعتراف في ديننا .. اللي فات مات ..
   
   ومنه .. عشان زعلان في كلامه إنها حكت له بعدها بفترة وكأن المفروض كانت تقر له بكل حاجة في أول جلسة .. حتى لو حاجة عبيطة ما تتقالش أصلا ..
   
   ثم أنت عرفت وتجاوزت .. خلاص بأه ما تدقش كانوا بيهزروا ولا قالها مش عارف إيه .. ما دمت تجاوزت الأمر = تبقى صفحة واتطوت ..
   
   وسيما أنت عاشرتها أهو وأكيد شفت من أخلاقها وطباعها ما يدعوك للاستمرار معها ..
   
   ببقى متردد جدا من نصيحة مثل هذه الشخصيات .. لأني بخاف عليه من نفسه يستبد به الشك، ويعايرها بحاجة زي دي ولو بعد عشرين سنة !
   
   الخلاصة:
   
   واثق فيها وتجاوزت الأمر = يبقى تنسى كأن لم يكن.
   
   متأزم من الموضوع وخايف من الشك جواك = يبقى تنهي الارتباط فورا .. لكن رجاء ما تجرحهاش؛ سيب لها فرصة تتعلم الدرس وتخوض تجربة جديدة ناجحة.
   
   كل ده اختصرته في:
   
   ""الأمر إليك"".
  
"
88368,"
   ي شيخ كمال نفسي ابعت سؤال وفضيلتك ترد عليه ..هو ألف صلاه على النبي صلى الله عليه وسلم في اليوم كويس ولا قليل وما الذي تفعله كثرة الصلاة على الحبيب وهل لو سألت السؤال ده بغرض إن إجابة فضيلتك تزدني رغبة في الصلاة عليه ده عادي ولا فيها حاجة
  ","

   الله يرضى عنك .. وعن الشيخ كمال 💚
  
"
88369,"
   أهلى طالبين من المتقدم لى شقة بعيد عن الأرياف عشان صعوبة المواصلات وانت مقتنعة بأنه لما يكون فيه مودة الشقة مش هتزود فرحتي وعدم المودة مع وجود الشقة مش هيواسينى اسمع كلام اهلى ولا اخلينى مقتنعة برأيي لو هو وافق عليا فى الرؤية الشرعية ؟؟
  ","

   المهم يكون هو كويس فعلا.
  
"
88370,"
   واذا مش متذكر عدد الايام !!
  ","

   تحسب العدد الأكبر وتاخد بالأحوط.
  
"
88371,"
   خطيبتي في طب كانت بتكلم ولد معاها في الكليه من فترة ومقالتليش الا بعدها بمده انا رفضت بس قالتلي ان الكلام في حدود انها بتسأله علي حاجات مش فهماها فبيشرحالهافقولتلها ماشي عشان مصلحتك دخلت علي صفحتها لقيت الكلام معظمه ضحك وهزار ولقيته قالها علي اسم اللي بيحبها وهي حكت حاجات بيناليه قولي ياشيخ اعمل ايه
  ","

   الأمر إليك !
  
"
88372,"
   يا شيخ الله يسامحك سألت حضرتك سؤال من أيام ومنتظر الاجابة ضروري
كان عن ممارسة العادة في نهار رمضان ....
  ","

   التوبة .. وقضاء اليوم ..
   
   هداك الله وغفر لك.
  
"
88373,"
   انا عملت ذنب كبير جدا ومش قادرة انسي ومن ساعتها وكل الدنيا ضنك
ربنا سترنى اه ..لكن بيعاقبنى
انا تعبانه وخايفه ربنا يعاقبنى ومش عارفه ازاى انسي الذنب ده
اعمل ايه😢
  ","

   سترك وفاتح لك باب التوبة ..
   
   هترجعي له صادقة = هتشوفي السعد كله ..
   
   هتفضلي في الوساوس وتسيئي به الظن = لن يبالي بك.
  
"
88374,"
   ازاااى والرسول عليه الصلاه والسلام قال (اياكم وخضراء الدمن، قالوا يا رسول الله: وما خضراء الدمن؟ قال: المرأة الحسناء في المنبت السوء.)
  ","

   لا يصح عن النبي !
   
   اتعلم قبل ما تتشنج.
  
"
88375,"
   ازاي اقرب تاني ؟
  ","

   الباب مفتوح .. دوما !
   
   فقط اصدق في الطلب.
  
"
88376,"
   قطوف تمتنع
يارب اجعل من نصيبي ان حضرتك ترد عليا اخويا بيحب واحده بصرف النظر هي كويسه  او لا أهلها مش كويسين أخلاقيا دا غير ان والدها حشاش دبرنى نعمل معاه ايه
  ","

   لو هي كويسة فعلا ومفيش لأهلها تأثير عليها وهتعرف تفصل أذاهم بأي طريقة = ما نقدرش نظلمها بسبب أهلها يا بنتي !
   
   هو أنت اخترت أهلك ولا أخوك ده ؟!
  
"
88377,"
   كيف السبيل إلى اليقين يا سيدنا؟
  ","

   اليقين ثمرة القرب منه -سبحانه-.
  
"
88378,"
   بإختصار حضرتك زوجي نزل مش نظري من سنة و انا متجوزة من سنة و نص نتيجة لردود افعاله في مواقف في مشاكل بينا و بيني و بين اهله وصلنا كتير للطلاق لسه مفيش اطفال حاليا بنتعامل مع بعض كويس عشان بعيد عن اهله لكن بقا خلاص ميت جوايا و مش مالي عيني كراجل شهم و جدع و غيّور علي مراته رغم ان كل ده مع اهله انصحني
  ","

   مش كل الناس يملكون تلك الحكمة التي يحسنون بها التعامل مع الخلافات والمشاكل .. سيما لما يكونوا أهله طرف !
   
   ما دمتم بعدتم عن سبب المشاكل .. وما دام هو في الأصل كويس وبيحبك = اعذريه، وانسي اللي فات.
  
"
88379,"
   والله يآبي مجرد اني بقرآ إجاباتك علي الأسئله شئ بيدخل السرور علي قلوبنا ربنا يجازيك عنا الفردوس الاعلي ..آمين🌸
  ","

   اللهم رضاك .. وفرجك .. وصلاح الحال والبال.
  
"
88380,"
   يعنى هو ك عاقد من حقه يلمس جسمى كدا مش بقلل من نفسي ولا مش هايبقي فيه شغف لبعد الفرح ؟ 
ماما دايما تقولي خليكي غالية وعزيزة 
معلش تاعبينك معانا انهارده ياابي 😂
  ","

   اللمس هو لمس الشهوة كمقدمة للجماع = ما تسمحوش به الوقت عشان ما يبوظش طبيعة المرحلة كبناء عاطفي للمشاعر بشيء من تقارب بحد ما؛ تمهيدا للقادم بإذن الله.
   
   (وخفوا بأه عشان معانا ناس تعبانين هنا في الصفحة .. سوري يا سناجل؛ حقكم علي).
  
"
88381,"
   هصالحه وخلاص بقا 😤😤قال يحط ايده 😠
  ","

   سبيه يحطها يا فوزية 🙃
   
   (مصافحة مثلا أو ضمة استقبال أو مصالحة .. أو ...
   
   هو أنا هشرح ده كمان 😢).
  
"
88382,"
   😂😂😂😂😂😂😂😂😂😂😂😂😂😂😂😂بعد ماقولتله ""اتفلق"" يااعيني
  ","

   كنت فاكره خاطبها بس 🙄
   
   أعمل إيه .. ما بتعرفوش تكتبوا.
  
"
88383,"
   فارقني جسدًا آخذا معه روحي،مبقيًا روحه وصدى صوته يرافقني، بعد حب دام ٣ سنوات،وصمت ليل مطبق لا يُسمع به إلا همسات دعاء بوصال بالحلال!
من ستة شهور لم أعد أنا انا!أثقل كاهلي، وخارت قواي!وبت في الدّنيا كغريب في الصحراء أشعث أغبر يتخبط بأيامها خبط عشواء، لا هو يتقدم ولا هو يعود(.)
  ","

   حرري قلبك من القيد الذي وضعتيه فيه !
  
"
88384,"
   الحمد لله ان حضرتك فاتح 
ارجوك يا والدى تجاوبنى 
خطيبي عاقدين بيقولى انا حبي ليكي زاد بعد كتب الكتاب ودا من عند ربنا قبل كدا مكنتش بحبك 😫 ومكنتش عايز اكتب الكتاب حتي بس يومها بعد كتب الكتاب لقيت حبي ليكي جاي من عند ربنا 
مش قادرة انسي الكلام دا انه مكنش بيحبني هل كدا انا نكد ؟ ولا هو اللي غلطان
  ","

   أنتم الاتنين عايزين الضرب !
   
   ارحمني ياااا رب 😩
   
   (هو بيقولك كده عشان قال إيه يفرحك إنه بقى بيحبك يعني .. فأنت المفروض تتبسطي إنه بيحبك وتسيبك من التنقيب عن آبار النكد .. اللي فات مات).
  
"
88385,"
   أنا خطيبى لا هو جو زى عاقدين بيعاكسنى كتير ويقولى ي قمر وكده وانا بنحرج آخر مره كان يحط أيده عليا بس أنا قطعتهاله قبل ما يمدها قلى بقا سبب أنه مبيردش عليا فى التلفون من امبارح وزعلان😕
  ","

   الله يخربيت التعليم المجاني اللي مخليك تحطي المسافات غلط وتغيري المعنى وتلبسيني في الحيط !
   
   قصدك عاقد عليك ؟!
   
   لو عاقد = فأنت غلطانة .. وراضيه يا هانم.
   
   ما هو لازم يقلك يا قمر .. وفيه حطة ايد المفروض ما تتردش الوقت.
  
"
88386,"
   معرفة صفات الابراج 
مثلا مميزات وعيوب برج السرطان 
ده كفر 
أنا عارف إن شغل أعرف يومك وأعرف مستقبلك ده حرام وكفر لانه بيتعلق بالغيب والتنجيم
هل بقى معرفة  صفات برج معين ليها نفس الحكم وهل الصفات ديه بيجبوها عن طريق التنجيم ولا عن طريق التحليل النفسى لشخصيات برج معين هل معرفة صفات برج معين ده كفر
  ","

   ده فرع من علم النفس ملوش علاقة بالتنجيم وادعاء علم الغيب !
   
   (وإن كان لا يخلو من كثير من (الهمبكة)؛ صعب تعمم صفة ما على فئة من الناس لمجرد اتفاقهم في مدة زمنية ولدوا فيها).
  
"
88387,"
   مابتديش حاجة اهتمام اهلا اهلا سلام سلام
  ","

   مش ناقصة والله يا عاطف 😩
  
"
88388,"
   عاوزة لما أتجوز أهتم ببيتي وزوجي وفي نفس الوقت أهتم بتمنية موهبتي، وأخد كورسات عن تربية الأولاد، وتنمية بشرية، أتعلم الخياطة وكده.. بس مش حابة أشتغل خالص. لكن في نظر اللي حواليا ده تخلف ولازم تكون شخصيتي مستقلة، وليا مرتب بشتغل، ومش تحت رحمة جوزي.. أنا ملغبطة جدا وكلامهم بيخوفني.. هو إيه الصح؟! 😟
  ","

   أنت صح.
   

    https://m.facebook.com/story.php?story_fbid=1631101250266848&id=100001009677468
   

"
88389,"
   ماذا عن صديق مخلص مهما تباعدت بيننا المسافات ولازال يسأل عني
  ","

   شيء من نعيم الجنة !
  
"
88390,"
   أرجو التفكير بالسؤال قليلا وعدم التسرّع : متى يجوز ضرب الأنثى ؟
  ","

   اللي هيفكر قليلا ومش هيتسرع = عمره ما هيضرب أنثى !
  
"
88391,"
   جوزي معيشني في نكد عشان رفضت طلبت الطلاق عشان كان عايزيتجوز تاني وبقيت احس انه بيكرهني وبيقولي انا شايل جوايا كتير رغم انه كان بيحبني جدا وكان بيقول انه عمره ما يعمل كدة وانا والله مش مقصرة معاه ده انا واقفة معاه في شغله وشايلة بيته وولاده وهو نفسه بيقولي انا مش هتجوز عشان عيب فيكي ولا تقصير منك
  ","

   طيب اسمعي مني كده بالهداوة .. بالله عليك ..
   
   أنا مقدر تماما شعورك بشيء من الغدر وعدم التقدير .. ومحدش يقدر يلومك في طلبك الطلاق؛ ما دمت مش هتقدري تتحملي ..
   
   لكن اللي هقولهولك ده .. والله .. والله .. هو الصدق !
   
   مش معنى إنه عايز يتجوز إنه بطل يحبك على فكرة .. أبدا ..
   
   هو فارق معقد شوية بين نفسية الرجال والنساء في المنطقة دي ..
   
   حافظي على بيتك وعيشتك .. وسيبيه للقرار .. لو مقتدر وهيعدل ومش هيجور على حقوقك (المادية) ..
   
   أما بالنسبة للمعنوية .. فالأمر -والله- مش هيخرج عن هذين الاحتمالين ما دام رجلا سويا (وأنت عاشرتيه وأثنيت عليه بحبه لك) :
   
   - إنه هيلبس .. وهيقع على رقبته .. وساعتها هيرجع لك (زاحف) .. مقدر لك تماما صبرك وتمسكك به وبحياتك معاه رغم اللي عمله ..
   
   - إنه هيتزوج واحدة كويسة فعلا .. لكن ساعتها (والكلام ده أنا عارفه كالشمش في كبد السماء) هيكتشف فيك مميزات مكنش واخد باله منها قبل كده .. مهما كانت المرأة مميزة لازم فيه قصور في نقاط معينة تتفاوت فيها بنات حواء ..
   
   بالتالي هيكتشف مثلا (فجأة) إن طبيخك كويس جدا أو إنك نظيفة بزيادة في البيت أو إنك قنوعة ومش متطلعة أو ذوقك عالي في البرفيومز .. وصولا لنقاط دقيقة ما ينفعش تتقال !
   
   لأنه شاف حاجة تانية .. وقدر يعرف الفوارق ..
   
   وساعتها هيقدر يستمتع جدا بنقاط التميز دي فيك .. ويكون أيضا ممتن لوجودك في حياته ..
   
   وكما ترين .. فأنت المستفيدة في كلا الاحتمالين.
   
   هيبقى فيه ألم جواك من الأمر ؟
   
   طبعا .. لأن الله فطرك على ذلك ومحدش يقدر يلومك في ده أيضا .. لكن منذ متى والدنيا تخلو من ألم ؟
   
   هتحتسبيه عند الله ابتلاء .. والحمد لله إنه مجاش في دين ولا في صحة ويفدى ضفر عيل من العيال ..
   
   وتستمر الحياة باحتساب الألم .. والاستمتاع بالنعم !
   
   وإياك ساعتها تسمعي (للأرشانات) مجيدي مصمصة الشفاة كأك بك عيبا ما .. لأن زوجك (يا حرام) متجوز عليك !
   
   هذا والله لا يعني أبدا عيبا فيك ..
   
   وصدقيني لعلك عند التحقيق تكونين أسعد من كثيرات منهن .. وإنما يستخدمن (التعاطف الكذاب) ليوارين به حقدهن وحسدهن !
   
   فاسمعي نصيحتي سيدتي .. وأبشري بما يسرك .. في الدارين ..
   
   آمين.
   
   -----------------------------------------------------------------
   
   نقطة نظام: طبعا الإجابة دي هتعجب حبايبنا وهيطيروا بها .. وهتدرس الليلة في كثير من البيوت .. مع إنها ليلة جمعة يعني والمفروض يكون أذكياء :D
   
   ما علينا ..
   
   ما كتبتها إلا لأني أدين لله بها، ويسرني أن ألقاه عليها .. لا طلبا لرضا أحد، ولا خشية سخط أحد .. إلا الله.
   
   وعايز برضه أقول:
   
   - تلويحك بأمر التعدد كل شوية لزوجتك كأنه وسيلة تهديد وتربية = عدم مروءة ونقص رجولة.
   
   - استخدامك للتعدد كأنه وسيلة عقاب = غباء مش هيجيب نتيجة.
   
   - تبريرك للتعدد بعيب لازم تذكره في زوجتك الأولى = دناءة وقلة أصل. (ومش لازم تكون عايز تعف أخت مسلمة على فكرة .. عادي زوجتي مش مقصرة وزي الفل .. وأنت عايز أتزوج .. عادي والله، وحقك .. ما دمت تقدر وتعدل).
   
   - التعدد لا يعدو كونه مباحا .. زي الشطة مع الأكل كده .. مش مجال للجهاد ولا باب من أبواب تزكية النفس يعني عشان نقول: ما شاء الله .. الأخ فلان جزاه الله خيرا متزوج تلاتة :D
   
   - إذا وعيت كل ذلك فاعلم أنك مسؤول ومحاسب وأن الأمر يزيد حملك بين يدي الله .. وأن جورك في هذه القضية = سيكون خصمك فيه رسول الله .. وأن الرضا على كل حال -معددا أو موحدا- هو ما يجمل معنى الحياة .. ولكل شيء في الدنيا ثمنه ومقتضاه !
   
   ---------------------------------
   
   هذا .. والحمد لله.
  
"
88392,"
   بنحبك يا شيخ 💙💙💙
من الأردن 😍😍
  ","

   وأنا بحب الأردن .. والمنسف :D
  
"
88393,"
   الحين  انت وش مستشار ولا طبيب نفسي ولا ايش ؟
  ","

   كلش :D
  
"
88394,"
   هو السفر بيبعد القلوب يا شيخ !
  ","

   لو سكنها الحب .. فالمسافات لا تؤثر ..
   
   ابتعد بجسده .. وما زال نبضه .. يحييني !
  
"
88395,"
   طب صباح الخير ياللي هنا 
انا زعلتك ف حاجه 😌
  ","

   طب إيه يا حبيبي هيا :D
  
"
88396,"
   متردش، أصلًا عادي.
  ","

   كله عادي !
  
"
88397,"
   صديقه كانت تجلس معي وتفضلني تغيرت وتجلس مع غيري وتقول انها تحبني كلما ابتعدت تقول لي عادي نبقي صحاب ونكلم بعض بس انا مش عوزه اقرب القرب العادي دا وكل م أقرب اتوجع انا صح ولا
  ","

   أنت غلط طبعا !
   
   هي بتطلعك من دايرة لدايرة .. وأنت ما ينفعش تقابلي ده بالتسول.
  
"
88398,"
   Dad
ادعيلى انى أكون عالمة كيمياء
  ","

   طبعا أنت لسه في سنة أولى !
   
   معلش .. بكرة تفوقي :D
  
"
88399,"
   السلام عليكم يا شيخنا .. لو ليك بنت ف سن زواج وبيتقدملها ناس تختار العريس بناء علي ايه!! شهادة عالية وكليات قمة ولا بتبص لايه وبيكون فارق اكتر !!
  ","

   محافظ على الفرائض .. كريم الخلق .. نبيل الطبع.
   
   بس.
  
"
88400,"
   هههههه شكرا 😅 ادعيلنا ربنا يهدينا و يصلح حالنا
  ","

   العفو .. أنتم تأمروا :D
   
   الله يسعدكم ويتم عليكم بخير.
  
"
88401,"
   يا شيخ بالله عليك نفسي تشهد علي عقد قراني🌸 هو هيبقي في اجازة الصيف ممكن نحدد اليوم علي حسب فترة حضرتك في مصر ، استحلفك بالله ترد عليا و تحاول توافق و تيجي
  ","

   حاضر حبيبي .. ابقى تواصل معايا.
  
"
88402,"
   عريس عايز يشوف صورتي قبل ما يدخل البيت وانا منتقبه 
وهتتبعتله لانه مسافر مش هيشوفها عن طريق وسيط 
ايه رأي حضرتك ؟
  ","

   لا بأس .. إن كان مأمون الدين.
  
"
88403,"
   هو لو ولد رضع مع اخويا الصغير 
هيكون اخويا بردو؟
  ","

   نعم.
  
"
88404,"
   خطيبي بيقولي ايه رأيك في التعدد و مش بلاقي رد غير اني اقوله لو هتعدد يبقي منكملش مع بعض احسن و  قالي متخافيش مش هتجوز تاني انا بس بهرفك انه حلال انا قلقانة حدا احنا فرحنا قرب ان شاء الله و انا خايفة ليتجوز عليا
  ","

   أنت عبيطة .. وهو أعبط منك !
   
   عيشوا المرحلة يا بنت الناس .. وما تتكلموش في حاجة مالهاش لازمة الوقت.
  
"
88405,"
   الله يبارك لك فعلا على الرد ده مش عارفة الناس بقت بتعتمد على تعرف النت وينزل على الفرح بنسبه كبيره ازاي وبينتقدوني كبنت لما برفض الوضع ده وردهم طيب وهوا يعمل ايه 
والمفروض اني انا اللي اعمل ايه
  ","

   مآسي والله من السيناريوهات اللي زي دي !
   
   بيتصدموا وقت الجد إنهم فعلا ما يعرفوش بعض.
  
"
88406,"
   شيخ زوجي يغير من اخي في الرضاعه والدتي اللي مربياه طول فترة حياتي كان علي تواصل معايا وفي المدرسه مفترقناش غير في الجامعه اعمل ايه ؟
  ","

   خلي والدتك تأكد له إنكم إخوات !
   
   وأنت برضه خليك ذكية .. وتجنبي ما يثير غيرته في هذه المساحة ..
   
   وتعاملي مع أخوك عادي.
  
"
88407,"
   السلام عليكم
في بنات كتير بتتابع حضرتك لسة مجالهاش نصيب في الزواج وفيي شباب كتير (وانا منهم) بيبحث عن زوجة ومش لاقي وكله بسبب ان مفيش علاقات اجتماعية كفاية، هو مش صفحة حضرتك دي وسيلة اجتماعية برضو. ارض مشتركة ممكن نبدأ بها .. ليه حضرتك مش بتستغل الفرصة دي وتوفق كام ألف راس في الحلال(اللي بندور عليه)
  ","

   كلامك جميل والله .. ويا ريت أقدر أعمل كده ..
   
   لكن ما خبيش عليك .. اتقرصت كم مرة من مواقف بتصدمك في طباع الناس = بتخليني أفضل أكون بعيد عن المساحة دي .. للأسف.
  
"
88408,"
   بيغير عليا من الاطفال الصغيره لما احضنهم والعب معاهم 😂دا ايه دا
  ","

   مريض.
  
"
88409,"
   رفيقتي مسيحية بتكلم معاها دائما بس ولا مرة كلمتها في الدين او حدثتها عن الاسلام غلط؟
  ","

   أخلاقك وطيب معاملتك = تحدث عن الإسلام !
  
"
88410,"
   انت كده بتقفلها في وشي يا شيخ انا ف السعودية ونفسي أخطب ومش هعرف انزل قبل سنة😞😞
  ","

   ممكن تقدم مبدئي وكلام .. وتأكد من القبول بنسبة ما ..
   
   لكن إياك تقول هخطب وأنزل على الجواز .. ده سيناريو مأساوي يا غالي ..
   
   أنا طبعا مقدر الظروف تماما .. لكن ده قرار ما ينفعش فيه استخسار.
  
"
88411,"
   ياشيخنا هما عمالين يقولولك خطوبه وجواز واحنا وعهد الله ما معانا حق موصلات الشغل 😂
وصباح كل خير أن شاء الله❤
  ","

   وعهد الله أنت عسل :)
  
"
88412,"
   هي الغيرة علي اللي حد اللي بحبه حلوة؟
  ","

   مفيش حب بدون غيرة !
   
   المهم ما تكونش غيرة مرضية تخنق؛ حتى تقتل الحب.
  
"
88413,"
   بابا مش بيصلي وحاولنا معاه كتير مفيش امل بدعيله كثير والله بس المشكلة ف اخويا قاعد بيضحك وحاساه عاوز الفرصة المناسبة عشان يجرب مدام الكبير بيعمل قدامه رمز القدوة المفروض هوا مش هيمانع يشرب برده
  ","

   القضية خسرانة للأسف !
   
   ادعي لهم بالهداية ..
   
   وحافظي على نفسك .. دي أهم أولوياتك.
  
"
88414,"
   ينفع خطوبة و تعارف و كل حاجة يبقي من خلال النت ؟
  ","

   لازم تشوفوا بعض .. وجها لوجه.
  
"
88415,"
   اقوم انزل الحامعة فى السقعة والطين دا ولا بلاها؟
  ","

   واضح إن فيه مود عام من الأنتخة .. وعايزين تريحوا ضميركم وتلزقوه في ..
   
   مش عارف أقولكم إيه يا ولاد والله ..
   
   عموما .. أنا مليش دعوة :p
  
"
88416,"
   يعني لو جالي حد وانا في 4 ومناسب يا شيخ موافقش؟ أصل فرص الجواز مش بتيجي كتير😅
  ","

   فيه فرص بنعتبرها لقطة !
   
   ممكن نوافق عليها من الثانوية أصلا :D
  
"
88417,"
   يا ابي صديقتي مش هتروح انهاردة الكليه من ورا مامتها لانها مخنوقه جدا و عايزة تاجي تتكلم معايا و تفضفض شويه هل دا حرام دي اول مرة و محروجه اقولها لاء روحي للجامعه ؟؟
  ","

   خليها تيجي .. واسمعي منها .. وريحيها أد ما تقدري.
  
"
88418,"
   مع اني بحب كل ارائك يا شيخنا وعارفه ان ده شرع ربنا بس فعلا موضوع التعدد بيبق اصعب شئ علي الواحده ليه دايما بتسهلوه للراجل بوجود سبب او مفيش سبب دايما تقول ده حقه 
طيب لو اتكلمنا بالمثل الواحده اللي ملت من زوجها بقي تطلق منه وتتزوج واحد تاني وده حقها 
مش احسن يبق الحكم بالعشم والعشره مش بالحقوق
  ","

   أيوه .. لو ملت ومعدتش قادرة .. وحاولت فعلا تتاقلم وشافت طاقتها نفذت عن إعطائه حقه = من حقها تطلب الطلاق، بس تكون مستعدة لتبعات القرار !
   
   وده حصل بين يدي النبي -صلى الله عليه وسلم- وطلقها .. بل قالت: ""لا أعيب عليه خلقا ولا دينا"" !
   
   المنظومة اللي وضعها الإسلام = منظومة متكاملة ودقيقة .. وبسيطة ..
   
   بس طبعا مقتضيات زماننا هي اللي عقدتها.
   
   التعدد نعم حق للرجل ولو بدون سبب !
   
   لكن بشرط المقدرة والعدل .. التام ..
   
   وهو للمرأة ابتلاء كسائر ابتلاءات الدنيا .. من مرض وفراق وغير ذلك ..
   
   وحقها تستمر .. وتحتسب وتبشر (وده اللي بننصح به؛ ما دام الرجل كويس) ..
   
   وحقها تطلب الفراق .. لو مش قادرة تتحمل ولا تتأقلم مع الوضع ..
   
   ده الكلام النظري .. الكامل والدقيق .. والبسيط .. كما قلنا !
   
   لكن فيه اعتبارات كتيرة بتحكم القرارات .. بعضها منطقي، وبعضها متهور، وبعضها يرى نفسه مضحيا، وهو في النهاية جانٍ على نفسه وعلى من حوله ..
   
   ولكل حالة ما يناسبها.
  
"
88419,"
   يا ابي ممكن اكونت استاذ محمد ابو خطاب ضروري
  ","

   @abokhattabb2
  
"
88420,"
   عادى اسئل ولد ع الاسك كمجهول اسئله عاديه ؟
  ","

   لأ .. المفروض وقتكم وعمركم أغلى من هذا الفراغ !
  
"
88421,"
   بس انا لسة ناقصلي 3 سنين جامعة ومعرفش كام جيش لغاية اما اشتغل مش عايز اظلمها معايا ؟
  ","

   هذا ليس كلام محب !
   
   المحب لا يدع فرصة للوصال في حلال .. ويحارب الدنيا من أجل تحقيق الآمال.
  
"
88422,"
   طب يا شيخ كدة عالماشي لو مخيرة بين طب وطب اسنان وصيدلة مع اني بحب الطب جدا ماذا اختار؟؟😊
  ","

   اختاري ما تحبين !
   
   طب.
  
"
88423,"
   السلام عليكم يا ابي انا بحب بنت من تالتة ثانوى وانا دلوقتى فى تانية هندسة خايف تتخطب عشان هى قدى كليتها 4 سنين فهتتخرج قبلي وعايز اتقدملها وخايف عشان لسة مشتعلتش وابويا وامي كلمتهم هم 
موافقين وابويا متكفل بالشقة وتجهيزها اعمل اية
  ","

   تقدم حبيبي.
  
"
88424,"
   ابي تعبان شويه ومحجوز ف المستشفى ولما نكلمه شايل همنا ومصاريفنا ولما يسأل امه يقولها معاكي فلوس تقوله معانا الستر كله الحمد لله ومتشلش هم وهي مش بيبقا معاها فلوس واحيانا بتستلف من حد بس مش بتقوله وبترجعهم ع طول هي كدا حرام عليها انها بتكدب عليه
  ","

   حرام إيه بس !
   
   أنتم عائلة عظيمة ..
   
   الله يعافيه ويقومه لكم بالسلامة.
  
"
88425,"
   صباح الخير 😍 يسر الله وفي الصيف نلتقي 😉
  ","

   صباح الرضا 💚
   
   أيووووه بقى .. أنا هصوم من الآن 😃
   
   الله يتم عليك بخير يا كل الغلا.
  
"
88426,"
   طب واللى ف طب😂😂😂💔
  ","

   خطوبة في ستة .. وممكن جدا الزواج في امتياز ..
   
   والله يعوض عليكم :D
  
"
88427,"
   انا وماما كنا نادرين نصوم شهر لو اشترينا بيت 
والحمد لله ربنا رزقنا ببيت كويس وبابا كتب عقده بس لسه مش نقلنا فيه عشان لسه مش كملنا فلوسه دفعنا ربعها بس 
السؤال بقا أصوم انا وماما الشهر دلوقتى ولا لما نخلص فلوس البيت وننقل فيه
وشكرا لحضرتك❤
  ","

   اشرعا بالصيام .. الله يتم عليكم بخير ..
  
"
88428,"
   انا ف هندسه 
ايه سن المناسب اني اقبل بخطوبه والسن المناسب للزواج
  ","

   خطوبة قبل التخرج بسنة .. وزواج بعد آخر امتحان :)
  
"
88429,"
   لو بحب صاحبتي جداً وهي مش بتحبني بنفس الدرجة 
وبالتالي في فرق مكانة وعشم 
ايه الحل الافضل لدا؟
  ","

   المعاملة بالمثل !
  
"
88430,"
   ماما طيبه
بس لو غلطت غلط بسييييط تكبره وتحسسنى انى زبلاه ولا اطاق وانى عاله عليها وتصرفاتى كلها غلط
ولو بررت او قولت ان الكل بيغلط يالله تبقى مصيبه ودعوات على بقى ان ربنا يبتلينى

وبردوا هى واختى متجوزه يعيبوا ف خطيبى(عاقدين)ولو دافعت يتقال كلام يسم
واختى متسمحش لحد يمس زوجها بكلمه
اتعامل ازاى💔💔
  ","

   طنشي .. وما تدخليش في صدام أصلا !
  
"
88431,"
   من رأى حضرتك ينفع حد يسأل الخاطب من أول رؤية عن رأيه فى تعدد الزوجات ولا مفروض يتسأل امتى عن الموضوع ويتسأل اصلا ولا لأ
  ","

   لأ.
   
   سيبوا كل حاجة لوقتها .. وما تقدروش البلا قبل وقوعه !
   
   المكتوب هيكون.
  
"
88432,"
   بنت عمي مشيها مش كويس انا نصحتها كتير مفيش فايده عايزه اقول لامها بس انا الل هضر وممكن تطلعني انا الل بقول عليها كدا مش عارفه اعمل اي
  ","

   ادعيلها .. وتجنبيها .. وبس.
  
"
88433,"
   آقدم صديق لك،كم سنة وأنت تعرفه ???؟
  ","

   منذ نفخ الروح !
   
   لا يمكن إلا أن تكون روحا واحدة .. في جسدين.
  
"
88434,"
   شيخ انا غبيه دراسيا.. يعنى اللى هو مهما بذاكر مبوصلش لانى اكون top خالص زمان كنت عارفه الموضوع بس كنت بحاول دلوقتى معدتش بحاول للاسف كل ما اجى اذاكر بقى اللى افتكر انى اصلا غبيه فمذكرش وبجد مش بقول كدا علشان اهرب من المذاكرة انا طول عمرى دحيحه زى ما بيتقال يعنى .. اولى علوم كيميا .. صباح الخير
  ","

   على فكرة .. حتى أنا !
   
   وذكاء التحصيل الدراسي ملوش علاقة بالذكاء الاجتماعي ومستويات أخرى من الذكاء ..
   
   ما تحبطيش ..
   
   اعملي اللي عليك .. وارضي بالقسمة ..
   
   وبعدين علوم كيميا = يعني ذكية بلا شك 😌
  
"
88435,"
   اروح المحاضرة ولا لا؟
انا بقول اانتخ ف البيت واجيب بفلوس المواصلات اكل😋
  ","

   انتخ .. ويوم النتيجة تتنفخ 😬
  
"
88436,"
   هو انا لو متجوزة وجوزي مش بيتكلم معاياوكلمته بدل المرة مليون ومليش اصحاب اكلمهم ولا حد من اهلي اتكلم معاه وبفضل طول اليوم بين 4 حيطان ومفيش سبيل للخروج غير مرة مثلا كل شهر في ناس كتير زي ازاي بقي حرام اننا نسمع اغاني او نتفرج علي التليفزيون ابسط شئ يعني يسلي الواحد ويخرجه من الاكتئاب وشغل البيت؟
  ","

   مين قال حرام تسلي نفسك بما لا يشغلك عن طاعة ربك ؟!
   
   مين قال حرام تفرغي عاطفتك في أنشطة ومواهب تنفعك ؟!
  
"
88437,"
   ابي جدي اتوفى النهاردة الفجر بالله عليك بالله باغلى شئ عندك تدعيله وخلي صحبة الجنة تدعيله وتقولي اقدر اعمل اي ويكون ثوابه لجدي بالله ترد عشان والله ف امس الحاجة للرد
  ","

   الله يرحمه ويقبله في الصالحين ..
   
   ويجمعنا به في الجنة ..
   
   آمين.
  
"
88438,"
   الوسادة الرفيعة أم السميكة؟
  ","

   راحة البال !
   
   صباح الخير يا آسك.
  
"
88439,"
   غلط اني اوافق ابقي زوجه تانيه ؟
خايفه ابقي مهدده في اي وقت لو زوجته عرفت 
بس هو علي دين وعلي خلق وفي قبول رأيك يا ابي!!
  ","

   لازم الدنيا تكون واضحة !
   
   زوجته تبقى عارفة .. عشان ما تعيشيش في مغامرة مبنية على رد فعلها لما تعرف ..
   
   وهو يكون رجل طيب ودين .. عنده القدرة والعدل بينكما ..
   
   وتستمر الحياة ..
   
   ———————————————-
   
   ألقاكم يا صحبة الجنة 💚
  
"
88440,"
   بصاره 
متخانق معايا يادكتور ومزعقلي واناحامل وتعبانة يرضيك كده
  ","

   معلش .. معلش ..
   
   الله يهدي سركم.
   
   صالحها يا عم الحاج، وخليك جدع .. المرحلة الجاية هتبقى عيش وطماطم 😬
  
"
88441,"
   ياشيخ انا تعبانه وبحب واحد مش بيحبنى وبيعاملنى معامله احيانا مش كويسه بس عمره ما غلط فيا يعنى قله اهتمام شويه بس وحاليا سايبن بعض وانا بحبه ومش عارفه انساه ونفسى اكلمه تانى اعمل ايه
  ","

   غلّي نفسك !
   
   ما ترخصيش قلبك يا بنت الناس ..
   
   ده مش حب .. ده مذلة.
  
"
88442,"
   يا شيخ لو متقدملى شخص مؤدب و محترم وكويس وكل حاجه بس قصير ..ارفض و لا القصر مش عيب
  ","

   القصر عمره ما كون عيب !
   
   المهم تكوني أنت متقبلاه.
  
"
88443,"
   ياخي اقسم بالله بحبك كدا 
ممكن اكون قاعد في الكليه وافتكرك ابتسم لوحدي والله ..انت جميل والله 💜💜💜
  ","

   الله يسعدك حبيبي 💚
  
"
88444,"
   يعني ايه  قُله ؟
  ","

   ما زالت أداة مفضلة للشرب في بيتنا العامر !
  
"
88445,"
   ياشيخ الحقني بالله عليك مراتي حامل وبتتوحم على قُله ومعيطه ومبهدله الدنيا واحنا ف السعوديه ومفيش قلل اجبلها قله منين دلوقتي 😩😩
  ","

   لو أنت في الرياض = فيه محلات فخاريات عند سوق اللحم اللي في البطحا.
   
   الله يتم عليكم بخير ..
   
   الواد هيطلع أصيل 😬
  
"
88446,"
   مش متصوره اني ممكن اعيش في مستوي اقل من الي عايشه فيه ومقدرش اصلا انا كده ماديه ياشيخ
  ","

   حقك.
  
"
88447,"
   شكلى حلو الحمد لله لكن اذنى خارجه برا بعض الشئ بس عادى وكله بيقول انى حلو كدا وكل حاجه بس مش عارف ليه بحس انى معنديش ثقه بنفسى ودايما الحكايه دى تعبانى نفسيا وانا ببص ف المرايا مع انى ملتزم الحمد لله وراضى بقضاء الله لان اكيد ربنا حرمنى من حاجه هيعوضنى باحسن منها اعمل اي ي شيخ !
  ","

   بالعكس .. دي حاجة دمها زي العسل !
   
   روق يا رجل .. أومال اللي ابتلي بتشوه ما يعمل إيه ..
   
   حب نفسك واحمد نعمة ربنا.
   
   (اضحك)
  
"
88448,"
   لو عزمتك على قهوة انهارده في الحي السابع مدينة نصر .. تيجي ونتعرف يا مولانا ؟ <3
  ","

   والله يا حبيبي لو كانت في تحلية الرياض كنا قلنا ماشي :)
  
"
88449,"
   مستعد تربي قطة؟
  ","

   يعني أصوم أصوم .. وأفطر على قطة ؟! 😬
   
   (بهزر .. بهزر).
  
"
88450,"
   احنا كلنا وقعنا في نفس الموضوع دة كنا مضيقينها علي نفسنا في الأول بس بنرجع تاني و الله و طالما احنا راجعين و عازمين علي كدة فإن شاء الله ربنا بيتقبلنا احنا بس لازم نقوم مينفعش نستسلم كفاية استسلام و إحباطات بقي
  ","
  ....
  "
88451,"
   حرام اعمل غمّازة في الخد ؟؟ ارجو الرد لإنّي على وشك الاتفاق مع الدكتور
  ","

   ما تتفقيش.
   
   حبي نفسك زي منت !
  
"
88452,"
   انا كل مابعمل حساب عالاسك وببعتلك بتحظرني ..ليش😢
  ","

   محصلش !
  
"
88453,"
   ليك في العمق 😂
  ","

   أغرقك !
  
"
88454,"
   طيب أعرف ازاي إذا كانت الحاجات دي متوفرة فيا ولا لأ؟
أنا محتاج حد أتكلم معاه
  ","

   أنا بقول تصبر على نفسك إذن حبيبي ..
   
   رأيك الوقت مش هيكون ثابت بعد سنتين تلاتة.
  
"
88455,"
   لو بصرف فلوسي كلها ع الاكل والشوبينج ابقي مبزرة
اصلي بحب اللهو اوي😂😂
ثانيا الناس بتفتكرني بنت ابن تميمة عشان منتقبة 
ولما يعرفوني بيلاقوني زي م حضرتك شايف كدة
برميل تفاهة😂😂😂
أدعيلي ألاقي حد يحبني بتفاهتي وميقللش متي عشان علمي في الدين بسيط💜💙
  ","

   البرميل يجيله غطاه .. بإذن الله 😃
  
"
88456,"
   حاجة تحب تشارك بيها جمهورك فرحتك؟
  ","

   اللهم ..
  
"
88457,"
   أين المفر..
  ","

   إلى الله.
  
"
88458,"
   ده اكبر دليل ان حضرتك فيك جينات شرق اسيوية 😅
رز+ رز+رز+رز .....
  ","

   تصدق صح 😂
  
"
88459,"
   اعرف ازاي انه ربنا راضي عني؟
  ","

   لو عرفناها = لما اشتهينا شيئا كالموت !
   
   عموما .. ما دمت قريبا من طاعته، تائبا، غير مصر على معصيته = أبشر بالخير.
  
"
88460,"

    @abokhattabb2
   
   للشباب
   
    @tafieforgirls
   
   للبنات 
تابع معاهم وبإذن الله تتخلص من العادة
  ","
  ....
  "
88461,"
   انا لسة اولى جامعة معايا شقة ومحوش مبلغ كبير..
بفكر بشكل جدي في الزواج.. بس ماشفتش حد اتجوز في سني دا فحاسس اني غريب، فعايز اعرف رأيك إيه في الموضوع ده؟
  ","

   والله لو تقدر تفتح بيت .. وناضج لدرجة تفهم معاها يعني إيه مسؤولية وزواج = ليه لأ !
  
"
88462,"
   أحيانا أشعر ان روحي بلغت الحلقوم  و من فرط الحزن أضعف للدرجة  لا أكاد أرفع يدي و تحدثني نفسي كثيرا بالتمرد أوالاستسلام 
ملتزمة بشرع منذ سنة وأظنني ضيقت علي نفسي للدرجة الأكتئاب وسبب ذلك ان هناك ذنب كبير فعلته ولم أتوب منه بعد ! 
لماذا الأمر صعبا لتلك الدرجة ؟!
  ","

   عشان أنت فاهمة غلط .. ومصعبة الدنيا على نفسك !
  
"
88463,"
   انا ختمت القران حفظا الحمد الله وانا في تانيه علوم 😊
  ","

   اللهم بارك .. اللهم بارك ..
   
   الله ينفعك ويرفعك به .. في الدارين.
  
"
88464,"
   ازااي ابطل العااده السريه ؟
  ","

   تابع مع الرجل الطيب اللي عايز يروح المغرب في السؤال اللي فات 👇🏻
  
"
88465,"
   ما بلاش المغرب ❤️
  ","

   يلا نروح سوا 😃
  
"
88466,"
   بعد إذنك عندك فكرة الأستاذ حسام عبد العزيز صفحته اتقفلت على الآسك ولا عمل صفحة جديدة
  ","

   عمل صفحة جديدة:
   

    @hossword
   

   الله يسدده ويحفظه.
  
"
88467,"
   السلام عليكم، متزوجة حديثًا لكني مش ماهرة في الطهي، بتعلم وبحاول.. والحمد لله بقيت افضل..لكني بردو حاسة إن زوجي مش راضي عن الموضوع ده قوي، اعمل ايه، حاسة بحزن وضيق.
  ","

   ولا يهمك !
   
   بكرة تبقي بريمو .. ومحدش يملى عينك .. وتعدلي على الشيف شربيني ذات نفسه ..
   
   كلنا مرينا بكورس المحروق والنص سوا .. ده من أساسيات الحياة 😬
   
   ما دمت بتتعلمي وبتحاولي = هتوصلي بإذن الله.
  
"
88468,"
   بروح حلقة قرآن و في مدرسة لتعليم علم شرعي .. 
لكن الزيارات و المناسبات و علاقات إجتماعية مفيش ، بحكم دراستي 
مليش إختلاط حتي بعيلتي -- طب بشري -- 
فكفاية المدرسة و الحلقة ؟! 
بقي يجيلي وسواس إني كدة ممكن أعنس خصوصا كلامهم ليا في البيت بقي يجرح 
علي الرغم إني ٢٣ عاما !
  ","

   هتسعدي وهترضي بإذن الله.
  
"
88469,"
   لا زي بقى يا شيخ دي اكلتنا "" احنا عدنا بالعراق نسميه تمن باقلاء "" وطمعه كلش طيب تعال بقى للعراق واحنا نعزمك كدة 😅😅
  ","

   والله نفسي آخد لفة على الحبايب !
   
   من فلسطين .. للمغرب.
  
"
88470,"
   انا اوقات بكولها برز عادي 
امال لو جربوا الرنجه والفسيخ بالرز بقي 😂😂
  ","

   أنا جربت التونة برز .. جميلة !
   
   لكن فسيخ .. لا .. أهو ده اللي مش ممكن أبدا.
  
"
88471,"
   طيب أنا منتقبة و بالبيشة و لابسة أسود في أسود .. 
ممكن نصيبي يجيلي كده و لا أخد بالأسباب إزاي ؟!
  ","

   يجيلك طبعا بإذن الله !
   
   المهم علاقاتك الاجتماعية .. واللي من ضمنها الزيارات والمناسبات العائلية والأعمال التطوعية وحلق تحفيظ القرآن  مثلا.
  
"
88472,"
   ابي أجبني من فضلك
لو الدفعة عاملين حفلة علشان كملنا سنة أولى ""شباب وبنات""  وحتكون فقرات ومسابقات وحينشدوا مع بعض
أروح ؟!
بنت
  ","

   لأ.
  
"
88473,"
   حضرتك من الناس اللى لها تأثير كبير فى حياتى جزاك الله خيرا 🌸
  ","

   اللهم طيب الأثر، وجميل الذكر، وحسن الختام.
  
"
88474,"
   عقدت القران ولم يطلب منى كتابة القايمة لكن لما انا اصريت قبل العقد ف حمايا قلى خليها بعد العقد لكن للاسف ما بين ولدى وحمايا ( كل طرف معتمد علي الاخر )لم تكتب القايمة وانا سافرت خارج مصر وان شاء الله نازل على الجواز ومحرج جدا من اهل زوجتى مع انى والله كنت عايز اكتبها ضمانا لحقوق زوجتى فهل يا شيخنا
  ","

   هل إيه بس !
   
   أنت كريم وجميل .. وكذا أصهارك ..
   
   ولما تنزل بالسلامة بإذن الله = اطلبها أنت ..
   
   والأمور بسيطة يا حبيبي .. المهم السعادة والرضا ..
   
   ربنا يتم عليكم بخير.
  
"
88475,"
   ولو بنت يا شيخ و الطرف الثاني عنده كل ده و الكثير من الحب ؟
  ","

   زي الفل !
  
"
88476,"
   رز وفول يا شيخ مع بعض؟
  ","

   لا الرز بالفول ده حاجة تانية !
   
   وشغال برضه 😬
   
   (عشان محدش يستغرب .. أنا بحب الرز مع الملوخية ومع البامية ومع السبانخ .. ومع الطعمية، ومع الفول المدمس !
   
   أو كنت .. الوقت كثير من هذه العادات انتهت .. إجباريا ..).
  
"
88477,"
   كنت فكراه غيرهم صفاته كانت تتحب بس طلع فعلا زيهم واول كلمه جات فبالي ساعت ماسابنى غلى نفسك 
مش هفتح قلبي لحاجه حرام تانى ابدااا
  ","

   عاش 👍🏻
  
"
88478,"
   زوجتي افترت علي وعلى أهلي وشهرت بينا في محنتي وسعت للطلاق رغم انها مشفتش مننا غير كل احسان، دلوقتي عايزة تعيش بعد ما المحنة انتهت وانا وعدتها اعطيها فرصة تانية واهلي واللي حوالي شايفين ان ملهاش أمان وامي غضبانة علي، انصحني
  ","

   اسمع كلام أمك.
  
"
88479,"
   اول مرة اسمع عن الاكلة دي .
هي حلوة 😂😂😁
  ","

   ده شغل تقيل .. ما يسلكش مع أي حد ! 😬
  
"
88480,"
   لازم وجود الحب حتى اتزوج ؟ أم أن وجود القبول وبعض الحب كافي ؟ والأمور الأساسية من أخلاق ودين موجودة - أنا شاب
  ","

   أم أن ....
   
   بالضبط.
  
"
88481,"
   اخويا قالي احذف زميله ليا لان اخلاقها مش كويسه و انا عملتلها بلوك ، دلوقتي شوفتلها اجابه ع سوال مين اقذر ناس جاوبت بانهم ال بيبعدوا من غير سبب ويوجعوا القلب وان زميلتها عملت كده_تقصدني_ انا اتضايقت جدا ومش عارفه اعدي كلامها
  ","

   عملت لها بلوك .. يبقى ليه تتابعي لها حاجة ؟!
   
   لما تاخدوا قرار = خدوه بجد.
  
"
88482,"
   امتي آخر مرة اكلت أرز بالطعمية 🙃
  ","

   أقدر أقول إنك إبراهيم أخويا !
   
   ما هو الوحيد اللي كان بيعلق لي على هوايتي المفضلة دي 😃
  
"
88483,"
   اتمني لو شفت السؤال ترد
متزوجه من فتره قريبه وزوجي مسافر حاليا،بيطلب اني اكلمه بلبس معين ببق محروجه من نفسي بصراحه بس عاوزه اعفه وده ارحم عندي انه يشوف حاجه حرام بس حرجني بكلمه بخصوص الموضوع ده وقالي مش قصده وانا مصدقاه بس مش عاوزه اعمل حاجه تنزل من قيمتي

هو اللي انا بعمله ده صح ولا غلط يا شيخنا ؟؟
  ","

   مفيش قيمة ولا حرج بين الأزواج !
   
   الله يا رب يلطف بالمسلمين، ويجمع شملهم.
  
"
88484,"
   سيبتو ياشيخ عشان طلب مني تجاوزات من اول شهرين بالاضافة لانو حكالي عن ماضية كثيرا ف ادخل الشك بقلبي للاسف غصبا عني انو ممكن يتعرض لفتنة فالمستقبل ويزل وطلبو للتجاوزات دي ادخل الشك اكتر انو كان بيعملها قبل كدة 
اعطيني رأيك
  ","

   عملت الصح !
   
   احنا مش بنقول الغلط نهاية الكون ..
   
   لكن المصيبة في استمرائه والإصرار عليه.
  
"
88485,"
   بحبك في الله يا شيخ ونفسي والله اسمع منك احبك الذي احببتني فيه <3
  ","

   أحبك الذي أحببتني فيه !
   
   وأحبكم جميعا ..
   
   ألقاكم يا صحبة الجنة 💚
  
"
88486,"
   طيب بما انك مردتش عالاسئلة العادية 😅
ايه رايك فبنزيما 😂
  ","

   بيكسب مني حسنات كتييير في البلاي استيشن .. الكائن الوحيد اللي بيحسسني بالإحباط 😩
   
   (عموما هو غريب .. بيجيب الصعب ويضيع السهل .. الريال محتاج رأس حربة في قوة ليفاندوسكي أو هاري كين .. هيبقى أسطورة الحقيقة).
  
"
88487,"
   طب اقول لاخويا واخليه بتصرف ف الموضوع بتجيلى يا شيخ رسايل اعوذ بالله 
زى مايكون حد مراقب تحركاتى ف الكليه
  ","

   ده عيل مريض .. وممكن عيلة برضه !
   
   اعملي حساب جديد محدش يعرفه .. وطنشي الأمر تماما؛ لين ييأس .. الله يخيبه / ــها.
  
"
88488,"
   لنا اول سنه فى طب 
اكتشفت انى فى حد قايل عليا انا وولد معايا ف السكشن اننا بنحب ببعض احنا اه من نفس البلد وكنا مع بعض ف ثانوى بس مالناش علاقه ببعض خالص دلوقتى كل صبيان الدفعه بتكلموا ف الموضوع دا وفى حد بيبعتلى رسايل مقرفه ع الاسك ولما دخلت صدفه على صفحة زميلى لقيته مبعتلوه نفس الاسئله
  ","

   طنشوا .. تماما .. وشوفوا مصلحتكم.
  
"
88489,"
   انت احد اسباب توبتي  ومساحة راحة وسكينة لما تضيق عليا دنيتي اصلي وافتح صفحتك هنا   ربنا يغفر لك ويلاقينا بيك في الجنة
  ","

   يا رب .. يا رب .. يا رب ..
   
   الله يسعدك.
  
"
88490,"
   مخطوبة من4شهور لشخص كنت بحبه وبيحبني بس مكنش في كلام بينا قبل الخطوبة
هو ملتزم جدا وانا الحمدلله
مشكلتنا اننا مأخدناش وقت نتعرف علي بعض ومعرفناش نحكم موضوع الكلام ف التلفون والكلام اتطور بسرعه جدا وغصب عني اتعودت اسمع ومش قادرة ابعد عنه ومش قادرة اغضب ربنا تعبت نفسيا اعمل ايه بالله
  ","

   الله يتم عليكم بخير !
   
   اتفقا سويا على حدود المرحلة .. وحاولوا تعجلوا بالعقد.
  
"
88491,"
   ⁦☘️⁩
  ","

   نعم .. جائز.
  
"
88492,"
   هو الزواج سعى ولا رزق !؟
  ","

   هو سعي للرزق !
   
   اللي مكتوب = هو اللي هيكون ..
   
   واحنا بناخد بالأسباب مع إحسان الظن بالله.
  
"
88493,"
   حضرتك تبع الدعوة السلفية وحزب النور ولا ملكش انتماء سياسي
  ","

   تف من بؤك !
   
   أنا بشجع ريال مدريد.
  
"
88494,"
   ممكن لينك البوست ؟
  ","

   https://www.facebook.com/m.atiia.soliman/posts/1634682583278247
  
"
88495,"
   امر بضائقه نفسيه نتيجه تدهور علاقتي بزوجي مازلت احبه لكني لا احتمل اهماله لي و مللت من كثرة ما الفت نظرة ليهتم بي وبعلاقتنا .. ماذا افعل ؟؟ كلما طويت صفحة الحزن والاكتئاب وابدأ من جديد اجده مستمر في الاهمال حتي يئست منه واصبحت انا نفسي لا اطاق واجد راحتي في سفره  انصحني وادعي لي ربنا يهديني
  ","

   الله المستعان !
   
   استمرار مع الاحتساب وحفظ الروح والانشغال بأعمال وأنشطة تحييها ..
   
   أو فراق مع استعداد للتبعات.
  
"
88496,"
   عندي امتحان وسبت الكتب و قعدت اهه يا ابي،  هو احنا لينا غير صحبه الجنه بلا امتحان بلا كلام فاضي #ثانوي عام 😂💙💙
  ","

   أنا مليش دعوة 😬
  
"
88497,"
   البوست الأخير عن إختيار البنات لشريك الحياة رائع جدا جدا من أفضل الحاجات اللي شوفتهالك ، عاش جداً. ✋🏽🌸✋🏽
  ","

   سلمت وغنمت 🌹
  
"
88498,"
   يعني ايه ليس ع النائم حرج! 
يعني كده ال نايم وسهي عن صلاه الفجر معلهوش ذنب؟!
  ","

   نعم !
   
   لكن المحب يأخذ بأسباب لقاء المحبوب .. المحب لا يحسب المعادلة بالسيئات من عدمها.
  
"
88499,"
   عطر الله صباحك بالخير والبركه يا طيب أنت  وصحبة الجنة 😍
  ","

   صباح الرضا 💚
  
"
88500,"
   السلام عليكم،دائما ما أُقدم مصلحة الاخرين على نفسي واحقق لهم طلباتهم بالرغم من ضيق وقتي،لكن شاءت الظروف(وشاء المزاج بالاكثر)ان لا البي الطلبات في الاونة الاخيرة فقوبلت بأنني لا احب الخير وانقطاع بعض العلاقات معي! 
هل حقا يجب علي ان البي الطلبات لكي اكون محبة للخير وماذا بالنسبة لمن يصاحبني لغاية له؟
  ","

   لا بد أن نتعلم متى نقول: ""لا"".
  
"
88501,"
   ذاكرت جاامد ودحييت وملقتش اللى عملته خالص ي شيخ محمد انا يأست من كل حاجه حتى الكليه دخلاها وانا مش بحبها زهقت والله😭
  ","

   المهم نعمل اللي علينا !
   
   النتيجة بأه بتاعة ربنا.
  
"
88502,"
   اي والله الدنيا وما فيها💜
  ","

   الله لا يحرمنا.
  
"
88503,"
   انا ف بيت عيله سمعت حمايا بيتكلم عليا ف انه ندمان ع زواج ابنه مني وان دي غلطه لأن مبخدمش تحت عندهم بسبب ظروف حملي وتعبي وإن نزلت شغل عشان اساعد زوجي  ومش عاوز يكررها  ف ابنه التاني ان ياخد حد غريب من بره بالرغم ان كنت بنزل ف أول زواجي لكن لما تعبت وقفت نزول وكان ده الافضل ليا لكن فيه مشاكل للسبب ده
  ","

   طنشي.
   
   المهم اللي بينك وبين زوجك.
  
"
88504,"
   جدي مات النهاردة وبقاله 44 يوم تعبان جدا جدا جدا مكنش بيعتمد علي نفسه ف اى حاجه حد بيامله وبيغيرله ومكنش بيعرف يقوم يروح الحمام وكان بيروح ف غيبوبة كدا ويورح ويجي والموضوه سئ جدا مكنش بقا الفترة دي بيصلي مع انه طول عمرة بيصلي ربنا هيغفرله الفروض دي ؟
  ","

   الله يجمعنا به في الجنة ..
  
"
88505,"
   يا أبا أنس!
ما أوائل الأمور التي تفعلها إذا ضاقت بك الدنيا؟
  ","

   من هنا .. أطرق أبواب السماء !
  
"
88506,"
   وخصوصا اللي خلص وكان من القرشي
  ","

   ههههههه
   
   تعال بس .. وأبشر بعزك 💚
  
"
88507,"
   حدثني عن أبسط شيء يمكن أن يعدل مزاجك ؟
  ","

   العطر !
  
"
88508,"
   ومتى كان يليق؟
  ","

   لما لم يكن يستند عليك أحد !
   
   ————————————————-
   
   تصبحون على خير يا صحبة الجنة 💚
  
"
88509,"
   اخويا يا شيخ قريب مني جدا وكويس وطيب معانا ومكان بابا الله يرحمه ،بس مش منتظم ف الصلاه نفسي اعمله حاجه مش عارفه
  ","

   ادعيله .. كتير !
   
   ويا ريت تعرفي تتكلمي معاه بنبرة حرص وخوف وحب .. مش بنبرة نصح ووعظ.
  
"
88510,"
   برأيك ماهي اسوأ صفات وطباع إبن آدم ؟
  ","

   الغدر / اليأس.
  
"
88511,"
   معنديش سؤال ليك بس عندى ليك دعوه فى كل صلاه ربنا يجعلها من نصيبك
  ","

   ربنا يجبر خاطرك.
  
"
88512,"
   وليه تعيش ف وحده وانت اكيد حواليك كتييير
  ","

   الوقت ده خطر فعلا !
   
   ولو سبت نفسي هفضفض .. وهذا لم يعد يليق بي.
  
"
88513,"
   حضرتك بتستفز من الاسئله الي اغلبها ظلمني وظلمتني  وربنا هيعقبو ولا لا 
بحس انك بتتعامل مع الصنف دا كانك عاوز تضربو
  ","

   بكون زعلان إنكم موقفين حياتكم !
   
   بدل ما تسعوا للنسيان والتجاوز واستئناف المشوار بنفسية أقوى ..
   
   تفضلوا شاغلين بالكم ربنا هينتقم متى وازاي !
   
   غلط .. ده غلط.
  
"
88514,"
   السلام عليكم ياشيخ انا مخطوبه لي ابن عمتي  بس انا حسه اني هو مش عوزني بس هو جاي ع نفسها عشاان امه وهو مش مهتم بي خلص وانا مش زعلانه منها بس انا خايفه اني اندم والله انا جالي اكتئاب بسببه والضحك اللي كانت ع وشي خلاص معدتش موجوده بسببه وانا سكته ومش راضيه اقول اي حاجه لي ماماوخايفه اني اقول مش عوزه
  ","

   ايه مبرر استمرار علاقة زي دي ؟!
   
   أنتم بتعملوا في نفسكم ليه كده ؟!
   
   لا حول ولا قوة إلا بالله.
  
"
88515,"
   صفة بك تؤلمك تود التخلص منها
  ","

   عدم قدرتي على التصالح مع الوحدة !
   
   مهما ظننت أني استطعت.
   
   (والحقيقة لا أود التخلص منها .. لأني لو تصالحت معها تماما = أخشى أن أفقد نفسي).
  
"
88516,"
   هو أنا مبكرهش حد... الناس عندي كلهم عادي... حتي اللي خذلوني و خانوا ثقتي فيهم بقوا بالنسبالي عادي مش فارقة بس مبكرهمش دا عادي ؟!
  ","

   وأهو عادي .. عادي !
   
   تسلل هذا المصطلح للحياة = يعني إنهم معدوش فارقين ..
   
   وده كويس في حالة الأذى.
  
"
88517,"
   غير السائل واحده صاحبتي منقطعه حاليا مهما نصحتها بتقولي بصلي بجسم بلا قلب وهي مش حابه كده فبقت مش بتصلي
  ","

   تصلي بلا قلب .. ومع المداومة = هييجي القلب !
   
   لا تنخدعوا بحيل الشيطان هذه.
  
"
88518,"
   قرأت البوستين دول بتوع حضرتك اول ما خطبت ومتابع كل لايف ليك ... المفروض بس انا اعمل ايه .. هل استمر كده عمياني ولا ايه ؟
  ","

   لا طبعا !
   
   ما ينفعش نظام العمياني ده ..
   
   ومش معنى التزام الحدود إنك تبقى عامل زي اللي بيشتري سمك في ميه !
   
   وقت وجودك اتكلم واسأل واستفسر عما تريد .. لازم تفهم حدود شخصيتها ..
   
   والزيارة تبقى مرتين في الشهر.
  
"
88519,"
   كيف حال قلبك ؟
  ","

   يا ربي لك الحمد.
  
"
88520,"
   هل جت فتره عليك وانقطعت عن الصلاه وازاي عالجت ده ؟
  ","

   أعوذ بالله !
   
   اللهم لا .. اللهم لا.
   
   اوعوا تبعدوا يا شباب عن الصلاة مهما حصل .. وياللي بعدت = ارجع بسرعة؛ الباب مفتوح والله.
  
"
88521,"
   Tell me one reason deserves to servive for in this life...
  ","
  Love.
  "
88522,"
   طيب دلوقتي انا خاطب بقالي تسع شهور بروح مرة واحدة في الشهر وهما ساعتين بس وفي وجود والدها والكلام رسمي جدا لدرجة الجفاف وفاضل تسع شهور اعمل ايه خصوصا اني وافقت على شرط والدها موضوع مرة في الشهر ده علشان هيا متدينة وتستاهل
  ","

   https://www.facebook.com/m.atiia.soliman/posts/851582324921614
  


   https://www.facebook.com/m.atiia.soliman/posts/1115170415229469
  
"
88523,"
   مقوله لم تنساها يوما
  ","
  ""هتشوف الخير كله"" !
  
  أمي مصرة على قولها لي.
  "
88524,"
   انا مكتوب كتابي وهو مسافر حاليا فى فتره الخطوبه كنت ملتزمه معاه جدا كان منه بعض التجاوز فى الملام زى الكلام عن حب بس مكنتش بسكتله لما نزل سرع من اجراءات كتب الكتاب وبعدها حصل بينا تجاوزات ويقولى انتى مراتى ودا حلال مكنتش بحس بكده كنت بحس ان دا غلط لان فى وعد لاهالينا يعنى معاد الفرح وبعد ما سافر
  ","

   مفيش بين العاقدين تجاوزات !
   
   (إلا الجماع).
  
"
88525,"
   ماما باعت دهبها عشان جدي يبني البيت دا كان قبل ما اتولد اصلا ويعتبر بابا معملش حاجه لنفسه عشان كان بيفضل يساعد اخواته لانه الكبير وشغله الحمدلله كويس دلوقتي جاب لماما دهب احلى من الي باعه ومعيشنا أحلى عيشة والله ربنا يباركله وانا هتخطب خلاص اهو وكل الحاجات الحلوه في حياتي حاسه انها بسبب بابا وماما❤️
  ","

   الله يكرمهم، ويكتر في بيوتنا من أمثالهم !
  
"
88526,"
   تقدم لي احدهم..  عاب علي منزلنا واخبرونا كم ان عائلتهم كبيره وتمتلك من الاموال الكثير ثم رحلوا ....
اشعر من وقتها اني اقل امراه في هذا العالم
  ","

   عشانك عبيطة !
   
   ومش كل (كلب) هينبح بكلمة = يزعلنا ويصدمنا ..
   
   منذ متى وقيمتنا في مسكن أو ملبس ؟!
   
   فوقي يا بنت الناس .. واحمدي ربنا على النعمة.
  
"
88527,"
   متزوجه من ٨شهور و زوجي نزل من السعوديه واشتغل ف مصروكنت لمحتله اني معنديش مشكله ابيع دهبي مقابل نفتح مشروع خاص قالي النهارده انه عايز يشتري ارض مع اخواته وبيسألني ينفع اساعده ولا لا وانا مش عايزه ازعله لانه مش بيزعلني وكويس معايا ومش عايزه احسسه اني مستخسراه ومش مرتاحه لشراكته مع اخواته وخايفه اندم
  ","

   لو هو إنسان كويس فعلا وصادق معاك = مفيش مشكلة !
   
   الدهب بيروح وييجي ..
   
   كلنا في أول حياتنا بيّعنا الدهب لزوجاتنا .. وربنا بيكرم ويوسع .. وجبنا أكتر من اللي بعناه !
   
   بس الفكرة في صدق النية وعدم الخداع.
   
   (بس خلي في ايدك حاجة تكفيك وتلبسيها).
  
"
88528,"
   حضرتك ممكن تكون زهقت منى ومن اسئله بيت العيله ده 
بس نثق في عقليتك جدا والله اخر مره هسالهم ومش تتضاييق ياشيخ بالله 
ازاى اوفق بين خصوصيه حياتى وزوجى وبين العيله خاصه ان ليه اخوات ولاد وانا ف بيت بابا معنديش صبيان غير بابا بس😂
  ","

   أهدافكم وسعادتكم ومشاكلكم وزعلكم وأسرار حياتكم = ما يطلعوش أبدا بره باب شقتكم !
   
   والدنيا تمشي بالإحسان وحسن المعاملة ..
  
"
88529,"
   لو سمحت هي القايمه بتاعة الجواز لو متكتبتش او اتكتبت بحاجتي هيبقي حرام شرعاً؟ وارجوك تقولي حل مشكلتنا كبيره ال كان خطيبي اتقدم كذا مره واترفض وبعدها اتخطبنا وحصلت مشاكل وسوء فهم من بدايه الخطوبه بين الاهل واتفشكلت ع قايمه وناو عاوز نرجع ع كتابتها بحاجتي بس وانا ال اكلم اخته عشان ارد كرامته؟اعمل ايه؟
  ","

   اللي يدقق في الحاجات دي من الطرفين = يبقى مش شاري !
   
   امشوا زي عرف الناس في منطقتكم وخلاص.
   
   (معرفش تفاصيل عشان أقدر أنصحك).
  
"
88530,"
   ثم ماذا ؟
  ","

   ثم أمل .. لن يخيب.
  
"
88531,"
   اتقدملي ظابط جيش وكنت برفض وبققل الموضوع من كل ناحيه وفي الاخر كلم بابا وجه البيت وقعدت معاه وتقريبا اول مرة ارتاح لحد كدا والله حسيت اني مرتاحه ومبسوطه على غير العاده وافقت عليه بس برضو خايفه لانه ظابط
  ","

   بيصلي وخلوق وبيخاف ربنا = مفيش مشكلة.
  
"
88532,"
   22 سنه و محدش اتقدملي خالص طبيعي صح 😂😂 و لا  ايه الظروف
  ","

   مش فاهم فرقة الحليب اللي مصحيهم حتى الآن !
  
"
88533,"
   ماذا تقول لمن وجد درب سعادته بدون اصداقاء  وجدها في العزله والاستمتاع بها ايضا 
حتي صديقتي  الان رايت ان الوصال بيننا  ليس هو الخير يكفي ان تكون سعيده وبخير مع أصدقائها رغم اشتياقي لها ورغم مرارو الفراق ورغم البكاء لسنتان علي فراق 
حينما رايتها اليوم سعيده شعرت ان الخير يكمن في عدم الوصال هل انابخير
  ","

   كل منا يحتاج نصيبه من الوحدة !
   
   لكن لا ينبغي أن تتحول لنمط حياة.
  
"
88534,"
   انا اتخطبت لشخص كويس جدا وخلوق ولكن كنت بحب شخص تاني ومتعلقه بيه كان اتقدملي كتير واترفض لاسباب مش مقنعه .. ودايما في مقارنه بينهم وبفكر ف الشخص دا كتير رغم اني مش بكلمه .. اعمل ايه ؟ مشتته جدا
  ","

   لازم تقفلي الصفحة اللي فاتت دي .. لازم.
   
   ما تعرفيش الخير فين؛ فارضي برزق الله = تسعدي.
  
"
88535,"
   والله نفسي اشوفك جدا واقعد اتكلم معاك 
احبك فى الله
  ","

   أحبك الله وأسعدك 💚
  
"
88536,"
   الله يمسيك بالخير لليوم السادس على التوالي اقرأ جميع الاسئلة والأجوبة وانتظر الجواب على اسئلتي وسأبقى أنتظر 😊
  ","

   الله المستعان .. سامحني
  
"
88537,"
   انا ناوية لما اتزوج إن شاء الله أول حاجة هعملها بعد العقد علقة محترمة ليه 😂😂😂 اه يا شيخ محمد متستغربش عشان اتاخر عليا اوووي 😭😭😭
  ","

   يبدو إني دخلت في وقت غلط !
  
"
88538,"
   يا شيخ بعد إذنك خطيبى بيشتغل طول الليل وبيبدأ ينام ٨ الصبح وللأسف مبيقدرش يصحى خالص وقت صلاة الضهر والعصر .. ايه الحل؟؟
  ","

   الله يقويه !
   
   لما يقوم = يصلي
   
   ليس على النائم حرج.
  
"
88539,"
   بذاكر استراكشر وحضرتك فتحت وعندى سكشن 8:30 والساعة بقت 1:10 
ينفع كدة ؟😭😭
  ","

   وأنا عندي دوام ٧
   
   وقبله فجر
   
   والمفروض بنام من ١١
   
   ومش عارف لم صار يعاندني هكذا !
   
   الله يعين.
  
"
88540,"
   بالله تجاوب
انا ان شاء الله اتخرج في شهر خمسه و في واحده ناوي اتقدملها بس خايف جدا لاني كنت طلبت منها رقم باباها و رفضت و قالتلي مش هساعدك 
هيا كده رفضاني و لا احاول بردو ... ساعدني بالله عليك قلبي بيوجعني و الله 😔
  ","

   اعمل اللي عليك وتقدم !
  
"
88541,"
   فى مجتمعنا .. الى بيجوز البنت اهلها ومستواهم ولا كليتها ولا اخلاقها
  ","

   نصيبها.
  
"
88542,"
   يا مساء الخير عليك يا ابي..😄 عندي سوْال بسيط هل لو انا حسّيت بالظلم من شخص وانه جرح مشاعري وكنت دايما ادعيله بالخير والآن دايما اقول ان مش هسامحه من كل قلبي بقولها يوميا مش هسامحه..تفتكر يا ابي ربنا هيجبلي حقي منه وانا هشوف ده بنفسي ولا حرام عليا ان بقول ان مش مسمحاه اصلا ؟؟؟
  ","

   قومي نامي .. ربنا يسعدك.
   
   (ولما تصحي خدي عهد على نفسك تغلّي قلبك .. ولا تسلميه لأي عابر).
  
"
88543,"
   السلام عليكم شيخ 
انا. ان شاء الله هتجوز فى بيت عيله يعنى هعيش انا وماماته وباباه وسلايفي مع بعض طول اليوم  تحت عند بيت الاب بس ف الآخر كل واحده ليها شقتها السوال بقا 
تنصحنى اتعامل ازاى بحيث اكسبهم وفى نفس الوقت مش يستهروا فيا زى مابشوف نماذج كتيره كده
  ","

   لو هم ناس طيبين والبيت فيه جو مودة = ما تقلقيش خالص بإذن الله !
   
   وعموما يقول الناس: ""الطيب غلب الطبيب"" ..
   
   يعني بحسن معاملتك واحتسابك هتكسبي الكل ..
   
   واللي يزعلك بكلمة مالهاش لازمة = طنشيه .. المهم ما تسمحيش لحد يهينك .. ولو -لا قدر الله- حصل غلط جامد في حقك ما ترديش بغلط .. اطلعي شقتك وابعتي رسالة لزوجك هادية وفيها اللي حصل.
   
   وما دام زوجك كويس معاك = فكله هيعدي بإذن الله !
   
   مش دايما سيناريوهات بيت العيلة سيئة (وإن كنا ما بننصحش بها في الغالب) ..
   
   أعرف بيوت الحماة أحن على السلايف من أمهن .. وبيتعاملوا كأنهن إخوات تماما !
   
   الله يسعدك.
  
"
88544,"
   نفسي احس ان في حد بيحبني او حد عايزني
  ","

   إحساس طبيعي .. جدا !
   
   طنشه .. لين ييسر الله لك بإذنه.
  
"
88545,"
   - مرحبًا جيراني الاعزاء "" وش اقرب احلامك ؟ ووش اصعبها .
  ","

   حيا الله الربع !
   
   حيا الله عيال السويدي 😃
   
   ترى هذه أول مرة أرد على الشوت أوت !
   
   دام إنك سألت هالسؤال يالغلا؛ أقول وأنا أخوك:
   
   أقرب أحلامي وأصعبها = واحد !
   
   يا الله من فضلك العظيم.
  
"
88546,"
   ربنا يسعدك زى ما بتحاول تسعد اللى حواليك آمين 
ربنا يديك ع قد كرمه 💚
  ","

   الله !
   
   اللهم آمين .. آمين ..
   
   أروح أصلي العشا بأه
   
   ألقاكم يا صحبة الجنة 💚
  
"
88547,"
   ياااشيخ هو انت متجوز ؟
  ","
  😢
  "
88548,"
   #### هنا
  ","

   ما تقبليش بحاجة تقل منك .. ما دام يقدر يجيب !
   
   (الاستخسار) مؤشر سلبي جدا.
  
"
88549,"
   😂😂😂😂😂😂😂😂😂😂
  ","

   يعني أضحك 😬
  
"
88550,"
   وموضوع لو اتعرف يبق مش هتجوز ويتقال عليا مجنونه والكلام ده ..ماما ديما تقولي كده وبتقولي كمان  تقولي من يعرض عن ذكر ربي فله معيشه ضنكا وان ده من الشيطان 
ووالله انا بحاول ابقى ملتزمه وبعيط من ذنوبي وبحاول ارجع بس ده مش ليه علاقه صح
  ","

   ليه هو المسلم المؤمن بطنه ما بتوجعوش مثلا ؟
   
   مش معرض للأمراض ؟
   
   المرض النفسي زيه زي أي مرض، ملوش علاقة بدرجة إيمانك ..
   
   درجة الإيمان تساعد على التعافي؛ زيه زي أي مرض برضه !
   
   لكن مش معنى حد مرض نفسيا إن إيمانه ضعيف ونستدل عليه بالآية الكريمة التي ذكرتها والدتك؛ هذا من خرافات جهلة الوعاظ.
  
"
88551,"
   شيخ😅 انا صبية يعني عمري 22 سنة وتخصصي طبي يعني صيدلانية ومثقفة بالأمور  حتى المحرجة الطبية المفروض بحكم الدراستي متل أمراض وهيك  ولحد هلأ بس عرفت باسم ""العادة السرية "" من الاسك والفيس ..عندي فضول أني أعرف شو بالزبط هي .. عادي أدور عليها واعرف ولا بلاش ..كنصيحة ابوية منك يعني  ^^؟
  ","

   وأنا مبسوط يعني سعيد .. ومستغرب يعني مزبهل ..
   
   وبقولك العادة السرية مش لازم تعرفيها يعني عيب 😬
  
"
88552,"
   مش موضوع غصب حضرتك بس موضوع ان حد مثلا يقولك انهارده ربنا يجمعني بيك في الحلال وتاني يوم كدا !! بدون سبب حضرتك لو مكاني هاتحسبها كدا وانا بقالي ٣ سنين شاريها وبعمل اللي عليا ؟
  ","

   هقول:
   
   اللي ما بقاش علي = مش هبقى عليه !
   
   وأكمل حياتي .. وأنا مستبشر بإن الخير جاي .. بإذن الله ..
   
   بس كده.
  
"
88553,"
   مش فاهمه يعنى اي نضعف دول قرايب والعلاقه سطحيه مقتصره على اي الاخبار واخبار عمى واخبار عمتى وكدا بس
  ","

   طيب .. تبقى فين المشكلة اللي مخلياك تقولي ذنب ومش ذنب !
  
"
88554,"
   عذراً انا اسف ، بس انا اتقدمت مرتين قبل كدا حضرتك هي متابعه وبتقولي مش هاوافق كدا من غير اسباب رغم ان قريب جداً كانت كل حاجه كويسه ؟
  ","

   خلاص؛ حقها يا غالي.
   
   مفيش غصب في الحاجات دي.
  
"
88555,"
   أكمل ماجستير ثم أدخل سوق العمل ثم أتجوز أم أدخل سوق العمل وأتجوز ؟ نصيحتك شيخ
  ","

   سوق على مهلك 😃
   
   تزوج حبيبي ما دمت مستطيعا = تُفتح لك أبواب الرزق، بإذن الله.
  
"
88556,"
   بعد السؤال دا قالت لي انها مش هاتوافق ولا عايزه الموضوع رغم ان من اسبوعين بس كانت كويسة وبتقول ربنا يجمعنا بالحلال علي خير انا هاروح لوالدها عشان اعرف ردهم النهائي لانه موافق لكن مكنش قالها اي راي حضرتك ؟
  ","

   أولا: عيب تبعت سؤالك ٥٨ مرة !
   
   ثانيا: تقدم .. واعمل اللي عليك .. أيا كان الرد.
  
"
88557,"
   انا روحت لطبيب نفسي بدون علم اهلي علشان رافضين وعندي وسواس وبيجيلي خنقه ببق هموت والله 
هل فعلا هسوء سمعتهم والكلام ده
  ","

   لا .. لا ..
   
   عملت الصح ..
   
   وهتبقي زي الفل بإذن الله.
  
"
88558,"
   يا شيخ انا انسانة مبتعلمش من اخطائي ،نفس الذنب ( اني بكلم قرايبي الولاد عالفيس )  بعمله للمرة المليون واتوب وراها واعيده تاني،اعمل ايه انا ضميري بيقتلني والله وعارفة اني بغضب ربي غضب شديد وهو الكريم الحليم، عارفة انه حرام جدا بس بقعد فتره وامسحهم واول ماحد يبعتلي برد تاني مش فاهمه ليه (أعتذر للتكرار
  ","

   بلّكيهم .. جميعا !
   
   الحاجات دي ما دمتم بتضعفوا فيها = يبقى لازم الحسم.
  
"
88559,"
   صديقتى هتتجوز اول مارس سابت الشغل وجابنا حد غيرها قلبى بيتقطع على فراقها ادعيلها ربنا يسعدها ياشيخ هوريها اجابتك وافرحها
  ","

   حياة جديدة .. جميلة ..
   
   الله يسعدها ويقر عنيها .. والبنات والشباب، جميعا ..
   
   وعقبالك.
  
"
88560,"
   والاهل يا شيخنا مش هيقتنعو وهيعتبرها دلع وهما اهم حاجه عندهم الفلوس
  ","

   الأمر بسيط بإذن الله .. لكن ما ينفعش يتساب عشان ما يقلبش لوسواس قهري ..
   
   ودي حاجة زيها زي المغص وتعب العيون والعظم .. مش حاجة تعيب يعني أبدا.
  
"
88561,"
   ياشيخ هو الاسك بيجمع اسئله نفس الراسل ولا ايه في الابديت الجديد 😂😂
  ","

   لأ !
   
   وفر إمكانية التعليق على نفس السؤال .. الصراحة فكرة جميلة.
  
"
88562,"
   قلبي واجعني اوي ونفسي اكمل حياتي وعمري ما حياتي وقفت علي حد ولا علي حاجة بس المره ديت وقعت بجد عارف يا أبي لما مبتكونش بتثق في حد ومبتحطش امل والشخص ده عمل كل المجهودات عشان تثق فيه وكان يبان انه صادق ومره واحده يختفي بدون سبب مقنع (كنا مخطوبين وهو فك) مع اني من اول دخوله في حياتي مكنتش بقنعه بيا
  ","

   معلش .. هذا من جنس التعثر في حجر ما بالطريق !
   
   بنحطه على جنب .. ونطمن إننا ما اتجرحناش، أو جرحنا سهل وهيطيب ..
   
   ونتعلم ناخد بالنا المرة الجاية.
  
"
88563,"
   بكره صوت الناس اللي بتاكل.  لبان جدا وحركة بقهم وهما بياكلوه وبتنرفز
 انا بقيت اخاف اخرج من البيت واركب المواصلات او اروح الكليه احسن حد، يقعد جنبي بياكل لبان ومش عارفه الكابوس دا هيخلص ازاي ولو حتي مفيش حد بياكل لبان بسمع الصوت بتاع الطرقعه في ودني وبغد اتلفت
  ","

   طبيبة نفسية .. فورا.
  
"
88564,"
   نفسي أسال سؤال يثير أهتمامك وترد عليا بس أسئلتي كلها تافهة بصراحة😂😂😂
  ","

   اديني في التفاهة 😃
  
"
88565,"
   كويس انك بتفضل المواصلات في مصر يا شيخ
لأنك لو سوقت هنا هتكره السواقة والعربيات والمصريين كمان😂
  ","

   جربت في الإجازة اللي فاتت في المنصورة .. ورجعت أبوس شوارع الرياض وأقول:
   
   حقك علي يا غالية 😬
  
"
88566,"
   صاحبتى بنكون كويسين وفجأه الاقيها اتقلبت ووضعت حدود بينا.دى اعمل معاها ايه واتصرف ازاى؟
  ","

   المعاملة بالمثل في هذه الحالات = مريحة.
  
"
88567,"
   هل تستخدم المواصلات العامة أم سيارة خاصة في حياتك اليومية؟
  ","

   من صغري وأنا شغوف جدا بقيادة السيارات وأنواعها .. وكان بابا دايما يقولي: لما تكبر هيكون عندك سيارة بإذن الله؛ عشان دي بتكون تهيئة من ربنا !
   
   طبعا ده كان بالنسبة لي شيء مستبعد .. والدي وإن كان مهندسا غير أنه موظف حكومة والمعيشة متوسطة الحال جدا هذا الوقت .. ومرت الأيام .. وما زال هذا الشغف لا يفارقني !
   
   واتعلمت السواقة وأنا لسه في الكلية .. وكان التقدم لاختبار الرخصة هو هدية التخرج من أبي.
   
   ويسر الله الكريم وسافرت .. وبعد فترة قصيرة بأه عندي سيارة !
   
   بحبها .. وأزعم أنها تحبني 😃
   
   وجاء أبي زيارة .. وركب معي في سيارتي، وقال للوهلة الأولى: مش قلت لك.
   
   السواقة هواية مفضلة جدا عندي بصرف النظر عن إنها من ضروريات الحياة !
   
   أما في إجازاتي بمصر فأفضل جدا المواصلات العامة ..
   
   تجعلني قريبا من حياة لا أحب أن أنعزل عنها أو أتنصل منها ..
   
   بصرف النظر عن سؤال ""الأجرة كم"" اللي بكرره كتير في الأيام الأولى .. غير أني لن أعدم جمالا في طفل صغير منتش بصحبة أمه في السفر، أو بثرثرة طالبتين جادتين في المراجعة النهائية للاختبار .. أو حتى بأحدهم يربت على كتفي ويقول: أنا متابع حضرتك ومبسوط إني شفتك .. ويا سلام بأه لو دبسته في الأجرة .. تبقى اتعشت .. أوي 😬
   
   أما بعد ..
   
   فمساء الخير يا آسك.
  
"
88568,"
   ايه ده ايه ده 
لا بجد ايه ده
يسعد فيها الكفاار ايه بس ... لا هنسعد عادى 
دنيا واخره ..معتقدش يعنى ربنا خلقنا لتعذبنا 
بالعكس لسعادتنا ..ولكن لمن يعقل 
كل الحرام سعاده لحظيه ..فيها وجع كتير
الله يريد سعادتنا ..لا شقاءنا
  ","

   نعم صحيح .. لكن هذه السعادة ليست مرتبطة بنصيبك من الدنيا !
   
   بل بما يقذفه في قلبك من الأنس به، والرضا عنه !
   
   سبحان ربنا وبحمده.
   
   ألقاكم يا صحبة الجنة 💚
  
"
88569,"
   حاسة أن حضرتك مش عايز ترد عليا 
كل اللي طلبته كلمة تساعدني اكمل :')
  ","

   أنا موجود هنا عشان أساعد الناس كلها !
   
   على قدر استطاعتي .. فاعذروني ..
   
   مش عايز أكرر الكلام ده كتير .. الله يحفظكم جميعا.
  
"
88570,"
   ايوه يعنى انا اعمل ايه دلوقتى
اتجاوز واسعد ولا متجاوزش وممكن مسعدش
- سؤال مكار -
  ","

   مرحبا مكار !
   
   اعمل اللي يرضي ربك .. ويدخلك جنته، وينجيك من النار ..
   
   وطلع الدنيا من حساباتك .. فالدنيا يسعد فيها الكفار !
  
"
88571,"
   تقريبا العلاقة اللي بيحصل فيها تجاوزات مبتكملش .. صح ؟
  ","

   لا مش صح.
   
   ممكن تجاوزات .. ويتوبوا ويسعدوا ..
   
   وممكن تجاوزات .. وما يتوبوش وما يسعدوش ..
   
   وممكن تجاوزات .. وما يتوبوش ويسعدوا .. ويتحاسبوا في الآخرة ..
   
   ويتحاسبوا فيغفر الله لهم أو يعاقب ..
   
   وممكن مفيش تجاوزات وما يسعدوش .. ويعوض الله في الآخرة خيرا !
   
   وممكن مفيش تجاوزات ويسعدوا .. وما عند الله خير وأبقى.
  
"
88572,"
   أرجوك جاوبنى انا وخطيبى مرتبطين عن حب وحبى ليه زاد لما عرفته اكتر وزاد لحد كبير اوى بقيت اخاف لو حصل حاجه لو بعدنا هو يستاهل جدا وبيحبنى بس انصحنى يكون حبى وسط او ليه حد  ازاى
  ","

   سيبك من الوساوس دي !
   
   احمدي الله على النعمة .. واعرفي إن الدنيا كده .. معدش بيتعلق شيء إلا وفراقه يشوف ..
   
   وسعيد الحظ اللي يكون فراقه ده بموت .. بعد رصيد نبيل من الذكريات وعطر الأيام !
   
   فعيشوا الأيام .. واستمتعوا بها.
  
"
88573,"
   فيه طرق ع النت كتير لحجب المواقع الإباحية فممكن تعملها بدون علم والدك
فبكده انت تعتبر ساعدته يبطل من غير تدخل مباشر :)
  ","
  ....
  "
88574,"
   معلش يا شيخ هي الرجالة اتجننت ؟؟ انا بردو ابي كدا !!  وعرفت بالصدفة بطيعه بس بقيت اقرف منه غصب عني ! ويخاف اخليه يحضنني !!  وكرهت الجواز لما عرفت ان الموضوع منتشر اوي كدا .. الحل ايه
  ","

   الحل تطنشوا تماما !
   
   وتعرفوا إن محدش في الدنيا معصوم .. وتحافظوا على أرواحكم وقلوبكم ..
   
   وما تعمموش أحكام؛ عشان ترتاحوا.
  
"
88575,"
   طب أنا أمى بتكلم بابا من أكونت فيك بردو وهو بيرد عادى بس احنا عارفين انه بيكلم يعنى بس هو مش عارف للآن شىء .. هو كده عادى ي شيخ؟
  ","

   عادي إيه بس يا جماعة !
   
   هو فيه إيه .. أي حياة دي وأي بيوت !
  
"
88576,"
   يا شيخ بعتلك رسالة ان ابي بيشوف افلام اباحية و دلوقتي حالا عرفت انه عمل بحث عنها قولي اتصرف ازاي بالله عليك يا شيخ دي تالت مرة ابعتلك السؤال ده واقول لأمي ولا لأ
  ","

   ولا تقولي .. ولا تجسسي عليه .. ولا لك دعوة !
   
   ادعيله وبس.
   
   ولا تفقدي أيضا احترامك له وحسن المعاملة .. معلش؛ هو بشر مش معصوم .. وبإذن الله هيفوق.
  
"
88577,"
   ياشيخ ماما بتعمل اكونتات فيك ع الفيس و تكلم بابا من عليها عشان تختبره و هو كل مره يرد  و يحصل مشكله الفكره هتقولى مثلا اني مليش دعوه بس هي بتخليني اعملها الاكونتات دي و انا زهقت  من كتر المشاكل و حاسه اني سبب فيها لاني بساعدها ع كدا ف اعمل ايه لانها طلبت مني تاني اعملها اكونت 😣
  ","

   إياك تطاوعيها !
   
   ربنا يهديها.
  
"
88578,"
   لو تسمحلي ياشيخي الحبيب ان اقولها والله مارأيت احن وافضل من المعتقلين وانهم والله من اكثر من يقدرون افعال زوجاتهم وصبرهم معهم ثم ليرفعونهم الي السماء رفعا وهذا عن تجربة ابي وعمي ووالله مارأيت في جمالهم شخص اوصيك ياشيخي ان تدعو لهم جميعا بفك الكرب احبك الله 🌸💜
  ","

   الحقيقة مش كلهم !
   
   وعندي مشاكل كتير من هذا النوع ..
   
   بعضهم لأن طبعه سيء أصلا .. وبعضهم مع الضغط النفسي بيتحول لإنسان شكاك، لا يطاق .. وكل حالة ولها التعامل بما يناسبها !
   
   عموما .. مفيش فئة (أي فئة من الناس) معصومة أو صالحة لتعميم حكم ما ..
   
   وكل ما نرجوه أن يعافي الله المظلومين جميعا ويقر أعين أهاليهم .. ويصلح لنا وللمسلمين الحال والبال.
  
"
88579,"
   انت حد جميل 🌺
  ","

   وأنت حد بيفهم 😃
  
"
88580,"
   بالله عليك رد و فوقني.. زوجي معتقل.. هو اعتُقِل بعد زواجنا بشهرين.دلوءتي أنا هصبر و الله بس ساعات بتجيلي أفكار سلبية و أقعد أقول ما يمكن هو يغدر.. و بقيت حساسة من تصرفات أهله و بحس إنهم مش مقدرني. هو كويس جداً و مش هلاقي زيو و عن نفسي هصبر معاه لآخر العمر بس ممكن تقول حاجة للوساوس السيئة دي؟؟
  ","

   أوصيك بالدعاء ..
   
   وسندعو لك ولكل من مثلك !
   
   يا رب .. لطفك وفرجك وعافيتك.
  
"
88581,"
   أشهد الله اني احبك ف الله يا شيخ عطيه 
انتَ في مقام والدي اسأل الله ان يبارك في عمركم ^^
  ","

   الله يحبك ويرضى عليك.
  
"
88582,"
   قاعد في محاضرة ممله و مش فاهم حاجه اعمل ايه؟
  ","

   خليك معانا هنا :D
  
"
88583,"
   مع انها غلطانه جدا بس انا زعلت جدا من كلمه غبيه ال حضرتك وصفتها بيها دي ..هيا بتسأل مجرد سؤال مفيش داعي للتجريح :(
  ","

   بس يا ماما.
  
"
88584,"
   طول بالك يا ابي و لا داعي للاجابة عن الاسئلة السخيفة .
  ","

   هي سخيفة .. لكنها متكررة جدا -للأسف- .. ومن مستويات المفروض بكون فاكرهم أعقل من كده !
   
   لا بأس .. الخبط على الراس في الحالات اللي زي دي ممكن يفوق.
  
"
88585,"
   مخطوبه لشخص بخيل جدا واناني وكذاب وشكاك بيشك ف نفسه حتي ومش ببقدرني ولا بيقدر اهلي ومش بيصلي اكمل ولا مكملش واديته فرص كتير والمشكله اني حبيته واصبحت خايفه منه ومش مطمنن معاه
  ","

   طب بالله ده سؤال يعني لاختبار مثلا قوة أعصابي ولا صحة ضغط دمي ولا قدرة تحمل مرارتي ؟!
   
   بكل وضوح وقرف بأه .. خليني أقولك:
   
   يا شيخة حبك برص أنت وكل غبية زيك.
   
   كفاية كده .. كفاية.
  
"
88586,"
   يا شيخ بالله لا تقسي الشباب علي أباءهم فربما يكون العيب منهم وليس من أباءهم
  ","

   وربما يكون من آبائهم !
   
   أنا -في الأصل- أحكم على السطور التي أمامي، إلا إن استطعت النفاذ لشيء آخر خلف الحروف ..
   
   ومن خادع = فإنما يخدع نفسه.
  
"
88587,"
   ي شيخ واحدة صاحبتي مخطوبه عن حب هي طالبه لسه في 2ث بس والدها وافق عشان متكلموش من وراه  من ساعت م اتخطبوا وهو بيعاملها باسلوب وحش جدا ع طول بيزعقلها ومش بيوافق انها تخرج خالص هو الدروس وبس وهي هتتجوز بعد 3ث وبيقولها لو جبتي مجموع حلو هدخلك كليه غير كدا لا هي طيبه جدا وبتحبه وهو مستغل كل دا ياريت ترد
  ","

   لازم تسيبه .. وتبطل هبل وتشوف حياتها !
   
   ده سيناريو هيحولها لكائن مدمر .. معدوم الشخصية والروح والقيمة .. ووقت فوقانها هيكون مصيبة تأتي على كل شيء.
   
   بلا قرف .. مستعجلين على إيه.
  
"
88588,"
   كان بيحصل معايا نفس الكلام دا لحد اما مبقتش عايزة اقرأ قرآن ولا امسك المصحف خالص .. 
ودورت على معلمة تانيه وطلعت ماشاء الله حاجة محترمه جدا ، وحببتني في الحفظ ويوم الحلقة بحسه فاكهة الاسبوع والله
  ","

   بل فاكهة العمر !
  
"
88589,"
   الراجل ال بيتقمص ويزعل من اتفهه الاسباب ده ظروفه ايه ؟
  ","

   ظروفه صعبة !
   
   وظروف اللي يتبلى بعشرته أصعب.
  
"
88590,"
   أبي أراه العائق في دنياي فلا بد أن يكون كل شيء باختياره كما يحب حتى تلك الفتاة اللتي احببتها ... أمي واخوتي وعمي يوافقونني عليها وهو شديد العناد وغير موافق عليها وقصة الحب بدأت منذ سنتان واحبها كثيرا وهي انتظرتني اكثر ولكن أبي هو من يعيقني .. احاول اقناعه لكنه عنيد ... ما العمل ؟
  ","

   اسع لما تريد .. لا تدع أحدا يعوقك عن سعادتك !
  
"
88591,"
   انا نسيت اصلي الضهر وافتكرت بعد ما صليت العصر والمغرب.. اعمل ايه؟
  ","

   صله وقت تذكرك له.
  
"
88592,"
   انا جايه دلوقتى من حلقة القرءان مخنوءه وعمال اعيط 
المعلمه بهدلتنى ببالكلام بمعنى الكلمه واشتكتنى فى لاداره علشان ماحفظتش متن ولا سمعت انا ممكن اكون مقصره فيه بس انا مش عارفه اثبته لكن القرءان انا بجيبه كل مره حاضر وماضى بس هيا قالت انى سيئه ع طول وهيا شديده اوووى ومحروفه بشدتها انا فعلا محبطه جدا😢
  ","

   انظري معلمة غيرها !
   
   ما تسمحوش لحد يعقدكم من أي حاجة.
  
"
88593,"
   انفصلنا قبل شهر بعد سنة خطوبة ، وحبينا بعض ، مش قادرة أتجاوز رغم إني قررت ، وهو كمان متأثر أوي .. 
أهلي رفضوه علشان وضعه المادي مش متزبط رغم إنه مجتهد خالص وساعي ، هل يبقى عقوق لو ناضلت عشان نرجع لبعض ؟
  ","

   بل تعقّين روحك لو استسلمت وتنازلت !
  
"
88594,"
   متقدملي مدرس مثلي لاكن معنديش قبول ليه.. ارفضو؟ انا بخاف يجي يوم اندم على الفرص دي بس و الله مش طايقاه
  ","

   الحمد لله ما قلتيش: أخاف أكون ظالماه 😏
   
   هتندمي على إيه وأنت مش طاياه !
   
   الزواج مش كده يا جماعة والله.
  
"
88595,"
   انا بنت وحلم حياتي اني اتجوز وبيتي يكون كله سكينة ومودة واربي اولادي كويس واحفظهم القران واخلي بالي منهم وللاسف الموضوع دا مسيطر عليا بشكل كبير ولم ارزق بزوج حتى الان وراهنة سعادتي على تحقيق الهدف بتاعي دا 😢
  ","

   غلط !
   
   الزواج لن يحقق السعادة لمن لم يعرف درب سعادته أولا.
  
"
88596,"
   والله من غلاوتك عندنا بنقولك يا أبى 😀
هو ياأبى لما بتمنى زوج صالح وجميل الخِلقة والخُلق ومثقف 
يبقى أنا كده بطلب المستحيل وربنا مش هيحققلى الأمنية دى ؟
لأن كل ما اقول لاهلى على المواصفات دى وبرفض كتير لعدم وجود المواصفات دى يقولولى انتى عايزة ملاك من السماء.. هو أنا اللى صح ولا هما ؟
  ","

   تشكيلة صعب تتجمع على بعضها !
   
   لازم فيه قصور في منطقة ما .. ولازم تكونوا العارفين المنطقة اللي عندكم استعداد تتسامحوا فيها، شوية.
  
"
88597,"
   والله ياأبي انا افتخر بك 
احنا لاقينا فيك صفات الاب اللي بيخاف علي ولاده ، دايما خير منصح ، لقينا فيك الاب المتفاهم اللي بيحس بينا وبمشاعرنا  
دمت لاهلك ولنا يااارب 💜🌸
  ","

   الله يجبر خاطركم .. آمين.
  
"
88598,"
   اتخطبت مرتين ومحصلش نصيب
المشكلة بقى إن الإتجاه العام دلوقتي إن فيا مشكله وشيوخ بقى ورقيه وجن وملبوسه والجو دا
أمي خلاص اقتنعت ان فيا حاجه
اعمل معاها إيه ، استسلملها يعني ولا اخد موقف
  ","

   سيبك من الهبل ده كله !
   
   حاولي بس تقفي مع نفسك وتستفيدي من دروس التجربتين .. وتتجاوزيهما، تماما.
  
"
88599,"
   زوجي بحبه جدا وبغير عليه 
زميلته في الشغل بتعرض عليه يوصلها بعد الشغل وهي متزوجه وهوه بيتحرج يرفض..اخر مره بعاتبه اتعصب وقالي ان الغلط مش عليه..قولتله ممكن ترفض بذوق او تتحجج بمشوار.
  ","

   طبعا ده معناه إنه بيحكيلك .. وما دام بيحكيلك يبقى الموضوع محتاج تعامل حكيم منك مش غيرة وزعيق يخلوه يقفل منك !
   
   بالهداوة كده هيعرف يتعامل صح ويلاقي حل حاسم.
  
"
88600,"
   أبى بعقلك الكبير يا أبى مش شرط السن 😅😌
  ","

   أنا بقول كده برضه .. الجمال جمال الروح 😬
  
"
88601,"
   32 سنه🤔🤔
بسم الله ماشاء الله والله 😂😊
  ","

   الإجابة دي قلبت علي الدنيا 😬
   
   أنا غلطان أصلا .. ما كنت (أبي) وزي الفل 😢
  
"
88602,"
   ملابس جديدة أم هاتف جديد؟
  ","

   الملابس كتير .. قول آيفون اكس يا رب 😃
   
   ازيك يا آسك.
  
"
88603,"
   كانوا بيقولوا عليا طموحة😂 فجاءة وبدون مقدمات وقعت ف حب واحد مش طموح ابدآ فكرتى اتغيرت تماما وبقيت واحدة بحب الروتين وبحب الاستقرار بمعنى مفيش ف دماغى غير بيتى وزوجى واطفالى وعيشة.بحمد ربنا عليها.اصبح الان زوجى طموح ويسعى للارتقاء بنا م كل نواحى الدنيا والاخرةوانا سيدة المنزل فقط 😂 فاللهم لك الحمد
  ","

   الحب !
   
   سلام عليكم ..
   
   #خلصانة_بشياكة.
  
"
88604,"
   انا بنت وكنت زيكم بالظبط كان مسيطر علي فكرة طموحي واهدافي والكلام ده كله
بس بعد مااهلي ضغطو علي واتخطبت بدات افهم الدنيا صح وانزل للواقع بجد ولقيت اني كنت بدخل نفسي في دوامة ملهاش نهاية وكنت هضيع عمري وساعتها الندم مكنش هينفعني
انا بقولك احلمي بس متخليش حلمك يبقي غير واقعي.انزلي للواقع ومتضيعيش عمرك
  ","
  ....
  "
88605,"
   انا مستغربة جدا من كلام حضرتك مع ان حضرتك  شخصية طموحة ودايما بتوجه الناس للصح ومعظمنا إتأثر جدا سواء بڤديوهاتك او إجابات أسئلتك وحضرتك خريج علوم وبتدرس حاليا فى آداب ايه الغلط اما اكون عاوزة واحد طموح زى حضرتك
  ","

   بوجه الناس للصح بواقعية !
   
   اللي يسعدهم ويُسعدوا به ..
   
   مش بملا دماغهم بكلام فارغ لما يصطدم بأرض الواقع هيبهدلهم ويدمر حياتهم !
   
   أنا مش بقول ما تسعوش دايما للأحسن .. لكن لازم الرضا يكون هو الأصل مع الأساسيات التي تبنى عليها الحياة !
   
   والله العظيم ما ينفع الواحدة منكن أنجح إنسان في الدنيا .. لكنه ما بيعرفش يفهم وشها .. ولا بيعرف يثني على أكلها .. ولا بيلاحظ التغير في قصة شعرها !
   
   بلاش أدخل في تفاصيل هتتعب ناس كتير ..
   
   الفكرة في فهم طبيعة الحياة .. وعدم ترديد كلام (إنشاء) مش واقعي ولا فاهمين أصلا أنتم عايزين منه إيه !
   
   الفكرة في فهم الأساس الذي تبنى عليه البيوت .. والنضال عنه ..
   
   ونساعد بعض نتحسن .. مفيش مانع أبدا ..
   
   بس نلاقي الأمان !
   
   طب لو معادلة صفرية .. الأمان ولا التطوير المستدام والعمل على فرص التحسين والبلا بلا بلاااا ؟!
   
   الأمان .. هو ما يجعل للحياة معنى .. ولو كانت رتيبة بدرجة ما.
   
   بس كده.
   
   والحمد لله رب العالمين.
   
   (ملحوظة: أنا أكتر واحد (أنتوخ) في الدنيا .. وبعتبر نفسي أيضا من أكثر الناس طموحا، لكن لوجهة واقعية منطقية .. تماما).
  
"
88606,"
   لكنه في نظرها بطل ❤
الاجابه دي حلوه جدا كدا ليه 😍
  ","

   عشان هي دي الحياة في أصدق وأبسط وأسعد معانيها !
   
   ابقوا زودوا يا بنات في لستة استجواب الرؤية الشرعية بتاعتكم:
   
   شايف نفسك فين بعد خمس سنين !
   
   (نصيحة لله اللي يهمبك عليك في الكلام ويعملك البحر طحينة ويسفرك المريخ ويبنيلك قصر في اللالا لاند = نصاب .. وهتلبسي في الحيط !
   
   واللي يقولك بكل واقعية شايف لو ربنا كتب بينا نصيب هنكون سعداء على أي حال، أكيد بنسعى للأفضل وبنرضى باللي ربنا كاتبه .. شايف بيتنا جميل وهادي وعيالنا مبسوطين وأنا منشكح عشان عاملالنا حلة محشي محترمة = واد زي العسل وما يتسابش).
   
   وبقول بأه للشباب:
   
   اللي تسألك السؤال ده = تقوم تروح علطول بدون ما تشرب العصير كمان .. لأنك غالبا هتتجوز الأستاذ منصور مدير ال HR في الشركة عندك 🙃 .. وهيطلب منك تقارير أداء وخطط تطوير ربع ونصف سنوية .. ومراجعة خمسية للوعود اللي هتقولها وأنت نافخ صدرك الوقت.
   
   وأقوم بأه أصلي المغرب .. عشان كفاية غمة نفس
   
   —————————————————-
   
   ألقاكم يا صحبة الجنة 💚
  
"
88607,"
   مثلا رسالته سواء دنيا زي مثلا يتطور في الجامعه أو باستمرار يحسن من نفسه وبيته أو أخري زي استمرار طاعات حتي لو سرا.. إنما عايش ياكل ويشرب ويخلف وينام  ويروح شغل الحكومه بس اعتقد ده قصدها
  ","

   ياكل ويشرب ويخلف وينام ويروح شغل الحكومة .. وطيب ولطيف وكريم وبيعاملك كزوج وأب وأخ وصديق .. وابن .. وحبيب !
   
   جواره جنة.
   
   كلامكم كله مع احترامي = فارغ .. مفيش فيه نقطة أحط ايدي عليها !
   
   هو أنتم مش عايشين معانا ولا حاجة ؟!
   
   بتكلمونا من غرفكن الالكترونية المصممة خصيصا للمبدعات أمثالكن ؟!
   
   طب احنا غلابة .. عايزين نعيش بس بما يرضي الله، نسعد اللي معانا ونسعد بهن ..
   
   ويوم ما نموت يقولوا علينا:
   
   ""كان رجلا نبيلا"".
   
   عاجب ده ولا مش عاجب ؟!
   
   عموما .. احنا عاجبين نفسنا ..
   
   ونقطة نظام:
   
   ده مش معناه الكسل والخنوع وعدم السعي دايما للأفضل !
   
   لأ
   
   ده معناه الرضا والواقعية وتوفية المبادئ الأساسية للحياة السعيدة.
  
"
88608,"
   عايز دايما يطور من نفسه ..يحسنها 
الشخص الطموح بيكون مجمل على فكره حتى فى مشاعره وشخصيته و طريقه حبه
دايما بيطور من نفسه ..دايما بيبهرك ويحسسك انه شخص متجدد 
مش خلاص هى حياتى كده وطبعى كده وتمام 
الطموح =شغف فى الحياة
  ","

   ده كلام يتقال في دورة تنمية بشرية كما قلت !
   
   وده وصفة مثالية (مع الأسف) للتذمر والتمرد وعدم الرضا بالتالي غزو النكد للحياة ..
   
   بالتالي سيناريوهات محبش أفصّل فيها ..
   
   مش فاهم هنلاقيها منين ولا منين .. ومين اللي ملى أدمغتكن (الفاضية) بهذا الهراء !
   
   الحياة أبسط من كده بكتير ..
   
   والفطر السوية بتعرف تسعد والله بأبسط التفاصيل ..
   
   ومهما تكرر الفعل؛ فهو غير مملول .. لأنه محب صادق ..
   
   أما (sorry .. try again later with a new method) فدي تنفع في عالم ال robots !
   
   مش حياة من لحم ودم ومشاعر .. وحب ورضا .. وصلح وخصام .. ومميزات وعيوب ..
   
   قال تطوير قال !
  
"
88609,"
   غير السائلة لو قصدت بالطموح انه يكون حابب يطور ف شخصيته يقرأ يتعلم جديد يمارس شئ يحبه خارج روتين العمل حتي يطور علاقته بربه 
انا مش منتظرة انه يكون عالم مثلا😅
  ","

   شفت طلع كلام مرسل خايب من نوع (البلا بلا بلاااا) ازاي !
  
"
88610,"
   مهم جداً جداً
شيخ محمد بالنسبة للشباب الي عنده مقدرة علي الزواج لكن يروادة شعور  بنقص في نفسه تجعله بين الرغبة والخوف  هل ده طبيعي وكيف يتجاوز ؟؟؟
  ","

   رغبة وخوف إيه يا عم فووق !
   
   دول بيقولولك هدف وطموح ورسالة ..
   
   طبيعي ازاي بس !
  
"
88611,"
   ليه بتهاجمها طيب ما يبقي طيب وأخلاق وابن ناس وعنده هدف يسعي إليه ايه المشكله
  ","

   طيب .. سيل جارف من الأسئلة ..
   
   هدف وطموح ورسالة ..
   
   ممكن أفهم منكن أمثلة للكلام الكبير ده إيه ؟!
  
"
88612,"
   غير السائله 
بس ايه المشكله اني اكون عايزه حد زيي في التفكير وطموح ومش متقبله فكرة انه عايز يتجوز للجواز بس (علاقه فالحلال بس)
  ","

   ما هو كلام التنمية البشرية ده (مع احترامي طبعا للصادق الواقعي منه) = بيلبسكم في الحيط والله !
   
   محتاجين تفهموا الدنيا صح عشان أحكامكم تكون واقفة على رجلها .. مش طايرة في الهوا، لين تهوي في قاع سحيق.
  
"
88613,"
   كيف حالك يا حبيب 
انا زوج الأخت مجهدة نفسيا لو تتذكرني 
انا وهي الآن آب وأم لبنتين توأم في منتهي الجمال 
وندعو لك بالخير ياحبيبي
  ","

   نعم تماما !
   
   مش هقدر أقول أكتر من: الله يجمعنا في ظل عرشه.
   
   يا رب لك الحمد .. يا رب لك الحمد ..
  
"
88614,"
   طيب أنا واحدة طموحى عالى وشخصيتى قوية و رزينة جدا وكل اللى حواليا بيقولوا إن لو اتجوزت حد مش طموح وذكى جوازى هيفشل.! مش شرط الطيبة والأخلاق بس لأنهم مش كفاية بالنسبة لبعض الناس.
  ","

   الطيبة والأخلاق مش كفاية .. ولازم طموح عالي !
   
   مش هرد عشان ما تزعليش.
  
"
88615,"
   خطيبي بيتكلم معايا عن الجنس و تفاصيل الزواج وانا برفض و بستحرم كده
اعمل ايه 😭
  ","

   لازم وقفة صارمة .. لا تخلو من تهديد بعدم الاستمرار أصلا !
   
   إياكم تتهاونوا في حاجة زي دي ..
   
   ممكن يضعف مرة ونرده للصواب .. ماشي ..
   
   لكن يكون نسق مصر عليه ومش شايفه غلط = فده مؤشر سلبي لصحة اختياره كشريك للحياة من الأساس.
  
"
88616,"
   لما ماما تكون بتطبخ واروح اخد اكل من وراها دى تبقى سرقة وحرام عليا؟
  ","

   لا مش سرقة .. لو هتناولني نصيبي 😃
  
"
88617,"
   يعنى حضرتك عندك ٣٢ سنة 😌
  ","

   أيوه يا عم كونان 😬
  
"
88618,"
   هو صح يا شيخ ان المرتبطين يطلبوا تليفونات بعض ويراجعوها بالشكل ده؟
  ","

   لا مش صح، ولا حتى المتزوجين !
   
   ومعنديش فصال في هذه النقطة ..
   
   ولو مش واثقين في بعض = يبقى مفيش مبرر لاستمرار العلاقة أصلا.
  
"
88619,"
   متقدملي عريس من عيلة ومحترم مالوش ف اللف والدوران ع كلامهم وطيب بس مشكلة من عندي إن حاسه انه مش شبهي ف التفكير عاوزة واحد طموح هو خريج تربية زي بس حقيقي اتخنقت وموضوع اخد قرار دا بيتعبني انا مش عاوزة اتجوز وخلاص وهو كويس بس مش مناسب ليا واهلي مضايقين مني عشان برفض ومش عارفه اتصرف ازاي
  ","

   (طموح - عادي - مش عايزة أتجوز وخلاص) !
   
   الحقيقة أنا عندي حساسية من مثل هذه المصطلحات ..
   
   اللي تعرف تغذي بيتا بدفء عاطفتها .. وتشمل ساكنيه برعايتها ..
   
   نظيف مرتب، تفوح في أرجائه زكي عبق طبيخها ..
   
   تستقبل بالفخر والامتنان زوجها .. ولو كان (كاشيرا) في سوبر ماركت بأحد الأحياء الشعبية ..
   
   لكنه في نظرها .. بطل !
   
   بطل لأنه يطعمها من حلال .. بطل لأنه آوى قلبها من هجير الوحدة إلى الظلال !
   
   بطل لأنه سند وأمان .. وكرم واطمئنان ..
   
   بطل لأنها لا تخشى أن تهرم بجواره على وسادة واحدة .. سيظل دوما يستمع لها بنظرة شغف، لم تكن يوما باردة !
   
   من تعرف هذا وتفهم الحياة هكذا = هي في نظري المتميزة .. تماما ..
   
   أما الراغبات في رواد الفضاء الخارقين أو صانعي التاريخ الخالدين = فليس طلبهن متوفرا، مع الأسف.
  
"
88620,"
   بابا قاطع كل احبال الود اللى بينا وبينه وحالف بالطلاق مايكلش معانا لا انا ولا امى لاسباب من تفاهتها نسيتها وغير كده مابيصليش وبيلعن امه قدامنه كتير وبيسمع للناس ضدنا ومخه صغير اوى انا معنتش عارفه اتعامل معاه معندش عارفه احترمه او اوقره اتعامل معاه ازاى انصحنى من فضلك &
  ","

   اعتبريه مات !
   
   وعيشي حياتك بما يرضي الله.
  
"
88621,"
   ينفع اكلم ملحد وانا مش قوية في العلم؟
  ","

   إياك.
  
"
88622,"
   محدش بيساعد من اهلى خالص 
24 سنه وخﻻص نفسى يبقى ليا سند
  ","

   أكبر غلط هنرتكبه في حق نفسنا = لما ننتظر السند من حد !
   
   وعلى فكرة .. مفيش سند هينفعنا لو مش عارفين نسند نفسنا ابتداء أو على الأقل مش واقعين.
  
"
88623,"
   شيخ انا مش بتعمق في التفكير وتحليل المشاعر ولا المواقف زي معظم الناس الايام دي ...مش عارفه ساعات بحس نفسي سطحيه في المشاعر خصوصا وعايزه اتغير بس مش عارفه اعمل ايه💔💔
مش تستصغر احساسي لانه شئ بيتعبني جداااا اعمل ايه😔
  ","

   مين قالك معظم الناس بيعرفوا يفهموا !
   
   صدقيني مكنش ده بأه حالنا ..
   
   عموما .. عيشي الدنيا ببساطة وطوري مهاراتك ..
   
   والحياة هتعلمك كتير .. بس سلي ربك ما يكونش التمن كبير !
   
   أحيانا بنتمنى لو ظللنا (سطحيين).
  
"
88624,"
   عايز اتجوز يا شيخ
  ","

   الله !
   
   وأنا مالي يا لمبي 😬
  
"
88625,"
   محتاج اتكلم معاك يا مولانا
  ","

   احنا هنا .. عشان كلنا بنحتاج نتكلم !
   
   وسامحوني لو ما بقدرش أسمع الكل ..
   
   عموما قد نجد في هموم الآخرين إجابات لأسئلتنا.
  
"
88626,"
   قل لى ما يريحنى 🌼🌼
  ","

   الدعاء الآن أغلى من الدنيا وما فيها !
   
   ألقاكم يا صحبة الجنة 💚
  
"
88627,"
   طيب لما تيجي ترتبط تحكى عن الى حصل ولا كأن شيئا لم يكن ؟
  ","

   إياها تحكي شيء.
   
   انتهى يعني انتهى.
  
"
88628,"
   بعتلك يا شيخنا accept و قولي بقي بتفتح امتي عشان ابعتلك
  ","

   تمام ..
   
   بلعب بالريال .. ما تلاعبنيش به عشان أحبك 💚
  
"
88629,"
   من شوية مسكت فون خطيبي لقيته عامل سيرش ع اباحية بقالي ٣ساعات بعيط ومش عارفة اعمل اي حتي هو كمان حالة مش كويسة خالص لأنه كان جنبي وانا بقلب في الفون بكل عفوية واتحط في موقف بشع..
  ","

   شوفي هي حاجة تزعل طبعا لكن صدقيني لا يكاد أحد من الشباب يخلو من مثل هذا إلا من رحم ربي !
   
   المهم الموضوع ما يكونش واصل معاه لإدمان.
   
   بيصلي وأخلاقه كويسة وبيعاملك كويس = طنشي الموضوع وده هينتهي تماما بعد الزواج بإذن الله ..
   
   رجعيله ثقته بنفسه بنصيحة أنيقة إن ده ذنب لا يليق به، وستدعين له بالتوبة منه ..
   
   ثم تجاوزي الأمر كأن لم يكن.
  
"
88630,"
   لو سمحت أعرف منين إذا كان معمول لي عمل أو سحر أي شيء من هذا القبيل ؟ الاحساس ده مراودني بزيادة بقاله مدة :')
  ","

   ما تشغليش بالك أبدا.
  
"
88631,"
   الماتش غير مود حضرتك خالص
  ","

   هي أكبر ميزات البلاي ستيشن إنه بيفصل المود ..
   
   كتير بالإيجاب 😃
   
   وأحيانا بالسلب 😢
  
"
88632,"
   متقولي يا شيخنا علي اسمك في ps4
ابعتلك نلعب fifa18
  ","
  Firesword014
  "
88633,"
   باباك كويس؟
  ","

   بالله اللي بيحبني يدعيله ربنا يبارك في عمره، ولا يحرمني بركة بره في الدارين ..
   
   وأمي ..
   
   ووالديكم أجمعين.
  
"
88634,"
   السلام عليكم ارجو منك الاجابة حبيت واحد وكان واعدني بالجواز وحصل تجاوزات وهو راح اتجوز واحدة تانيه وانا حاسه بالذنب جدا ونفسي ربنا يغفرلي وفي نفس الوقت مقهورة جدا بسببه اعمل ايه؟
  ","

   صفحة مزقت من دفتر حياتك .. وألقيت في أقرب صندوق نسيان !
   
   والتجربة اللي ما تموتش بتقوي ..
   
   تجاوزي الأمر تماما .. وتعلمي من دروسه ..
   
   وتوبي لله واستغفري .. وأبشري بالخير.
  
"
88635,"
   بجد نفسى افهم ازاى لسه حضرتك طالب ؟ 😳😳 
بالله نفسى افهم 😂😂 
وف كليه اى بقى يا ابتى ! 😃
  ","

   واضح فيه ناس جديدة معانا !
   
   أنا خريج علوم / كيميا من ٢٠٠٧ .. ومنتسب بداية من هذا العام لكلية الآداب / علم نفس.
   
   Chemist wants to be Psychologist :)
  
"
88636,"
   صحيح يا ابي انا كمان هاعزمك على فرحي
اعمل حسابك تجيب هديه معاك :)))
  ","

   أنا أجمل هدية 😌
   
   (اللهم زدني تواضعا).
  
"
88637,"
   هو الكلام ده صح يا شيخنا ؟؟! 👇
لا تظن انك تارك الصلاة برغبتك ، فالحقيقة المفجعة ""ان الله لا يحب لقاءك""
  ","

   هبل وتألي على الله وفتح لأبواب اليأس يلج منها الشيطان.
  
"
88638,"
   هبقى اعزم حضرتك على الفرح بس ابقى لبى الدعوه ..تمام ^^ اتفقنا
  ","

   اشهدوا يا جماعة ..
   
   عشان وقت الجد ما بعرفش إلا مع المولود الأول .. وبياكلوا علي العزومة والشوربة اللي عشمت نفسي بها 😢
  
"
88639,"
   خطيبي معتقل...وانا هتجنن عليه ممكن لو شفته احضنه او اسلم عليه 💔💔!! متتريقش ع سؤالي بس فعليا بوصل ل مرحله ساعات مش ببقى قادره ...
  ","

   أتريق إيه بس يا بنتي !
   
   الله يصبركم ويربط على قلوبكم ويفرج عنه وعمن مثله ..
   
   معلش .. هتهون وتعدي بإذن الله ..
   
   لكن ما ينفعش تعملي حاجة من اللي قلت عليها الوقت.
  
"
88640,"
   يا حبيب ^^ انا بحب بنت وكنا بنتكلم وقافلين بالنا سنه وانا ف ثانيه صيدله وهى نفس العمر بس ف طب .. وانا قلت لاهلى وبيقولولى اخطبها دلوااتى..انا شقتى جاهزه بس عمرى ما اشتغلت ومدخلتش سوق العمل.هل اتقدم دلواتى واخطبها مثلا 4 سنين ولا استنى سنتين كمان.. بس الحق يقال انا عاوز اضمنها واعف نفسي رأيك؟
  ","

   رأيي تنتظر سنتين أفضل لك ولها.
  
"
88641,"
   فيه واحد عاوز يتقدم بس هينزل مصر بعد ٥ شهور ف نفس مجال عملي 
بيقزل ع اتم استعداد اكلم اهلك 
بس اهلي هيسألو عنه مثلا لحد ما يجي ف ٥ شهور 
الاسلم اقفل الباب خالص لحد ما ينزل ع الرغم انه اكبر مني ف المجال و بداية كلامنا انه مدير و كان بيوجهني لاماكن العمل
و لااخليه يكلم اهلي واتعرض لاستفساراتهم
انصحني
  ","

   خليه يكلم أهلك.
  
"
88642,"
   حاولت كتير ابعد عشان ارضي ربنا فيها لكن كنت بفشل كل مره وارجع رغم اني متقدم لها لكن والدها اجل الموضوع سنه ووافق ومعرفهاش لكني عرفتها بس من كتر ما برجع قالت لي انها معادتش بتثق فيا ولا عايزه الموضوع بس دلوقتي انا قدرت وبعدت تفتكر وقت الخطوبه هاتوافق ولا لا وهل ممكن تكون لسه بتحبني ولا لا ؟
  ","

   ممكن جدا !
   
   اثبت أنت .. وأبشر.
  
"
88643,"
   السلام عليكم 
هل الانجزاب بين الطرفين في فتره الخطوبه مهم ولا شئ عادي ممكن يجي مع الزمن 
وانا حاسس ان شعوري تجاه خطبطي خالي من المشاعر  ايه الحل
  ","

   فيه درجة معينة ما ينفعش ينزلوا عنها !
   
   درجة تخليهم مستبشرين باللي جاي ..
   
   مش خايفين منه.
  
"
88644,"
   أطال الله عمرك 🍃
دفعتي صبيان و بنات قرروا يروحوا نادي الجامعه يتغدوا البنات لوحدهم و كذلك الشباب و بعدين يعملوا بقا كلهم مسابقات و أوبن مايك بحجه انهم يبقوا عيله واحده و يتعودا ع التعاون و الجو دا 
انا الوحيده الي اعترضت تقريبا حساه اختلاط ملوش لازمه
انا صح و لا اوفر و متشدده . عشان بديت اتهز 💔
  ","

   أنت صح .. تماما.
  
"
88645,"
   هوه ليه الدنيا كلها اما يمين اوي او منحرف جدا ليه مفيش وسط يعني يعني لو حد حب حد لسنين جوه قلبه ومازل بيحبه برغم طول السنين لوقاله واتفقواا انهم يفضلوا محافظين علي الحب لي 3سنين حته يعلن في الحلا ل بدون كلام او اي حاجه بنهم بس للعلم فقط وخشيه من الله
  ","

   زي الفل !
   
   مش هنقول لأ .. إن صدقا.
  
"
88646,"
   أسألك بالله جوابك هايفرق
  ","

   بالله سامحني !
   
   والله معرف أي سؤال فيهم سؤالك .. ومحال أقدر أجاوب كل حاجة.
  
"
88647,"
   انا قلت النهاردة بلاى استيشن😁كان قلبى هاسس 😂
  ","

   ملناش دعوة يا موهيي 😬
  
"
88648,"
   مش راضيه انام غير ما حضرتك تقول تصبحوا عل خير يا صحبة الجنة 😭
  ","

   لا مطول شوية .. بدخل بين الماتشات :)
  
"
88649,"
   اتعشي معاكوا 😂😂
  ","

   هات ساندوتشات شاورما وتعالى .. مش هنقولك لأ والله 😃
  
"
88650,"
   قولنا حاجه تدينا امل ونكمل🌸
  ","

   أنا بلعب بطولة بلاي استيشن .. وماشي كويس .. وشكلي هكسب الشباب ونتعشا 😃
  
"
88651,"
   هو حضرتك لسه طالب ؟ 😱🙄
  ","

   طالب القرب 😬
  
"
88652,"
   روق كدة وذاكر عشان الامتحانات قربت وتنزل مصر إن شاء الله 😃
  ","

   الكلية دي عجيبة والله 😂
   
   لا كتب نزلت .. ولا نتيجة بانت ..
   
   وحاجة فل.
   
   دعواتكم ..
  
"
88653,"
   كنت زمان بتجاوبني
يمكن ساعتها ع كنت صادقة
  ","

   ملوش علاقة والله !
   
   اعذروني معلش.
  
"
88654,"
   شكرآ جدآ، الله يكرمك، كنت كما توقعتك تماما. فما خذلتني كا فعلو هم
  ","

   الله يجبر خاطرك.
  
"
88655,"
   ماذا يكون رد فعل الزوجه عند تهديد زوجها بالجواز عليها بجد وببهزر مع صحابه ومامتها بيقولهم شوفولى عروسه
  ","

   منذ متى والزواج الثاني تهديد وتأديب !
   
   هو بهذه الطريقة فاشل قبل أن يبدأ ..
   
   بل يحفظ زوجته مصونة .. ولا يقلل من قدرها بهذه الطريقة ..
   
   وإن كان ثمة قصور فليعالج .. أو فليتزوج ( ما دام قادرا ويعدل) .. ولا يشعرها بالعقاب .. بل بالرغبة فيما أحل الله، مع عدم نكرانها ولا ظلمها.
  
"
88656,"
   هو والدي متوفي في شهر ٧ /٢١٠٧ بيقولولي ان دا نتيجه فراق والدك بس انا مش شيفاه بهذه النظره ما العمل ياشيخ انا في حيره
  ","

   ده الخوف فعلا .. تكوني محتاجة (بابا) ولقتيه فيه .. أو كذا ظننت !
   
   لكن الحياة الزوجية لا تبنى على هذا فقط ..
   
   بتحتاجي الأب والزوج والصديق والطفل ..
   
   بابا (بس) سيطفئ عاطفتك ويكبت جنونك الذي يجعل للحياة ألوانا مبهجة.
  
"
88657,"
   مبقتش عايزة احس بأي وجع .. كل حاجة بقيت وخداها بلا مبالاة كده صح
  ","

   فرق بين القدرة على التحمل والتجاوز؛ فهذه قوة صبر ورضا !
   
   وبين اللامبالاة؛ فهذا ضعف وهروب !
   
   عموما فيه قدر صحي من اللامبلاة بنحتاجه .. زي البرود كده.
  
"
88658,"
   اناواحده متزوجه صالونات زوجى لماجه يشوفنى لأول مرة اتكلمنا وهزرنا وكأننا نعرف بعض من يوم مااتولدنا الحمد لله وصليت استخارةقبل مااشوفه وبعدهاوطلع هونفسه اللى كان معجب بيا من سنين وانا طنشته ومحطتش فى دماغى وطلعت انا البنت اللى فضل يدورعليهابعد سنتين في الجيش والسفروكان اول كلامناقدام اهلينا الحمدلله
  ","

   الله يسعدكم ويحفظكم ..
   
   والمسلمين.
  
"
88659,"
   هل جواز الصالونات و ان واحد اول مرة يشوف واحدة ف بيتها كدا و الاتنين بيجملوا ف نفسهم و بيتصنعوا لاكبر حد عشان كل واحد يعجب التاني دا صح ؟؟
  ","

   لا طبعا .. الصح (يتصرمحوا) سوا في السكك، ويقولها يا بت أنت مراتي .. ويسهروا الليالي يحكوا ويبنوا أحلام في الخيال .. ويوعدوا بعض وعودا من الدخان ..
   
   ويقولها: صوتك مش عاجبني .. تقوله: مفيش حاجة لها طعم من غيرك .. يقولها: كلها كم سنة ونبقى سوا ..
   
   ويخنق عليها مرة .. تقوم تتنكد وتنكد على أهلها .. وتتحايل عليه يروق ..
   
   ويقضوا أياااام وسنين من أجمل مراحل عمرهم في الحرق ده !
   
   وفي النهاية ..
   
   يا يقولها: تستاهلي حد أحسن مني !
   
   يا تقوله: كتبوا كتابي يا صلاح !
   
   وتوتة توتة خلصت الحدوتة.
   
   طيب مفيش نهايات حلوة .. فيه، لكنها نادرة .. والنادر لا حكم له ..
   
   زي أعمى عدى الدايري من غير ما يتخبط .. ما ينفعش نمشي وراه !
   
   ورضا الله مقدم على كل شيء في الحياة.
   
   سلمت حبيبي وبوركت.
  
"
88660,"
   يا الله ع الجمال 
بوركت يا ابى 💚💚
  ","

   لازم المعادلة دي تتصلح في دماغكم عشان تفهموا يعني إيه دنيا، ويعني إيه آخرة .. وترضوا عن ربكم.
  
"
88661,"
   بأخد اسكرينات دايما لكلام حضرتك وممكن انزله على الاسك او الفيس عندي وبقول كلام حضرتك دايما ...تسمح؟!
  ","

   بالطبع.
  
"
88662,"
   انا واحدة عمري ما صاحبت ولا كلمت ولاد 
و الحمدلله عنست
  ","

   ربنا لم يعدك على الاستقامة بالزواج !
   
   ربنا وعدك على الاستقامة بالجنة .. ورضا القلب في الدنيا؛ أيا ما يكون النصيب ..
   
   والآخرة خير وأبقى.
  
"
88663,"
   اب 49 سنة بيكلم بنت 25 سنة على مراته و ابنه 20 سنة و عرف بالصدفة و بيلمح لباباه كذا مرة عشان يبطل اللى بيعمله بس للاسف بتحصل مشاكل بينهم باستمرار لدرجة ان الابن فكر ف ان والده مش بيحب وجوده و انه غلطة ف حياة والده .. نتصرف مع الاب ازاى مع العلم الابن عرف رقم البنت وبيفكر يكلمها بس خايف م رد فعل الاب
  ","

   يبعتلها رسالة من مجهول ينصحها ويهددها ..
   
   ثم يفكه من الموضوع كله ويعيش حياته !
   
   أبوه مش معصوم، ولعله يفوق بإذن الله.
  
"
88664,"
   هو البنات اللى مش بيصاحبوا ولاد ولا بيكلموهم مش ممكن يتخطبوا عن حب؟!
  ","

   البنات اللي مش بيصاحبوا ولاد = بيعملوا اللي يرضي ربنا !
   
   واللي يرضي ربه = هيرضى ..
   
   أيا كان نصيبه.
  
"
88665,"
   انا مبحبش حد ويحبني ليه! هو انا سبانخ!
  ","

   ما تغلطيش في السبانخ !
   
   أنا بحبها .. جدا 😬
  
"
88666,"
   اعتقدت أني تجاوزت رحيله عندما تركني بعد الخطبة بلا مبرر 
لأجد نفسي اليوم أنهار أمام الجميع ولا أستطيع التوقف عن البكاء💔 ..وأصل لدرجة كبيرة من العصبية 
هل وصلت لنقطة الصفر مرة أخري😔
  ","

   موجات تضرب وتذهب لحال سبيلها !
   
   وسينحسر أثرها مع الزمن.
  
"
88667,"
   نفسي اتخطب اوي ياشيخنا خايفه اعنس بالله عليك ادعيلي وخلي كل اللي عندك يدعيلي
  ","

   ما توقفيش حياتك على الانتظار !
   
   وما تخليش مخاوفك كلها مبنية على الموضوع ده ..
   
   عيشي حياتك يا بنت الناس .. ما تعرفيش الخير فين.
  
"
88668,"
   اتخطبت للي بحبه يا شييييخ 😁😁 
ادعيلنا ربنا يتمم لنا ع خير ويجمعنا على ما يحب ويرضى 😊 
وعقبال كل العزاب في صحبة الجنة 💚
  ","

   يرضيك ربنا .. ويسعدك ..
   
   والجميع .. آمين.
  
"
88669,"
   ابي وامي بينهم مشاكل من اول ما وعيت علي الدنيا تقريبا واتطلقوا مرتين وضرب واهانة وهكذا, من اكتر الحاجات اللي بتضايقني في الموضوع ده ان امي بتحكي اللي بيحصل لكل من هب ودب انا عارفة انها مضغوطة وان ملهاش حد بس انا تعبت من كتر ما الناس عارفة حالنا واسرارنا وديه اكيد حاجة في وشنا نصحتها كتير ومرة عيطت
  ","

   الله المستعان يا رب !
   
   طبعا هي مكملة ومتحملة عشانكم وشايفة دي تضحية، لكن كتير بتكون التضحية دي في غير محلها للأسف.
   
   عموما افصلي نفسك من كل ده .. وعيشي حياتك.
  
"
88670,"
   غير السائل 
حضرتك ظهرت السؤال ليه ما دام مش عايز ترد
  ","

   فيه حاجات .. لا تقدر تتجاوزها، ولا ينفع تحكيها.
  
"
88671,"
   اسف لو السؤال في ظاهره تافه
لكن بحس كتير جدا إن عندي فراغ عاطفي وتفكير كتير من دا ..شاب
  ","

   طبيعي يا حبيبي !
   
   المهم تعيش مرحلتك وتحرص على مصلحتك.
  
"
88672,"
   عندي فضول ! 
من أنسرات حضرتك فهمت ان احتمال كبير إنك مريت بتجارب زي اللي بتيجي دي ، بمعني أوضّح إحتمال إتوجعت من قصة حب أو حبيت حد و مكنش من نصيبك ، حاجة شبه كده و لّا أنا غلطانة ؟
  ","
  ....
  "
88673,"
   كان في فيديو لحضرتك عن ازاي ننسي حد بنحبه ممكن اللينك؟
  ","

   - النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
88674,"
   غير السائلة. .
بس لو كانت العصبيه دى عباره عن كلام صعب ومؤذى جدا لدرجه انه ممكن يحسسنى انى ولا حاجه وان مليش اى قيمه مع أن المفروض انه بيحبنى جدا من 5 سنين ..اتصرف معاه ازاى؟ خصوصا أنه عنيد جدا وآخر مره بسبب عصبيته قولتله كل اللى بينا انتهى وهو مسألش بقاله 4 أيام اهه ..
  ","

   بكل وضوح ..
   
   اللي بيحب = ما بيعملش كده !
   
   ما توهموش نفسكم بحاجات مش حقيقية.
   
   (ثم غلّي نفسك عن علاقة ليست في النور).
  
"
88675,"
   انا مختونه
لما اتخطب لازم اقول لخطيبى ؟ لما اتخطب يعنى ؟
  ","

   ربنا يهديكم !
   
   مختونة أو لا .. مش حاجة تتقال خالص، ولا لها لازمة.
  
"
88676,"
   تقول ايه يا شيخ لطالب دق قلبه لمعلمته اوطالبة بتفكر غلط في معلمها (في الجامعة)
  ","

   مرحلتكم السنية دي بيدق فيها القلب على أي حاجة !
   
   المهم تحفظوا مشاعركم ولا تنجرفوا مع كل عابر.
  
"
88677,"
   متقدم لي شخص احسبه على خير ، لكن مشكلته العصبية الزيادة ، لدرجة انه ممكن يكسر حاجة من عصبيته ، وده مخوفني جداا منه ، هل الطبع ده ممكن يتعدل ولا ده شئ في الشخصية لايتغير عندكم كرجال ؟!
  ","

   مش عند كل الرجال !
   
   العصبية عيب سيء .. لكنه قابل للتعديل مع المجاهدة .. وقابل للتعايش عند مستوى ما.
  
"
88678,"
   ارسلت لك قائلا.. انا حزين.. 1/2
  ","

   سلامتك !
   
   صدقني وأنا أمر منك ..
   
   لكن أرسلها لله .. فلم أجد راحتي (ولن) إلا في حماه.
  
"
88679,"
   فضلتو تقولو الحب دعاء لحد م اتخطبت !
هايل والله
  ","

   بلاها دعاء .. مشيها عبير 😬
  
"
88680,"
   متقدملى رجل ٤٠ سنه و انا ٢٣ في قبول بس المشكله ف السن اعمل اية
  ","

   فرق كبير .. جدا !
  
"
88681,"
   أيهما أهم .. العمل أم العائلة؟
  ","

   عمل بدون عائلة = شجر بلا ثمر !
   
   عائلة بدون عمل = ثمر يفسده الإهمال والكسل !
   
   يا آسك يا عسل 😬
  
"
88682,"
   انا بعتبرك اخى كبير محتاج رأيك .
اتفقنا انا وهى منتكلمش لحد ما يجي وقت واخطبها فاضل سنتين ونتخرج من هندسة بس خايف اما اجى اتقدم اترفض لان ظروفى مش حلوة اوي ومعنديش شقة للاسف وخايف افضل كل ده محافظ على قلبى ليها وفالاخر متدعمنيش وتقف معايا وتحاول مع اهلها انصحنى :(
  ","

   عشان كده دايما بقول بلاش مبدأ انتظريني ده !
   
   عموما فوض لله أمرك .. وعش مرحلتك .. واللي مكتوب هتشوفه.
  
"
88683,"
   لو متقدملي عريس مسافر واحتمال كبير مش هيعرف ينزل فهنشوف بعض صور ونتكلم فيديو وكده ومامته هتيجي تخطبي فتره وبعدها المفروض نعقد وأسافر له بيشكرو في أخلاقه انا خايفه من النقطه دي أنصحني وهل مر حد زي كده وكان الامر عادي وتعايشو مع بعض كويس
  ","

   للأسف هو سيناريو لا أحبه ولا أشجعه .. لكن في نفس الوقت بعذر أصحابه !
   
   لازم ينزل وتشوفوا بعض (ولو أسبوع) .. ده قرار حياة ما ينفعش فيه استخسار.
  
"
88684,"
   أحب احداهن وسبب رفض ابي ان جوز اختها معتقل واحبها منذ ٤ سنوات وتعبنا كثيرا في انتظارنا ومازال الطريق طويلا ولكنى والله لا ارى غيرها في دنياي
  ","

   دافع عن حبك.
  
"
88685,"
   يصل الى ايه ياشيخ 
وبعدين هو اخلاقا كويس جدا وانا مرتحاله جدا جدا وعايزه اكون عون وسند خصوصا ان دا مش عادته هو حافظ للكتاب وكان ملتزم وكل واحد معرض انه يشعر بالفتور انا بس كنت عايزه افكار اعينه انما عمري ما هتخلى عنه
  ","

   يصلّ !
   
   يعني يصلي يعني بس مجذومة بحذف عرف العلة 😬
   
   عموما لازم تتكلمي معاه بوضوح .. تثني على مميزاته وتمسكك به، لكن تبيني إن صلاته هي معنى قربه من ربنا، وعمرك ما تشعري بالأمان معه طول ما هو مش منتظم في صلاته.
  
"
88686,"
   تربيتك ياشيخ ولد قالي اكلمك ٣ شهور تعارف رفضت وبلكته
  ","

   عاش 👍🏻
  
"
88687,"
   شيخ زوجة أخي تعمل مشاكل من الهواء، كثيرا ما أجد أمي تبكي وحدها دون علم أحد في غرفتها وهي تفسد أخي علينا وهذا بجرح أمي كثيرا لا نستطيع أن نقول لأخي لأنه عصبي جدا ومريض ماذا نفعل
  ","

   واضح من كلامك إن المعيشة مشتركة والحل في وضع زي ده إنه ينفصل بعيشته لوحده.
  
"
88688,"
   دعوه عرفه استجابت ياشيخ  ربنا ستر سرى وفرح قلبى فرحه أعجز عن وصفحها ادعيلى تكمل على خير
  ","

   الله يسعدك ويتم لك بكل خير ..
  
"
88689,"
   متقدملي شاب اخلاقه عالية جدا ومتدين وعنده شقة لكن مخلص دبلوم وكان يشتغل بمطعم والآن ما بيشتغل! وجاي يخطب! محتارة ياشيخ مع العلم انه قريبنا
  ","

   لازم يكون فيه مصدر دخل .. ولو قليل !
   
   عموما لو جاد ورجل أد المسؤولية وبيدور = نديله فرصة ولعل وشك يبقى حلو عليه :)
  
"
88690,"
   طرقت إحدى ابنتيك بابا غرفتك ذات ليلة أذنت لها بالدخول ودخلت على استحياء ذاد فضولك .
وبعد محاولات منك لنزع حائل خجلها وتوترها اخبرتك وقالت بارتباك هز ملامحها
ابي أن  قلبي لاحدهم دق ...

بماذا تخبرها قبل مغادرتها غرفتك
  ","

   حلو المشهد التمثيلي ده 😬
   
   هشكرها وأثني عليها إنها صارحتني .. وهتكلم معها وأفهم الموضوع كامل ..
   
   وبعد كده نقرر ..
   
   هل أتدخل بنفسي وأكلم الولد أشوفه وأتأكد من دينه وأخلاقه وأخليه يجيب أهله .. أو يبعد لأجل ما لين تتعدل الأوضاع مع وعد جازم بعدم التواصل ..
   
   ولا نعمل بلوك سوا .. وأفهمها وأساعدها تتجاوز تماما لأنه مش وقته ومش هو الموضوع اللي يستحق عنيها تسهر !
   
   الله يحفظ ويستر ويسلم .. بناتنا وبنات المسلمين .. أجمعين.
  
"
88691,"
   خطيبي ياشيخ متقطع في الصلاة بس احسبه على خير  الاحباط مسيطر عليه ممكن افكار اشجعه ازاي واساعده ازاي واحنا مش بنتكلم في التليفون ولكن زيارات بس
  ","

   لن ينصلح حاله مع نفسه ولا معك ما لم يصل !
   
   ولازم تكون نقطة مفصلية عندك في قرار الاستمرار أصلا.
  
"
88692,"
   كلامك جميل ما شاء الله يا أبي ،، بس بيحسسني دايماً إني عايزة أعيط !! 
دايماً بس إن ربنا كريم غفور رحيم يقبل عباده الضعيفه اللي زيي وأنا برضو بعيدة عنه 😢😢
  ","

   كلنا ضعفاء .. بلا استثناء !
   
   رحمة الله واسعة .. أوسع مما نتخيل ..
   
   المهم الصدق في طلبها والعمل من أجلها.
  
"
88693,"
   بعض الأفكار التي تفكر فيها قبل النوم مباشرة؟
  ","

   أفكر فيمن لا مأوى لهم .. فيمن يتقلبون على برد المعتقلات أو آلام الأسرّة البيضاء .. أفكر في آمالي وآلامي .. ثم أحمد الله كثيرا .. وأنام بانتظار صباح يأتي بخير، أو بالإذن للجنة.
  
"
88694,"
   صباح الخير من اسوان :D
  ","

   ياما نفسي أزورها !
   
   هصلي الظهر ..
   
   الله يحفظكم .. جميعا ..
  
"
88695,"
   معلش عاوزة فيديو النسيان قرار 
مش لاقياه و محتاجاه ضرورى 😥😥😭😭😭😭
  ","

   - النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
88696,"
   طيب نحدد ازاي انه يستحق
انا من وجهه نظري انه يستحق جداااا بعد دعا واستخاره
اعمل ايه؟
  ","

   هي للأسف مش في الغالب دعا واستخارة ..
   
   هي عشان أنتم عايزين تشوفوه يستاهل !
   
   يا يتقدم فورا .. يا كل واحد في حاله ..
   
   والمكتوب هيكون.
  
"
88697,"
   اكيد طبعا.. الفكرة انه كان بيدعي انه بيحبني ..وعلى فكرة فيديو النسيان قرار ساعدني جدا جدا جدا
ربنا يبارك في حضرتك يا أبي 😊
  ","

   الله يسعدك.
  
"
88698,"
   أنا طلعت من علاقة مظلومة برضو وجدًااا بعد ما استنيتوا كتير رجع قالي ربنا يرزقك باللي يتقي ربنا فيكي ساعتها داويت نفسي بنفسي ممكن منستش بس مبقتش بفكر القرار في ايد الجميع والله يا شيخ وربنا يسامحنا علي اللي عملناه في نفسنا ويرزقنا بالاحسن
  ","

   صدقت .. وأحسنت.
  
"
88699,"
   عموما مسألة الصبر معا حتى الزواج لمدة طويلة كانت تستقيم أحيانا مع الجيل السابق ... الآن سمة الصبر اندثرت عند أغلبنا وصرنا نميل للتغيير والسرعة ونمل بسرعة 
بنت 22 سنة وأوافقك في أنه حاليا تقريبا لايوجد من يستحق الانتظار باستثناء حالات شاذة
  ","

   صدقت.
  
"
88700,"
   حاضر .. انا والله معدتش بحبه ولا طايقاه 
بس فعلا والله إلى جرب الأذى النفسي ميقولش النسيان قرار أو الزمن بينسي كل حاجة !!!  
الله يعزك
  ","

   محدش جرب الأذى أدي !
   
   ما تلعبوش معايا في المنطقة دي.
  
"
88701,"
   حبيت واحدو 10 سنين و اتكلمنا سنتين و ظلمتنى و قهرتنى و سابتنى بسبب الفرق المادى الل بينا 
و لسا بحبها اعمل ايه ؟
  ","

   ما تتوقعش مني إجابة متعاطفة !
  
"
88702,"
   لما توصل خامسة هتقولها زي اي واحد انتي تستاهلي حد احسن مني   😊😊
  ","

   كتير .. جدا .. للأسف.
  
"
88703,"
   ابنى نزل فى الشهر الخامس كامل الخلقه الخارجيه قلبى ينزف دما و لكن اصبر و احتسب اجرى عند رب العالمين فما هو جزاء من تفقد طفلها فى هذا العمر ؟
  ","

   اصطفاك الله لأجر عظيم !
   
   هنيئا لك يوم يأخذك بسراره إلى الجنة بإذن الله ..
   
   اصبري واحتسبي وأبشري بالخير كله.
  
"
88704,"
   شيخي عايزة رأي حضرتك ..
احنا مجموعة بنات مع بعض ف شغل للكلية بس في ٣ منهم غلطوا فيا جامد ،٢ منهم صحابي من زمان عاتبتهم واتصلحنا ،، بس التالته دى غلطت غلط رهيب فيا ألفاظ وكلام قذر والله ،، من ساعتها وانا مبكلمهاش وحلفت بس المشكله هي معايا ف المجموعه ودا اخر ترم ف الكليه مش قادرة اسامحها ابدا اعمل ايه
  ","

   ولا حاجة !
   
   كل واحد في حاله.
  
"
88705,"
   يا شيخ احنا ف طب ومكنش ينفع يتقدم وهو طالب احنا بلغنا الاهل لحد م يتخرج وبعدها شاف اني مش مناسباه دا غير اني كنت صغيرة ومش فاهمة وامي وافقت الله يسامحها .. انا بتكلم ف الحاضر دلوقتي! ابكتني والله الله يسامحك
  ","

   وأنا بتكلم في الحاضر برضه !
   
   أنت اللي لسه حابسة نفسك في الماضي ..
   
   التجربة اللي ما تموتش = بتقوي.
  
"
88706,"
   ياشيخ انا بحبها وهي من المحافظه اللي جنبينا ..خليتها كلمت اهلها ومامتها عايزه تعرف انا ناوى علي ايه دلوقتى وانا لسه ف3 اسنان اقولها تستنانى وان مش هقدر دلوقتي وان شاء الله علي سنه 5 هكون جاهز انى اتقدم ولا اعمل ايه..افدنى ارجوك؟!
  ","

   يا تتقدم .. يا تبعد عنها وتسيبها تشوف حالها !
   
   الله يسامحكم بس.
  
"
88707,"
   احيانا لما تضيق بيا اوى واكون نفسة ربنا يستجيب لدعوة اخرج صدقة وخصوصا لما ولادى بيزعلونى لانى مسوؤلة عن تربيتهم لوحدى .كده تعدى منى وسؤ ادب مع ربنا ؟
  ","

   لأ.
  
"
88708,"
   وانا خطوبة تلت سنين وبعدها سابني طب كنت اقول ايه لما بعلم الاهل اهو وف النور والشقة جهزت كمان !! هو الغلط دايما علينا !! ذنبنا اننا وثقنا و احترمنا نفسنا و صبرنا ع ظروفهم؟
  ","

   ذنبكم إنكم مش بتعرفوا تفرقوا بين من يستحق الصبر، ومش بتعرفوا تاخدوا القرار في الوقت المناسب !
  
"
88709,"
   يجوز ان زوجى (عاقدين) يوصلنى مكان رايحاه من غير علم امى وابي؟!
  ","

   نعم.
  
"
88710,"
   مخطوبين و بعد سنة من الخطبة حدثت تجاوزات كثيرة بينى و بين خطيبتى يا شيخ لدرجة إن مفيش حديث بيننا مؤخرا إلا و فيه ميل على الشهوة ، هل العلاقة كده أصبحت شهوانية بحتة و هل فى كده دليل على فساد العلاقة؟!
  ","

   تحمل المسؤولية وكن رجلا !
   
   أعد الدفة للمسار الصحيح .. وعجل بالعقد والزواج.
   
   (المرأة إن أحبت = ضعفت .. ده طبعا مش مبرر، لكن عشان الوسواس اللي في دماغك بس .. هي بتعمل كده عشان هو أنت اللي شايفاه هيكون زوجها وكان واجب أنت اللي تظبط الحدود كويس .. تاني مش مبرر، ولا بد من إصلاح الوضع بالتزام الحدود وتعجيل الزواج).
  
"
88711,"
   جاوبنى هنا ي شيخ 👑h.a
  ","

   لا أنصحك.
  
"
88712,"
   عندي تعليق ع اللايف لأني مقدرتش اكمله وحسيت بوجع رهيب ... انت قولت لو مش عايز يكمل براحته وميبقاش ظلم بس ف خلال 6 شهور بالكتير.. طب لو اكتشف ان ظروفه مش سامحة بس بعد اربع سنين !! و سابني بأذى مبالغ فيه وأمه قالت له سيبك هشوف لك غيرها مين يداويني انا؟ شهور بتعذب م الجرح مش حب ولا حاجة ولاعارفة أتجاوز
  ","

   والله العيب مش عليه .. العيب على سذاجة بلغت بك السماح بتضييع كل هذا الوقت من عمرك !
   
   الله يسامحك بس.
  
"
88713,"
   حاسة ان خطيبي شهوانى .... انصحنى...آسفة فى اللفظ..
  ","

   فيه مستوى من الشهوة لازم يكون موجود !
   
   الفكرة في لزوم الحدود.
  
"
88714,"
   جاوبنى هنا ي شيخ 👑h.a
  ","

   فين السؤال ؟
  
"
88715,"
   اتعرفنا من الفيسبوك و اتقابلنا ورفض 
انا كده رخصت نفسي؟؟ !
**مع العلم اننا راعينا ربنا قدر المستطاع وقطعنا التواصل فترة طويلة جدا قبل المقابلة وبعدها طبعا
  ","

   خلاص .. صفحة واتطوت.
  
"
88716,"
   اللهم أجبر عبدك محمد عطيه و أعطه من فضلك ولا تحرمه و لا تحرم أحد رضاك و أرض عنه وراضه و سُر خاطره بما يتمني عاجل غير أجل و أرزقنا و إياه صحبة المصطفي عليه الصلاة والسلام  قل امين يا شيخ إنت وصحبة الجنة
  ","

   يا رب .. يا رب .. يا رب
  
"
88717,"
   ليه دايما الأب والأم بيبصوا لمصلحة اولادهم من وجهة نظرهم .. ياما كان في ناس كتير مبوظش حياتهم الا القرارات الفرضية اللي بيفرضها الاب والام بحكم الالزام .. هما عاوزين مصلحتنا تبعا لفكرهم .. ميعرفوش ان الفكر اتغير وان الحب والراحه سابقه دايما المصلحه والمنظره
  ","

   قولوا الكلام ده، ودافعوا عنه .. بأدب.
  
"
88718,"
   وذنب الاولي ايه ؟
  ","

   ذنبها إيه في إيه !
  
"
88719,"
   بالله عليك حاول ترد عليا الشخص اللي كنت بحبوا ومحصلش نصيب راجع ليا بعد سنة وعايزني اكون زوجة تانية انا واقفة عند تجربتوا وحياتي مدمره وخايفة افاتح اهلي في الموضوع دا
  ","

   والله لو عندك استعداد وهو هيقدر يعدل بما يرضي الله = مفيش مانع.
  
"
88720,"
   ويا ريت تقوله، اوعى بيوم تعايرها بانه ابوها كان يضربها، او يذكرها بساعة غضب انها كانت تتهان من ابوها قدامه!! اياك بالله عليك .. 
الله يحنن قلوبكم، عوضها عن الي شافته!
مريت بظروف زيها،وعارفة تماما الاشي كيف بيوجع!! 😔
  ","

   صدقت.
  
"
88721,"
   امى وابي متشددين اوى تجاه زوجى(عاقدين) يعنى الخروج ساعتين والكلام فى الفون ليه حدود قوللى اعمل ايه
  ","

   مشوا أموركم .. كويس أوي إنهم بيسيبوكم تخرجوا 😬
  
"
88722,"
   ما هو آخر شيء انتقدته؟
  ","

   كنت متغاظ من زيدان يا آسك .. بس لحق نفسه وظبط الماتش 😬
   
   صباح الخير 💚
  
"
88723,"
   انا مش عندي أي سؤال حقيقي .. بس ادعيلي ربنا يجمع بيني وبين خطيبي في الحلال عاجلاً ويحفظنا من اي شئ حرام ويبعده عنا ويبعدنا عنه :)
صباحك كله سعاده ورضا من ربنا وصلاح حال وبال يا شيخنا
  ","

   الله يسعدكم .. جميعا ..
   
   ألقاكم يا صحبة الجنة 💚
  
"
88724,"
   ايه رايك يا مولانا في الاخوات المنتقبات اللي بتعمل بث مباشر بالنقاب…
  ","

   مفيش مشكلة !
   
   ما دامت بتقدم محتوى جديد ومفيد.
  
"
88725,"
   لو البنت اكبر من الرجل ب10 سنين بس هو شايفها مناسبة وفيه تفاهم ما بينهم ،، بس الاهل معترضين هل لو اتجوزها بغير رضا الاهل يبقى عليه شئ ..
او ازاى يقنع الاهل ؟؟
  ","

   ليس عليه شيء .. ولا عليها !
   
   المهم يكونوا فعلا واثقين من قرارهم.
  
"
88726,"
   السلام عليكم 
ولدي عايش لوحده ولسه عارفه ان رجله اتكسرت وهو قال لاختي تعاليلي بعد العصر وانا لعد العصر عندي معهد قرآن تروحله وانا اروح  بعدها ع اساس اننا نبدل ولا اكون كده ضايقته مش عارفه اتصرف ازاي خالص وفي نفس الوقت خايفه الحلقه تضيع عليا لانه هيصحى متأخر
  ","

   بره مقدم على كل شيء !
  
"
88727,"
   عاقدين عنده الشقة بتاعته  بس لسه مش اتوضبت ولسه حوالي  سنتين  او اكتر حد ما تخلص 
وبيقترح اننا نأجر لحد  ونخلص  الشقة علي مهلنا  عشان  متبهدل ووضعه صعب
انا شايفه ان المصاريف هتبقي صعبة والشقة كدا مش  هتخلص  ومش عارفه اعمل  ايه اسانده في حاجة زي كدا ولا لأ
  ","

   شايف تعجلوا الزواج .. والشقة تخلص براحتها !
   
   بس يكون رجل فعلا وأد المسؤولية.
  
"
88728,"
   والله يا شيخ هي مش اوفر ابدا صدقني وهذا الوضع في الدولة التي اعيش فيها ايضا اي ليس في مصر فقط ولكني اتجاهل كل ذلك تماما واعيش حياتي والله موجود وسيحفظني ما دمت احفظه وهكذا الحياة ستستمر وما لا نستطيع تغييره نواجهه بشجاعة. فتاة
  ","

   وهذا ما قصدت تماما !
   
   أنا لم أنكر الواقع .. أنا أنكر الضعف واليأس والاستسلام.
  
"
88729,"
   السلام عليكم..
انا طالب جامعي ، اعتدت الكذب بداعٍ وبدون، واريد التوبة ، هل يلزمني ان اصارح من كذبت عليهم واخبرهم بذلك ام اقلع عن هذا الذنب والله يقبلني؟ 
ارجو الرد
  ","

   أقلع وتب لله .. وبس.
  
"
88730,"
   عاقدين  مش بيعد معايا لوحدي  خالص  بابا وماما وخواتي لازم يبقوا معانا  ماما  شايفه ان الخلوة حرام و جيت اجيبلها فديو اثبتلها جبت شيخ بيقول  ان الخلوة وقفل الباب مينفعش عشان بيدل علي الدخول والبناء الدنيا باظت اكتر  
حتي الكلام  بليل ممنوع ! 
اعمل ايه
  ","

   اتكلموا من وراهم .. وحافظوا على نفسكم.
  
"
88731,"
   مولانا كيف حالك ان شاء الله بخير
  ","

   دعواتك ..
  
"
88732,"
   أنا ف كليه حاسه إنى مش قادره أعيش وسط القذارة ال الشوارع ،الشهوات بقت تطن كطنين النحل بقيت مكتئبه جدا ، مفيش أمان مش بعرف أمشى لوحدى ف الشارع على الرغم انى بحب المشى جدا مش بعرف اركب تاكسى وحدى مش بعرف حتى اركب المواصﻻت العامه ال بقت مليانه بالمتحرشين اﻷوغاد ،حاسه إنى قلبى واجعنى ،طاب أروح أموت يعنى
  ","

   الوضع سيء في حاجات كتير .. ماشي، متفق ..
   
   بس مش شايفة إنك (أوفر) شويتين !
  
"
88733,"
   خطيبى سابنى عشان مكنتش راضيه اتجاوب معاه فى قله ادبه واتبلى عليا قدام اهلى عشان ياخد الشبكه وعدى سنتين ونص على الموضوع دا ومش عارفة اتجاوزه واتعقدت من الجواز... وهو اتجوز وعايش حياته عادى... مش انا اتظلمت؟ فين حقى؟؟ وليه هو يتجوز ويعيش وانا اعيش فى هم ونكد وحزن بسببه😭
  ","

   امسك !
   
   اسمعي يمه الله يسترك:
   

    https://www.facebook.com/m.atiia.soliman/videos/1626517180761454/
   

"
88734,"
   مبقتش احس بمتعه الصلاه زى زمان . بقيت اصلى عشان فرض وعشان ربنا ميحاسبنيش بس 
قولى اعمل ايه وحشنى احساس الامان وانا بصلى اوى ووحشتنى ايام التهجد والتراويح 
انا خايفه يكون ربنا مش راضى عنى
  ","

   دعي عنك هذه الوساوس .. المهم تفضلي تصلي.
  
"
88735,"
   اتقدملي شاب قريبي لا يعاب في اخلاقه اطلاقا والجميع موافق لكن انا مش موافقه علاقتي باخواته من زمان مش كويسه حاولت اتقرب كتير منهم بس كانو بيعاملوني بطريقه مش كويسه ويعملو حاجز بنا .. انا شايفه ان ده سبب كافي ارفضه
  ","

   المهم هو.
  
"
88736,"
   صباح الخير يا شيخنا.. ابي و امي بيعملو اخي الاصغر المراهق بطريقه لا تليق اهانات و كلام سلبي دوما،  تصل لحد الضرب، كم يصعب علي هذا المسكين، حاولت ان افهمهم باللين،  و لكنها لا تؤتي نفعا،  بل بتضايق كليهما للتدخل في تلك الشئون.. ماذا افعل ارشدني؟
  ","

   قربي منه وصاحبيه وعوضي درجة القسوة اللي بيزرعها والداك فيه.
  
"
88737,"
   انا بخاف على اختى لما تخرج انها ممكن تتعاكس او حد يضايقها و مش عارف اتعامل مع الخوف ده ازاى ؟
  ","

   اخرج معاها من باب مصاحبتها .. مش رقابة وشك !
   
   خليها تحب إنك تكون معاها .. ما استطعت ..
   
   ثم ما تقلقش بإذن الله ما دامت محافظة على حدودها كويس في كل حاجة.
   
   ربنا يحفظ بناتنا وبنات المسلمين ..
  
"
88738,"
   واحد صاحبي مريض نفسي عنده اكتئاب حاد ازاي اقدر اقف جمبه او اقوله ايه انا لساني بيتشل لما بيتكلم مش بعرف ارد عليه
  ","

   لازم يتابع مع طبيب نفسي.
  
"
88739,"
   اجبني يا شيخ بالله عليك
   
    https://justpaste.it/1h2ny
   
","

   الحقيقة شايف الحل في أمرين لا ثالث لهما:
   
   - تقدموا له خدمة الأكل والشرب مع تجنب معاملته تماما وتحتسبوا تعامله ده لأنه كده مختل نفسيا ومحتاج تطنشوا له كتير .. ويبقى يروح هو المستشفى مع نفسه.
   
   - تطلقوا أمكم منه وتنفصلوا بحياتكم.
  
"
88740,"
   قطوف تمتنع ..
أهلي عاوزين يفسخو خطبتي .شايفينه مش مناسب و مش قادرين يتقبلوه وانا اقتنعت بكلامهم نوعآ ما  .. بس مش عارفة اتقبل الفكرة   قلبي بيتحرق و زعلانة عليه اوي  عشان بيحبني 😔اعمل ايه  ؟ خايفة اندم لو اتمسكت برأيي 
انصحني الله يباركلك  و ادعيلي
  ","

   ما تكمليش.
  
"
88741,"
   ازيك يا شيخ محمد اختي عصبية شويه ولما تيجي تتناقش مع حد في موضوع تحس انها بتزعق واللي قدامها ياخد فكرة ان اسلوبها وحش مع انها طيبة وكويسة خالص وهي لما بتتكلم معايا بتقول ان هي بتحاول تسيطر علي عصبيتها  عايزة اساعدها واعمل ليهاحاجة عشان تغير من طريقة نقاشها  من غير ما تجرح حد حتي لو من غيرقصد
  ","

   لازم تاخد هي القرار وتبدأ تصلح من نفسها .. ومع المجاهدة والصبر هتتحسن بإذن الله.
  
"
88742,"
   فيه اللى اتغر بنفسه زيك كده وفى الاخر غلط زيهم💔
  ","

   ومن يضمن نفسه !
   
   ومين كبير على الضعف !
   
   اللهم عفوك وعافيتك.
  
"
88743,"
   وماينساش لما يتجوز مايدخلوش بيته ولا يوديها له علشان يعرف قيمة إجرامه في حقها
  ","

   كنت هقول كده !
   
   لكن لعل ساعتها يكون اهتدى .. آمين.
  
"
88744,"
   شو رايك بالعبارة : ""حاشا لله ان لا يجيب اللحوحَ بالدعاء"" ؟
  ","

   هي من باب حسن الظن .. لا من باب إلزامه -سبحانه- !
   
   والإجابة لا يشترط أن تكون كما نريدها .. قد تكون في الدنيا عاجلة أو آجلة وقد تؤخر ليوم القيامة.
  
"
88745,"
   هي ليه كل المشاكل او معظم المشاكل اللي بتيجي هنا عن واحد ساب واحده ولا وضحك عاليها ولا اتنين بيكلموا بعض وهما متاكدين ان داغلط ومعظم اللايف بتاع حضرتك عشان تواسيهم وبرده ما حدش بيتعلم وهي هي نفس المشاكل بتتكرر كانهم مستمتعين بالوجع ده وعاوزين يجربوه ولا هما اللي عايزين يعيشوا الدور
  ","

   سل ربك العافية بس.
  
"
88746,"
   ي شيخ مامتي طيبه جدا وبتعمل خير كتير والناس كلها بتحبها بس انا خايفه عليها اوي لانها مبتصليش وكذا مره اشجعها مع كل ادان بتقولي حاضر وللاسف مبتقومش انا مش متسله بس بيقت مكسوفه ليها بس انا كل يوم وراها بس للاسف مبلاقيش اي استجابه مش عارفه اعمل ايه
  ","

   خليك وراها .. واستعيني عليها بالدعاء.
   
   اللهم اهدها وأعنها وائت بها ..
  
"
88747,"
   عندي هاجس إني متجوزش أفضل طالما خنت أمانة قلبي وحبيت ال لسه مبقاش زوجي خايفة ابقى م النماذج ال مبتنساش حتى لو اتجوزت غيره خايفة ابقى كدا وكان نفسي يبقى أول وأخر حد دخل قلبي عشان كدا بذات قربت اتجنن أخبرني بربك أليست التوبة تجب ما قبلها؟هل سيبقى عالقا فى قلبي؟ألم يكن محرما فلما يثبت بالقلب والروح؟😥
  ","

   كلامك ده كله وسوسة !
   
   تجاوزي اللي فات .. صفحة من دفتر حياتك، مزقت وألقيت في أقرب صندوق نسيان.
   
   وأبشري بالخير ..
  
"
88748,"
   هيخطب اللي بتحبه رغم انه بيحبني واتقدملي واتعلق بيا والآخر أهله رفضه عشان انا ابي وامي منفصلين وحاول كتييير ومفيش فايده ! هيخطب اللي بتحبه عشان هي عارفه انه بيحبني ومع ذالك موافقه بكل حاجه هيخطبها عشان باباه ومامته بيزنه عليه عشان هما كبار جداً في السن وصحاب مرض انا اللي قهرني ان انا هشوفهم على طول
  ","

   صدقيني ما تعرفيش الخير فين !
   
   احمدي الله وتجاوزي الأمر.
  
"
88749,"
   متقدملى واحد على دين وخلق صاحبتى تعرفو شكرتلى فيه جدا جدا وبعدين جت عندى البيت غيرت رأيها وقعدت تقولى ده عصبى جدا واخوه بيشرب حشيش انا اتفاجأت من التغير اخواتى ووالدى بيسألو عليه كلو بيشكر فيه الى بيذم بيذم فى اخوه بس لكن محدش جاب سيره الحشيش بتاعة اخوه هو حافظ القرأن وملتزن يترفض عشان اخوه ؟
  ","

   طبعا لأ .. وفكك من كلام صاحبتك.
  
"
88750,"
   هو ربنا بيحاسبنا ع الي ف سريرتنا بعني لو فكرنا تفكير وحش وكده بنتحاسب💔 ارجو الرد ياابي 
يعني بيقي ف شهوه وبعدين بستغفر  مجرد تفكير
  ","

   لا .. ما دام لم يترتب عليه قول أو فعل.
   
   سبحان ربنا وبحمده !
  
"
88751,"
   أنا أسفة اني مسمعتش كلامك😢أسفة اوى لقلبي ولك بذات لأنك نصحتني أبعد وأنا ال مقدرتش،بعد خداع وكذب وخيانة اكتشفتهم بعد ما ساب كمان وراح خطب صعبان عليا نفسي لدرجة إني عايزة ادفنها بالحيا،قلبي مش حاسة انه فيه ذرة حياة ولا إحساس
 آنى يحي الله هذه الأرض الميتة😢؟
  ","

   بزعل جدا من آسف اللي بتيجي بتمن غالي دي !
   
   عموما التجربة اللي ما تموتش بتقوي ..
   
   ويحيي الله قلبك بغيث حسن الظن به .. سبحانه وبحمده.
  
"
88752,"
   أحببت احداهن على خلق وفي كلية اداب وانا في هندسة واخدت رايي والدى فوافق ايا ما كنت في ثانوى وبعد اما دخلت الكلية واتعلقت بيها بيقلي انا مش صارف عليك كل ده عشان تختار دى .. اهلها ناس ع قدهم .. وانا ابن صاحبي متجوز فلانه وعلانه .. هي قلوب الناس لعبه هو اللي اعطانى موافقته واتعلقت بيها واتواصلت معاها
  ","

   كن رجلا .. ولا تتنازل عن خيار قلبك !
  
"
88753,"
   اللايف الأخير قلب المواجع، سابني بعد سنة خطوبة وقبل العقد بأقل من شهر، بأبشع صورة ممكن يسيب بيها إنسان إنسان آخر.
  ","

   احمدي الله واشكريه.
  
"
88754,"
   شيلت مادتين في تانية  وانا كنت شايلة مادة في اولي احبطت وفقدت الامل في كل حاجة ومش قادرة انزل الكلية كله هيقعد يسالني عملتي ايه واغلب الدفعة جايبة تقديرات عالية ما عدا انا عارفة اني كنت مقصرة بس كنت طمعانة في كرم ربنا اني اعدي صافي بس حتي عشان حاحة تديني امل اني اكمل لاني مش حابة الكلية
  ","

   تعلمي من اللي حصل .. واستدركي أخطاءك !
   
   يوما ما .. مررت أنا بنفس هذا.
  
"
88755,"
   بيجيلي احساس كتير إن  الموت قريب ياشيخ.. دا ايه؟
  ","

   هو فعلا قريب !
   
   المهم اعمل لدينك ودنياك ما ينفعك.
  
"
88756,"
   ايه اخبار الرياض!
  ","

   البدوية الجميلة لعب بوجهها غبار الصحراء !
  
"
88757,"
   يا شيخ خطيبتي ابوها بيضربها ضرب مميت لو اتأخرت في النوم شوية يضربها لو مظبطتش الملح في الاكل يضربها مرة ضربها بالقلم قدامي و خبط دماغها في الحيطة و لما قولتله حضرتك بتضربها كدا ليه قالي ملكش دعوة هي لسة في بيتي يبقي اعمل الي انا عايزه ... كتب الكتاب لسة كمان ٧ شهور قولي اعمل ايه قلبي بيتقطع عليها
  ","

   الله يهديه .. أو ياخده !
   
   ما تحاولش تصطدم معاه .. وخليها تحافظ على نفسها منه، ويا ريت تخلي كتب الكتاب والدخلة مع بعض علطول .. في أسرع وقت ..
  
"
88758,"
   والدي ووالدتي بقالهم 22 سنه خناق وشتايم وكل ما هو قبيح
والدي عمره ما شاف نفسه ظالم ولا شاف نفسه غلطان 
دايما بيحسسنا بالذنب ومضيع علينا حياتنا
كل اما احس اني مبسوط الاقي مشكله حصلت تُحزنني
انا تعبت ومش عارف اعمل ايه 
امته هيهدوا 
انا بجلد نفسي كل يوم عشان مكونش زيهم ومتأثرش بيهم 
خلوني انفُر منهم😞
  ","

   حافظ على روحك .. وافصل نفسك شعوريا تماما عن كل هذا !
   
   الله يقويك ويعينك.
  
"
88759,"
   انا لو روحت فرح حد قريبي حرام عشان الاغاني وكدا انا انا عايزه اروح عشان اقابل العيله هناك لاني بقالي اكتر من سنه مشفتهمش فدي هتكون فرصه كويسه اشوف كل العيله هناك..... ارجو الرد
  ","

   روحي .. واعملي الواجب وقابلي من قرايبك، ثم استأذني.
  
"
88760,"
   جبت تقدير اقل من اصحابى حزينة الى حد ما وكذلك أمى
  ","

   ولا حاجة تستاهل والله !
   
   ولا له لازمة أصلا.
  
"
88761,"
   يارب ترد عليا...اتخطبت وشفت عيوب كتير ومواقف مش حلوة وقت عصبيته وخناقات ...وبالنسبه للماديات مسئول عن بيتهم ابوه وامه واخواته  بس مقصر ف حقى جامد و حتى ماعملش حاجه ف الشقه ٥شهور خطوبه ...وانا مش عارفه اقرر ياابى حاسه مسئوليه تقيله وممكن ماستحملش...وقلبى بيحن ساعات...ومش عارفه
  ","

   أهو ده نمط الأسئلة الذي لا أحبه .. وأخشى فيه من تقديم نصيحة ما !
   
   لازم تعرفي أنت تتحملي إيه .. وإيه لأ.
  
"
88762,"
   علاج الندم 😥
  ","

   اليقين.
  
"
88763,"
   أخى هيتقدم لخطبة بنت فى كلية طب بس هو عايز يشترط عليها أنها متشتغلش بشهادتها  تكمل تعليم أه بس متشتغلش و طبعا هى مش هتوافق. .. رأى حضرتك ايه؟
  ","

   يسيبها في طريقها .. ويبحث عمن توافقه رغبته.
  
"
88764,"
   النظارة أم العدسات اللاصقة؟
  ","

   المهم عين لا تفقد الأمل .. ولو شوشت الدموع رؤيتها .. يا آسك :)
  
"
88765,"
   عاوزة آمااااان و مش لاقياه ف العلاقات 
بعض ما حضرت اللايف الأخير صعبانة عليا نفسي حاسة اني عشت عمر و مالقتش صديقة وفية مخلصة تكمل معايا 
بيقعدوا بالشهر يا شيخ ما بيسألوش 
مع اني ببذل كتير و بعرف أقف جنبهم والله 
عاوزة آمااااااان بعيد عن الناس فدلني
  ","

   حتى أنا على فكرة .. أبحث عن الأمان !
   
   من لم يستطع إيجاد الأمان في رحاب ربه = فلن يأمن بشيء ..
   
   أكيد بنحتاج اللي يسندنا .. لكن لو بخلت به الأرض؛ ففي السماء متسع.
  
"
88766,"
   ممكن لينكات اللايفز بتاعت حضرتك كلها.. وياريت عنوان كل واحد جنب لينكه😬
  ","

   - اصنع عالمك الخاص:
   

    https://www.facebook.com/m.atiia.soliman/videos/1300931739986668/
   

   - غلي نفسك:
   

    https://www.facebook.com/m.atiia.soliman/videos/1305808432832332/
   

   - كن رجلا:
   

    https://www.facebook.com/m.atiia.soliman/videos/1312807958799046/
   

   - فاستقيما:
   

    https://www.facebook.com/m.atiia.soliman/videos/1321356817944160/
   

   - لأن الحلال أجمل:
   

    https://www.facebook.com/m.atiia.soliman/videos/1333654656714376/
   

   - لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   - من أول نظرة:
   

    https://www.facebook.com/m.atiia.soliman/videos/1366156033464238/
   

   - لقاء مفتوح:
   

    https://www.facebook.com/m.atiia.soliman/videos/1373121009434407/
   

   - كرسي الاعتراف:
   

    https://www.facebook.com/m.atiia.soliman/videos/1383095715103603/
   


    https://www.facebook.com/m.atiia.soliman/videos/1383115048435003/
   

   - الحب .. أيها الزائر المنتظر:
   

    https://www.facebook.com/m.atiia.soliman/videos/1427942897285551/
   

   - لا تذكره أبدا .. لا تتجاوزه أبدا:
   

    https://www.facebook.com/m.atiia.soliman/videos/1454248847988289/
   

   - فرصة:
   

    https://www.facebook.com/m.atiia.soliman/videos/1469011923178648/
   

   - ذكريات:
   

    https://www.facebook.com/m.atiia.soliman/videos/1482898151790025/
   

   - النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

   - توضيح الواضحات:
   

    https://www.facebook.com/m.atiia.soliman/videos/1564614870285019/
   

   - خايف أظلم:
   

    https://www.facebook.com/m.atiia.soliman/videos/1626517180761454/
   

"
88767,"
   هو اللى بيتداين عليه وز ؟!
  ","

   وبط كمان 😬
   
   (المهم يكون صادق في السداد يا غالي)
   
   هصلي العصر.
  
"
88768,"
   امى توفاها الله فى صغرى لم اتذكر شكلها وصار لى ام ثانية تحبنى وترعانى انا واخوتى ولم تنجب وتكفلت بتربيتنا . من حولى يتعبها بالكلام السخيف وصارت الغيرة منى انا واخوتى مبالغة الحد 
 لم تخبرنا بما يؤلمها فى سبيل رؤيتنا بخير
اود لو اموت قبل سماع كلمة واحدة تجرحها لانها فعلت الكثيرمن اجلنا وبكل روح حلو
  ","

   من حولكم = ياخدوا باللي في رجلكم !
   
   وتوفوا للمرأة الجميلة النبيلة حقها .. وتسعدوا بحياتكم ..
   
   بس كده.
  
"
88769,"
   السلام عليكم  انا عندي ٢١ سنه وقرأت الفاتحه من سنه الحمد لله. لاحقاً بأه يجيلي افكار شهوانيه اتجاه خطيبي وبحاول امنعها كتير بالصيام والصلاه والدعاء ان ربنا يعفني بس للاسف مش دايماً بنجح اني احاربها. متوقع نعقد القران شهر يناير القادم بإذن الله بس انا خايفه اكون بغضب ربنا بالتفكير ده.
  ","

   ليس عليك في التفكير حرج .. المهم لا تسترسلي معها.
  
"
88770,"
   كلنا أنا وأصحابي علي عربية فول في الشارع  ، بعد مأكلت أضايقت من نفسي وأسحقرتها جدا ! والناس كلها أتفرجت علينا واصحابي شافني مأفوره وبيقولولي أني قعدت بمزاجي ! 
هل فعلا غلط جدا ، ولا أنا مأفوره ؟
  ","

   مفيش مشكلة من مرة جنون .. بس ما عدتيش تعمليها تاني !
   
   مش كل حاجة بتمشي بس حلال وحرام .. مبدأ الأكل حلال .. لكن ما تعرضيش نفسك لموقف يظن فيه بك ما لا يليق.
  
"
88771,"
   ابي
 اعمل ايه مع اهلي رافضين اني البس النقاب تعبت من الكلام معاهم ومفيش فايده
  ","

   اسمعي كلامهم .. ووفري طاقتك لأبواب أخرى كثيرة متاحة للطاعة.
  
"
88772,"
   آبي مش مصدقة نفسي نتيجتي ظهرت امس 
كانت النتيجة مفزعة ! 

2 امتياز 3 جيد جدا 
لكن الفرحة مكملتش و لقيتني شايلة مادة   

مش عارفة أتمالك نفسي مش عارفة هقول ل ما و با ايه  
بالله تنصحني
  ","

   عادي .. عادي ..
   
   ولا يهمك .. ومش لازم تقولي ..
   
   هتعدي بإذن الله.
  
"
88773,"
   وراه يزعجونك وشولوه ؟
  ","

   مدري عنهم وأنا أخوك !
   
   خلّها على ربك بس 💚
  
"
88774,"
   ابي مخطوبه لرجل يكبرني ب13عام طبيب وعلي خلق بالصدفه الباحته اكتشفت انه عامل لايك لصفحات مش كويسه.. اكمل ولا راي حضرتك ايه
  ","

   الفيس أحيانا خداع في الحاجات دي !
   
   المهم مستوى تدينه وأخلاقه وتعامله معاك.
  
"
88775,"
   زنيت 😞😞
وكارهة نفسي وكرهت الحياة 
انا بحب ربنا بس معرفش ازاي انتكست كده
ليه ربنا مبيحفظنيش في معيته من الفتن وانا مبدعيش غير بكده 😭😭😭
انا خايفه من ربنا اوي وتعبانه اوووي 😢😢
ومش قادرة اصلي ولا اسجد لاني مكسوفه منه ومن تجرأي عليه اشعر بالخزي والعار من نفسي
  ","

   كل كلامك مقبول نسمعه .. إلا (ليه ربنا ما بيحفظنيش دي) !
   
   ربنا أمرك بلزوم الحد وحفظ نفسك ليحفظك .. لكنك لم تفعلي !
   
   ربنا أغضبه فعلك ..
   
   لكنه -سبحانه وبحمده- لم يغلق باب التوبة أمامك !
   
   فلا تدعي الشيطان يجر للهلاك ..
   
   عودي لله نادمة تائبة .. صادقة في لزوم بابه، وسيقبلك .. بل وسيفرح بك -جل وتعالى-.
   
   واستتري بستر الله .. صفحة وطويت للأبد .. لا يعرف أحد عنها شيئا.
  
"
88776,"
   ما قولك أبا أنس لمن يزعل علي اتفه الاسباب و كثير العتاب و دائما يري انه مظلوم وان الطرف الاخر ظالم ولا يستحقه
  ","

   العلاقة مع مثله ستكون مرهقة .. جدا !
  
"
88777,"
   بالله عليك يا أبى تجاوبنى، أخى الأصغر -فرق 3 سنين -ف ثانويه عامه وسمعته بيكلم بنت أكثر من مرة المفروض أعمل ايه ؟ علماً بأنى مش هعرف أقول لماما او بابا عشان هيستخدموا معاه العنف :)
  ","

   كلميه بينك وبينه إن ده وتعجل لشيء قبل أوانه والمفروض ما يرضاش لبنات الناس اللي ما يرضاه لك !
   
   وادعيله.
  
"
88778,"
   حبينا جرحونا .. قربنا غربونا وقالولنا كلام كتير ياعيني ع العشره ع السنين
  ","

   سيبك أنت .. المود طالب مفطح الصراحة 😬
  
"
88779,"
   هل تأكل الثوم والبصل؟
  ","

   منت لو بتحب الملوخية ولك في الفسيخ = مكنتش تسأل سؤال زي ده يا آسك !
   
   منت لو مهتم = كنت عرفت 😔
  
"
88780,"
   ما هي عاداتك الصحية اليومية؟
  ","

   سيبك أنت يا آسك !
   
   اسمع اللايف أهو:
   

    https://www.facebook.com/m.atiia.soliman/videos/1626517180761454/
   

"
88781,"
   تمام الثامنة .. بتوقيت القاهرة ..
  ","

   ألتقيكم بإذن الله في بث مباشر على حسابي في الفيس بوك؛ تحت عنوان:
   
   ""خايف أظلم"" !
  
"
88782,"
   هو حضرتك فين ف السعوديه ؟
  ","

   رياض الحب .. لا حرمت قربها، على رضا وعافية وغنى !
   
   الله يحنن قلبها 😌
   
   تصبحون على خير يا صحبة الجنة 💚
  
"
88783,"
   افرق ازاي بين انه بيبر بامه وبين ان ابنه امه طيب ي شيخ..الامر بيختلط عليا
  ","

   اللهم العفو، والعافية ..
   
   وكل موقف وكل حالة ولها طبيعة تقتضي حكمة التعامل؛ للخروج بأفضل النتائج .. أو أقل الخسائر.
  
"
88784,"
   😂😂😂 هي وصلت السعودية كمان 
عايزين بس شوية نجاح زي حمزة نمرة ولايكس زي حضرتك "" ما شاء الله "" ^_^
  ","

   حمزة متربي في أبها أصلا 😬
   
   خلطة المملكة مع مصر بتعمل حاجة حلوة :)
  
"
88785,"
   ازاي اتاكد  ان خطيبي ابن امه
فيه موقف حصل ماثر فيا جدا ومزعلني وصل كلمة من والدته صعبه اوي في حقي خايفة اكمل يعايروني بيها وخايفة تكون زلة لسان واظلمه
ممكن تتصحني بالله عليك
  ","

   من والدته .. طب هو ماله طيب !
   
   لازم تفصلوا بين واحد له شخصيته، لكنه في نفس الوقت لا يستطيع تربية أمه ..
   
   بل كلامها كله يتحمل .. ويلومها فيما يقدر عليه، ويتجاهل ما لا يقدر عليه ..
   
   المهم يظل مستقلا في قراره.
  
"
88786,"
   من قلب الحدث (الوجع )
أنا الفتاه التي خطبت كرها لمن اغتصبها طفله بالرغم انها لم تسعى يوما لتلك الخطبه وعلى الرغم من رعبها ممن قد يكون سببها لها من الذي ولكنها قد تكون دعوه لستر ظنت يوما انها دعوه عدو لها لانها اتت بتلك الطريقه اخبرتك بطلب النصح مرارا ولم ترد نصيحه الان رجاء لقلبي
  ","

   لعل فيه الخير !
   
   لعله قد انصلح حاله ..
   
   المهم انسي اللي فات تماما .. وتعاملي معاه على إنه شخص جديد ..
   
   صدقيني .. أنت أفضل حظا بكثير من غيرك ..
   
   الله يسعدك.
  
"
88787,"
   مش بحب أمي و مش عارف اعاملها كويس و صوتي بيعلا عليها كتير بس و الله غصب عني هي اللي خلتني كدا بسبب اني اكتشفت انها بتكلم راجل غريب و كنت ف 5 ابتدائي ساعتها و انا دلوقتي ف 4 جامعة و مش عارف اعمل ايه انا كاره نفسي و بموت من جوايا اقسم بالله و والدي ع طول غضبان عليا بسبب طريقتي معاهابالله عليك اعمل ايه
  ","

   تتقي الله .. وتحترم نفسك .. وتعامل أمك معاملة طيبة !
   
   من خامس ابتدائي يا ظالم !
   
   ولعلها تابت وأنابت ..
   
   ثم مش شغلتك تحاسبها ولا تربيها ..
   
   أنت عاق .. مع كل أسف !
   
   فتب وأصلح .. وإلا تهلك.
  
"
88788,"
   انا ايضاً يا شيخ اعاني من نفس الشيء و لكن على اسوء زي مثلا انه يتف في وشي و ضرب جامد يورم الجسم .. مع اني و الله ديما قاعدة في غرفتي و قافلة الباب على نفسي بيجي يفتح الباب و يعمل ال يعمله عادي .. و المشكلة بابا و ماما بيغلطوني انا لما اضربه و يقلولي انا مش بنت عشان بدافع عن نفسي .هل كلامهم صح 🙂💔؟
  ","

   هو ظالم .. وأبواك أظلم منه !
   
   اوعوا تسمحوا لحد ينتهك إنسانيتكم، تحت أي مبرر.
  
"
88789,"
   خطيبي بيسبني وبيزعقلي كتير جدا ع اي حاجه بس لما بيهدي بيعتذر وبيقولي انه مبيكونش قاصد ودا بيحصل عشان يفرغ زعله 
اعمل ايه هوا حارب كتير عشان يخطبني وحبني ٥ سنين بينه وبين نفسه وكان بيتقدم ويترفض كتير عشان كنت صغيرة
  ","

   احفظوا القاعدة دي:
   
   اللي يتجاوز الأدب وأنت في بيت أبيك = هيضربك وأنت في بيته.
  
"
88790,"
   ابي انا عروسة وخطوبتي وكتب كتابي  اخر الاسبوع والمفروض اعمل تنظيف لحواجبي وخايفة ناس تقولي حرام وناس تقول طالما تنظيف مش حرام وسمعت ع اذاعة القراءن الكريم واحدة بتقول انه طالما تجميل للزوج مش حرام فانا مش عارفة اي الصح
  ","

   جائز.
  
"
88791,"
   يعنى يا شيخ لو حد كدا واحنا فى اول الطريق  .. احاول معاه وآخد بايده واعينه واكمل ولا مارضاش اصلا ؟؟ واستنى شخص سوى من البدايه ؟
  ","

   إلا الصلاة طبعا !
   
   مفيش فيها فصال .. بلاش وجع قلب الله يستركم.
  
"
88792,"
   طب أنا أبي كدة يا أستاذ، وكثيرا ما أسمعه يسب الدين ولا يصلي لكنه يعرف الدين جيدا ويقول لي كلما حدثته ادعيلي
أنا بنت 15 سنة، أعمل إيه؟
  ","

   ادعيله ربنا يهديه .. وتجنبي الصدام معه.
  
"
88793,"
   أخويا اصغر مني ب4 سنين دايما يضربني ويضايقني بكون نايمة يدخل اوضتي يشيل الغطا من عليا ويفتح النور ويشغل المروحة ويمشي قاعدة مش بعمل حاجة اللقي شبشب اتحدف ف وشي وهكذا مواقف ،النهاردة حدف عليا حاجة من غير سبب ووجعتني وانهارت وقعدت اصوت والطم علشان هو مبيبطلش وانا تعبت 
اعمل معاه ايه دا ؟!
  ","

   فين أبوك، فين أمك، فين عمك ؟!
   
   عموما اهجريه تماما .. واقفلي غرفتك على نفسك .. ولا كأنه موجود ..
   
   لين يحترم نفسه.
   
   لا تلطمي ولا تستنزفي روحك.
  
"
88794,"
   زوجي لا يصلي نصحته كثيرا يستجيب يومان  ثم يتركها مرة أخرى 
وإذا أيقظته لصلاة الجمعة سبني وسب اهلي أمام  أطفالي  
😢😢😢
  ","

   وكنت فين من زمان .. من قبل الأطفال !
   
   الله المستعان يا رب.
  
"
88795,"
   ٦ ونص مليون لايك ، أنا عاوز النص ده يا مولانا :""!
  ","

   وأنا عايز أكمل السبعة 😬
   
   (لو كانت فلوس والله يا عم .. كنت ..
   
   عايز أكمل السبعة برضه 😌).
  
"
88796,"
   ف ناس بتحاول توقع بينك وبين الشيخ كمال 
قولهم ميصحش كده 😂
  ","

   الله لا يحرمني وده .. وود الصالحين.
  
"
88797,"
   طيب يا شيخنا بالنسبة لكسوف اول الزواج ده بتاثم عليه الزوجة
  ","

   ده دور الرجل يكسره واحدة واحدة .. وعشان كده بننصح بالعقد قبل البناء بما لا يقل عن شهرين تلاتة !
   
   وهي برضه ما تطولش في الموضوع وتكون مؤهلة نفسيا كويس !
   
   وعموما هذه الزوايا ما ينفعش نتعامل معاها بس بإثم ولا لأ .. يجوز ولا لأ ..
   
   لأن عنصر الحب .. أو المودة والقبول .. لما بيتدخلوا في هذا الأمر = بتزول غالب المشاكل تلقائيا !
   
   يعني الزوجة اللي بتقول تعبانة ومتضايقة .. لو فيه حب فعلا بينهم = هتعرف تراضيه كويس، وهو أصلا مش هيكون راغب إلا برغبتها !
   
   وهكذا ..
  
"
88798,"
   متزوجه حديثا وزوجي بيكمل دراسه ماجستير ومعاه بنات فعلمت انهم يتكلمون ف حدود المحاضرات وماذا يريد الدكاترة وهكذا ؛ ولكني تفاجأت ان الكلام بيقلب بهزار ع جروب ليهم ع الفيس واتضايقت جدااا 
كيف اوجهه للصواب وان يتقي الله في نفسه وفي زوجته
  ","

   لو في هذا الحد = أنصحك تطنشي.
  
"
88799,"
   يا شيخنا لو امرأة دعاها زوجها للفراش بس هى تعبانة ومتضايقة يجوز تقول لا
  ","

   يجوز .. لكن بأسلوب لطيف ويراضي.
   
   (بس تحذر كل الحذر من التمثيل واستخدام هذا كأداة للتقل أو الابتزاز = فثم إثم عظيم).
  
"
88800,"
   لو في كتاب تمنو 90 جنيه ولقيتو بيتباع ب25 وعارفه إنو كدا أكيد مش الأصلي ومضروب 
حرام عليا اشتريه ؟؟
  ","

   نعم .. هذه سرقة لحقوق العباد.
  
"
88801,"
   هههههههههههههههههههههه .. بمعنى إنك لو شاريها مش هتقتسمها 😂😂😂😂
  ","

   لو شاريها = مش هاكلها !
  
"
88802,"
   وحاسبي يا غربة عليه
  ","

   وكله كوم والغربة كوم 😌
  
"
88803,"
   انا بقي عندي امل ان الزمالك يكسب بس حضرتك ترد عليا لا 😂
  ","

   أنا رديت .. الزمالك = hopeless case 😬
  
"
88804,"
   من الشخص الذي تحب أن يقتسم معك بيتزا كبيرة؟
  ","

   المهم يكون هو اللي عاملها 😬
   
   مساء الخير يا آسك.
  
"
88805,"
   ادعيلي بقا 😃
  ","

   أبشروا .. جميعا ..
   
   ألقاكم يا صحبة الجنة 💚
  
"
88806,"
   غليت نفسي و قفلت أبواب الشيطان و اخترت الملتزم المتدين الخلوق الطيب ، كان كل التمني ، انتظرنا شهور حتي وافق أبي ، و بعدها اخربني انه مفروض منكملش ، كسرني يا أبي ، أعلم ان قدر الله و ما شاء فعل و هو الخير لي ، لكن متألمه ، متي يمر كل هذا !
  ","

   سيمر ويُنسى كأن لم يكن !
   
   كل شيء سيمر ..
  
"
88807,"
   خطيبي محترم وكل حاجه بس كل فين وفين يقولي بحبك او وحشتيني بس مش اكتر من كده

حرام ولا اعمل ايه انا بسكت وخايفه دي تكون ذنوب
  ","

   ما ترديش، وفهميه إن الصح يصبر ويسيب كل حاجة لوقتها.
  
"
88808,"
   ابي متقدم لي شخص لكن حساه كامل من كل ناحية زي ما دعيت ربنا تماما ، حساه زيادة عليا ! ومتوترة جدا ومش عارفة هتكلم ازاي في الرؤية او هتصرف ازاي :(
  ","

   بطلي وسوسة ..واحمدي ربنا وأبشري بالخير.
  
"
88809,"
   اختي لسه خطوبتها متفركشة ودي تاني خطوبة ليها حابب اهون عليها ممكن اساعدها ازاي؟
  ","

   اعمل لها فسحة محترمة .. واتكلم معاها .. كتير !
   
   وبشرها بتفاؤل إن اللي جاي أحسن .. وهتتعوض - بإذن الله - خير ..
  
"
88810,"
   ادعو ، لي بالزوج الصالح ، والعوض عاجلآ فقد كُسرت 💔
  ","

   كسرك يبدأ من نفسك أنت !
   
   لا تنتظري جبرا من أحد من البشر ..
   
   بل الله خير حافظا وهو أرحم الراحمين.
  
"
88811,"
   أنا بضيع ياابو أنس
انا بتوب وبرجع للذنب
جامعتي وحياتي بتتدمر قدامي ومش عارف ليه مافيش أي ردفعل مني
ولا حتى احساس بالذنب
خذلاني لاهلي والناس اللي بتحبني ومافيش حتى شعور بالندم
انا قربت اني انتهي
متمني اموت واخلص بس مش بلاقي الموت
بسجد كتير وبدعي لكن برجع ببطل الصلاة
بسأل ربنا يهديني لكني برجع للنكسة
  ","

   اسمع ده:
   

    https://www.facebook.com/m.atiia.soliman/videos/1321356817944160/
   

"
88812,"
   السلام عليكم و رحمة الله و بركاته ، كيف حالك يا أبي ؟! اني فتاة في السابعة عشر من العمر و سمعت فيديوا حضرتك بتاع اصنع عالمك الخاص و حضرتك قلت ان في نوع من الاباء بيكرهوا يشوفوا حتى ابتسامة عيالهم و انا من هذا النوع ، هل يحق لي ان اقبل الزواج كي ابتعد عنهم مع العلم اني متفوقة في دراستي و انا في طب
  ","

   لا يا دكتورة !
   
   دراستك ومستقبلك أهم حاجة الوقت.
   
   اجتهدي وفي الوقت المناسب تفتحي باب الارتباط .. وطنشي اللي حواليك ..
   
   إياك تتزوجي لمجرد الهروب.
  
"
88813,"
   اليوم تخلي عني واكتشفت خيانته ليا مع صديقتي وصديقتي جات واخبرتني واتفقت معايا يتعلق بيها وتختفي فجأه وتحرق قلبه زي محرق قلبي  اعمل ايه؟!
  ","

   ابعدي عن (العك) ده كله.
  
"
88814,"
   السلام عليكم 
هل ممكن بنت منتقبه تعطي صورتها لحد ثق سيده عشان توريها لشاب متقدم  لها؟  
وده حل بسبب الرؤيه في البيت كل شويه واوقات مش بيحصل  قبول ف الشكل
  ","

   ممكن.
  
"
88815,"
   بتخانق مع ماما كتير 😒 غصب عني والله دايما بتوصلي احساس اني مليش لازمه وان كل الناس احسن مني وانها بتصرف عليا وبتاكلني وتشربني الكلام دا بجد والله بسمعه كتير وانها بتكرهني وان حصل مشكله تشتكيني لطوب الارض ومتقولش غير ابشع حاجه عملتها في الموقف كله مباقولش مثلا هي عملت ايه  اهرب ولا اعمل ايه يا ابي😔
  ","

   أحسني معاملتها .. وطنشي تماما طبعها.
  
"
88816,"
   كل ده ماتش
  ","

   دورة حضرتك .. وأخذت كأسها، ولله الحمد 😃
  
"
88817,"
   أنتظر كل جمعة لألمحه ماراً للصلاة من بعيد هل بذلك أتحايل و أنى لا أغض بصري ؟
  ","

   مرة واحد صاحبي في الكلية حكالي نفس التفصيلة دي تماما !
   
   في معرض حديثه عن قصة حبه الكبيرة .. وسرده لأدلة قوتها وخلودها .. قالي: ""يا محمد دنا بلبس الجلبية البيضا كل جمعة عشان هي بتحب تشوفني فيها جدا وأنا معدي من تحت بيتهم"" ..
   
   ثم قال بعين لامعة: يااااه .. ادعيلي؛ عقبال ما تناولهالي بايدها في بيتنا وأنا بلبس وبجهز للصلاة !
   
   قلت: ولو محصلش ؟
   
   قال: هنموت.
   
   ولم أنس كلامه أبدا، كان يتكرر في خاطري من وقت لآخر .. وكنت أتساءل: يا ترى ما زال يذهب للجمعة .. أم مات !
   
   ومرت عشر سنوات ..
   
   ولقيته قدرا .. وبعد استقبال حار مفعم بالشوق .. ابتسم وأخبرني عن عمله بعد التخرج وزواجه وأولاده ..
   
   ابتسمت بمكر وقلت: هه .. ناولتك الجلابية ؟!
   
   انفجر ضاحكا وقال: لسه فاكر القصة دي، بل تزوجت غيرها .. ده كان لعب عيال.
   
   نعم هكذا بكل بوضوح ..
   
   ولعلك عرفت ما أريد قوله !
  
"
88818,"
   طب استني ولا اقوم انام وانا اعمل ايه 😅
لسه متقالتش *تصبحون على خير يا صحبة الجنة*💚
  ","

   قربنا خلاص 😬
  
"
88819,"
   ماما كلمه مامته وطلعته غلطان للنه طول الوقت بيزعقلي من ااقل حاجه ومن ااقل كلمه ولما ماماه كلمتني قالتله اصل انا عارفه لسانه طويل طب انا اي زنبي وقلتلها مش عايزه اكمل هل دا تصرف صح ي ابي وانا مش نكديه دا انا باجي ع نفسي كتير ومش ببين اي حزن علشان ميعملش فيا كدا  💔
  ","

   الصح يا نكمل باحترام وتقدير متبادل .. يا مفيش مبرر لاستمرار علاقة (أي علاقة) تفتقد هذين الأساسين.
  
"
88820,"
   ليه كل اللى بتمناه ربنا مبيحققهوليش
  ","
  ""وعسى أن تحبوا شيئا وهو شر لكم والله يعلم وأنتم لا تعلمون"".
  "
88821,"
   يا ابي زوجي(عاقدين مبيهموش زعلي اول ما ازعل ياخد جنب مني ويعمل نفسه مش واخد بال واخر مره مهنش عليه حتي يقولي مالك ولما قلتله ليه مش بتسالني اتشاكل معايا وقالي مش لازم اسالك ما انا بقول اي الاخبار ولما قلتله خلاص مش عايزه اتكلم قام قايلي مترجعيش تكلميني وانتي معيطه بلا قرف بزعيق بفكر انهي تعبت
  ","

   لو ده طبعه بلا ميزة تعينك على تقبل مثل هذا العيب = فالحياة مع مثله بتكون قاسية بزيادة !
   
   (بشرط ما تكونيش أنت أوفر في النكد).
  
"
88822,"
   نفسي أبوس زوجي من خده
لأني بزعله كتير وهو بيستحمل كتير علشاني بس مش بقدر 
بتكسف جداااا
ببقى عايزة أصالحه بكده بس مش بقدر
بقالنا 3 شهور عاقدين ولسة بتكسف منه مع إنه كريم أوي معايا في مشاعره ونبيل
  ","

   فكّيها يا بنت الناس .. ده أحب الأعمال إلى الله سرور تدخله على مسلم !
   
   (لازم تصلحي طبعك ده .. واشكري نعمة ربنا فيه .. عشان يزيدك ويبارك لك).
  
"
88823,"
   بعد اول يوم زواج 
الاختبار الطبيعي لعذريتها 
اكتشفت انها مش عذراء وساكت لحد دلوقتي بحسن ظن في الله اعمل ايه ؟ 
هي منقبه وسألنا بما فيه الكفايه عليها قبل الزواج
  ","

   حبيبي الغالي .. مقدر طبعا شعورك وضغطك !
   
   لكن الاختبار الطبيعي (اللي هو الجماع) = طبيعي جدا في حالات كتير جدا ما يحصلش نزيف .. ودي حالة مشهورة طبيا ومعروفة ..
   
   فرجاء بالله ما تجرحش بنت الناس ولا تتهمها .. ولو حابب تطمن أكتر قولها نروح لدكتورة نسا عشان بس نطمن على صحتك .. والدكتورة هطمنكم تماما بإذن الله ..
   
   قدرت تتجاوز الأمر وتطنشه = تبقى حد نبيل وجميل .. وأبشر بالخير ..
   
   مش (شوية دم) ممكن جدا ما ينزلوش لسبب أو آخر هم اللي هيحكموا لك على أخلاق مراتك ودينها ..
   
   (أقدر أقول كلام أكتر من كده بكتير عشان بس ما تقولش إني بتكلم (في الواسع وبدون ما أكون حاسس) .. لكن ما ينفعش يتقال على العام).
   
   ربنا يشرح صدرك ويسعدكم.
  
"
88824,"
   انا ابعد ما يمكن عن ربنا ... ممكن تدعيلى ربنا يهدينى
  ","

   من جاءه يمشي = أتاه -سبحانه- هرولة !
   
   من صدق في العودة إليه = قبله وفرح به.
   
   اللهم يرضى عنك ويأتي بك ..
  
"
88825,"
   مولانا هو ايه رأي حضرتك بالجواز من جنسيات مختلفة ؟
هو مش كلنا عنج الله واحد ؟
  ","

   الفكرة في توافق الثقافة ونمط التفكير نفسه !
   
   يفهموا هزار بعض وألش بعض .. ونكد بعض 😬
   
   طبعا ده مش معناه إنه مستحيل .. موجود، لكن مش كتير.
  
"
88826,"
   سؤال شاغلنى شويه يا دكتور .. ان شاء الله لما ندخل الجنة جمعنا الله واياكم فى الجنة ان شاء الله.. وفى حد صديقك او عزيز عليك دخل النار .. ازاى هاكون مبسوط وانا فى الجنة وصديقى بيٌعزب فى النار ؟!
  ","

   أومال ليه ربنا الكريم جعل شفاعات أولاها شفاعة رسولنا ثم النبيين ثم الشهداء والصالحين ؟!
   
   طبعا لا تنفع الشفاعة إلا بإذنه -سبحانه-. لكن صحبة الصالحين نفع في الدارين ومن صدقوا في طلب الجنة = جمعهم الله فيها.
   
   اللهم صحبة ..
  
"
88827,"
   مصابه بالسرطان حفظه القران 18 سنه في مرحله صعبه من المرض
  ","

   يا بختها عند ربها !
   
   الدنيا والله ما تسوى ..
   
   وبياض الوجه بين يدي الله بالرضا = لا يعدله شيء ..
   
   المهم تحافظ على روحها مستبشرة وقلبها بالله محسن الظن ..
   
   الله يلطف بها ويحبها.
  
"
88828,"
   مش مصدقه انك رديت عليه هطير من الفرحه والله
ادعيلي بالله نتيجتي بكره هموت واتعين ادعيلي اطلع الاولي انا بعيده شويه بس املي ف ربنا كبير وثقتي اكبر
  ","

   ربنا يكتب لك الخير كله.
  
"
88829,"
   طولت علينا يا شيخ
 بس المهم تكون كسبت وطحنتهم 😁
  ","

   والله ليلة مفترجة 💪🏻
  
"
88830,"
   انت مش قولت القاكم يبقي لسه موجود؟
  ","

   بدخل تخاطيف بين الماتشات 🙄
  
"
88831,"
   إذا كان بإمكان الحيوانات الكلام فمن تعتقد أنه سيكون أكثرها وقاحة؟
  ","

   صدقني لعلك لا تجد فيها وقاحة بعض (بشر) زماننا يا آسك !
  
"
88832,"
   نصيحه ل 3ث بالله 😓
  ","

   قوم ذاكر 😬
   
   معلش يا ولاد أنا في حفلة بلاي استيشن 🙃
  
"
88833,"
   علي فكره انا زعلان منك لان متخيلتش ترد عليه وتقلي انتا لو قفلت هبقي مبسوط لمه سالتك وقلتلك باين عليك زعلان انهرده علي شان غلتط في الفظ وقلتلك يدكتر مش مفروض تعرفني غلطي بدل متقلي كدا انا مش بعتبك الا لاني بحبك والله
  ","

   على فكرة المفروض تكون عارف إننا بنتعامل هنا بعشم !
   
   وحتى لما بشد في الإجابات بيكون عشان المصلحة وفقط .. عشان معرفش أتعامل ببرود مع خطأ من يهمني صلاح حاله.
   
   وأنا يومها كنت بهزر معاك .. وبحبك زي منت بتحبني والله ..
   
   وحقك علي لو كنت زعلت.
   
   ( ومش بعتبك خالص والله .. هي بعاتبك 😬😘).
  
"
88834,"
   لو بدنا نسأل أنفسنا .. ربنا ليه خلقنا ؟! 
الجواب عشان نحقق معنى الخلافة في الأرض ! 
كيف بقدر أحقق معنى الخلافة ؟! 😶
  ","

   خلقنا عشان نعبده !
   
   والعبادة بكل أنواع الطاعات .. ولا يسألنا ربنا إلا عن المتاح بين أيدينا ..
   
   بلاش كلام تنمية بشرية عاطفي وبيخليكم (تأفوروا) ثم يحبطكم.
  
"
88835,"
   لو انا ولد واغتبت بنت ازاي اكفر عن غلطتي ؟
  ","

   إن كنت ذكرتها بسوء في مجلس = فعدّل كلامك فيه واعتذر !
   
   وادع لها بخير.
  
"
88836,"
   هو احنا هنتحاسب علي خيالنا يوم القيامة او اللي بنفكر فيه يعني ؟!
  ","

   لا .. ما لم نفعل أو نتكلم !
  
"
88837,"
   صح
  ","
  👍🏻
  "
88838,"
   وبعد أكتر من شهرين من اللا متابعة دخلت الفيس بتاعه :) وشفته وهو بيقول انه بيروح جامعته الجديدة عشان البنات وبيضحك :)
  ","

   طبعا !
   
   أومال فاكراه هيقضي عمره يعيط زيك .. ويقول معدتش قادر أكمل !
   
   لعلك (وكل من مثلك) تفوقي.
  
"
88839,"
   انا منتقبه مخطوبه انسان عادي لانوه بيحبني بصلي وشاب عادي ممش نفس تفكري خالص تبدا لدرجه انوه عنوه بنات اصحابه كاخووات ومعرفني عليهم 
مهم فرح عايز يعمله عاادي مختلط في اغاني ماذا افعل 💔وانا لا اريد ذلك💔😫
  ","

   بصرف النظر عن كلمة (عادي) دي !
   
   بيصلي وأخلاقه طيبة وبيعاملك كويس = تقدروا تصلحوا كل حاجة سوا بإذن الله ..
  
"
88840,"
   ارد ايه على الي بيقلولي عانس؟ 😤
  ","

   ولا تردي .. ولا يستاهلوا تحسسيهم إنهم حاجة أصلا !
   
   عيشي حياتك .. واستمتعي بنعمة ربك.
  
"
88841,"
   حلوة لاحبوني غصب عنهم دي يا شيخ 😂
  ","

   القلوب بيد الله .. وحده.
   
   اللهم اقبلنا وتقبل منا، واكتب لنا القبول ..
  
"
88842,"
   ما هو الشيء الذي قد تفعله/فعلته بالفعل ليحبك الناس؟
  ","

   مش هعيش الدور طبعا يا آسك وأقول ما يهمونيش الناس ومش عارف إيه .. لأن حبهم نعمة -بلا شك-.
   
   لكن الحقيقة هي:
   
   لو أحبني ربهم = لأحبوني (غصب عنهم).
  
"
88843,"
   صباح الخير جدا ...زفافي النهاردا وقاعده اتابعك ههههه ...دعواتك ي ابي انت والصحبه
  ","

   يا ألف بركة .. يا ألف بركة ..
   
   ربنا يسعدك ويتم عليك بخير .. وعقبال يا رب كل اللي عيونهم مبرقة الوقت 😳
   
   يلا يا عروسة شوفي أمورك، واحنا نقوم نصلي.
   
   ادعولها يا ولاد .. وسمعونا زغروتة يا بنات 😬
   
   ——————————————-
   
   ألقاكم يا صحبة الجنة 💚
  
"
88844,"
   عايز أتزوج واحدة معايا في الشغل .مؤدبة ومحترمه وخلوقة وعفيفة اللسان وطيبة .. يعني إنسانة بمعنى الكلمة .ومستوانا الأخلاقي زي بعض .لكن في بعض العقبات .للأسف هي مش محجبة وبتلبس بناطيل ومستواها الإجتماعي أعلى مني وأنا ساكن في بلد ريفية ولن استطيع ان اترك امي وابي لأني الولد الوحيد. بم تنصحني أخي الحبيب
  ","

   لن تناسبك يا غالي لما ذكرت من فوارق !
   
   إلا لو فيه درجة قبول بينكم هتخليها تتغير في كثير مما نشأت عليه.
  
"
88845,"
   يا أبي بعتلك كتير 💔
اتخطبنا(ابن عمي)وبنحب بعض جدا بس هوا وقت غضبه لايطاق وبنتخانق ع طول وع التفاهات  ومش بيشوف نفسه غلطان خالص وانا بستحمل بس بشر برده  بيجي وقت وبنفجر وبرد الكلمة بكلمة وده مش يعجبه بس مش هيشتمني ويهزئني واسكت قدام اخوه وماما وزعق مع ماما وهيا تعبت من كل شوية يزعلني خايفة عليا 33
  ","

   المبدأ إن محدش كامل وإننا بنختار العيوب اللي نقدر نتعايش معها !
   
   هل ده عيب قابل للتعايش ؟!
   
   أنت اللي تقدري تحددي .. لكن غياب الاحترام من أي علاقة ليس مؤشرا مطمئنا.
  
"
88846,"
   يا شيخ خطيبي بيغير وبيعمل مشكلة حتى من صورة لحد مشهور زي كاتب مثلاً ميت من سنين باللون الابيض والاسود😭
  ","

   ربنا الشافي.
  
"
88847,"
   خطيبي لا هدايا ولا مواسم  😭
  ","

   معلش يمكن بيوفر عشان يجهز وتتجمعوا على خير .. ما دام كويس معاك ومش بخيل.
  
"
88848,"
   ما حالك عندما تلقى نفسك وحيدا ؟؟
  ","

   طب وليه العكننة واحنا بنحاول نروق ؟
   
   هاه .. ليه !
  
"
88849,"
   ينفع وخطيبي عندنا اطلب منه اصوره بموبايلي او بموبايله.. اصل كل صوره بتبقي مش مظبوطة ونفسي اصوره صورة حلوة يحطها ع الفيس مثلا وكده.. ينفع اقوله اني اصوره بس من غير ما اوضح السبب .. ولا ماينفعش اصلا اطلب منه كده؟
  ","

   سبيها بعد العقد .. عشان يبقى بان عليه حاجة جديدة حتى 😬
  
"
88850,"
   وقلبك اخضر .
ربنا يبارك فيك
  ","

   بس استوى 😌
  
"
88851,"
   ازاي ليس سويا ممكن بيغير عليها وانت ازاي تحكم عليه بحاجة. زي دي 😬
  ","

   عشان اللي يقول كده مش سوي !
   
   والغيرة لو زادت عن حدها تبقى مرض .. هيحول الحياة لسلسلة من الشكوك والاستجوابات .. التي تتحول لخنقة تسبب الاكتئاب وغياب الأمان والمودة والرحمة ..
  
"
88852,"
   يعنى لو بتقول كده وهما لسه مخطوبين برضو تبقي أوڤر؟!!

طب تقوله مثلا (أحبك الله) مش حلو؟؟😂😂😂
احلى دعوة والله
  ","

   لا طبعا .. كلامنا هنا عما بعد العقد والزواج ..
   
   في الخطوبة ما ينفعش يقول، ولو هو قال ما تردش هي.
  
"
88853,"
   مخطوبة خطيبي مقتنع اني مروحش اي مكان ممكن شاب يبصلي فيه ""مع التزامي باللبس الشرعي"" بيقولي مفيش شغل بعد كدة وبتناقش معاه كتير لاني في طب ازاي اتعب كل ده في الكلية وابقي اسمي دكتورة وقاعدة في البيت مع العلم ان هو كمان دكتور بيعترض ان انا اروح اي مكان حاسة انه هيسجني بالبيت بعد الزواج،انصحني بالله عليك
  ","

   ليس سويا .. هيتعبك.
  
"
88854,"
   انا بقول ربنا يكرمك 😂😌
  ","
  😏
  "
88855,"
   لا ي شيخ دا لما تكون عايز تجر كلام مع بنت تبعت ليها الكورة وتقولها الكورة جت عندك غلط😂😂😂
فاتت منك دي✋
  ","

   لا دي بأه هتخلي سكينة عمو إبراهيم في حتة تانية 😬
  
"
88856,"
   هو الرجل مش بيحب الست الخجولة ليه؟
  ","

   مين قال !
   
   الرجل يحب المرأة التي من حيائها كوردة مغلقة على عطرها ..
   
   بس ما بيحبش الخجل بتاع:
   
   - بحبك
   
   = جزاك الله خيرا
  
"
88857,"
   موجودين للعذاب في الدنيا ومش ضامنين اخرتنا ايه
  ","

   كلامك صح .. لو ملناش رب رحيم، حسن ظننا به لا حد له.
  
"
88858,"
   السلام عليكم 🌸 
حد زميلى ف الكليه بيعمل لايكات ع الاسك كتير و لـ بنات زميلاتى و اتضح انه كده مع بنات تانيه فراغ عديناها كتير بس الامر زاد و تقريبا بيسال انون برده ف عملت بلوك كده قرار صح و لا غباء 😂
  ","

   صح .. طبعا.
  
"
88859,"
   😂😂😂😂😂😂
  ","

   طبعا كل اللي بيضحكوا على الإجابة دي استرجعوا القهرة اللي كلنا مرينا بها كأطفال مصريين !
   
   الكورة تروح على سطح عمك إبراهيم .. تخبط عليك وتنادي أنت والفرقة وتلاقيها مرمية لكم من الشباك .. في وسط طعنة غادرة، حولتها لخرقة بالية 😢
  
"
88860,"
   انا شخص مش ملتزم اصلي شويه و اقطع شويه بس بفرح جدا اما بشوف ردود حضرتك وبحس ان ف امل ربنا يهديني و التزم ربنا يبارك ف حضرتك 💜💜
  ","

   دايما فيه أمل !
   
   شد حيلك يا بطل، واستعن بالله.
  
"
88861,"
   حرام جيب هدية ل زوجتي بعيد الحب؟
  ","

   يا سيدي كل يوم في قرب وعافية عيد !
   
   هات الهدية ومش لازم في نفس اليوم ..
   
   ما تعملش زي واحد كده مكنش بودي لإخواته البنات مواسم عشان بدعة !
   
   وبعد ما تزوج كان بيضرب مراته عشان أهلها ما جابوش له حلاوة المولد 😬
  
"
88862,"
   عرفت ان صحبتي بتنقل كلامي لحد تاني كنوع من الشكوي .. وانا نبهتها لده كذا مره واخر مره غلطتني وقالتلي انتي بتشكي فيا وانا مش هنساهالك لكن اكتشفت برده انها نقلت كلامي وده سببلي مشكله مع الشخصية اللي وصلها الكلام .. اواجهها ولا اعمل ايه
  ","

   معدتيش تحكيلها حاجة وخلاص !
  
"
88863,"
   ""ستعاني بقدر احتياجك للحب""
  ","

   وستسمو بقدر انتمائك لحقيقته !
  
"
88864,"
   لو صديق ليا انا عملت موقف يزعله و انا الغلطان بس صالحته و اعتذرتله بكل الطرق و كل انواع الاعتذزات و لم يتقبل ذلك.. اعمل ايه؟
  ","

   ولا حاجة .. عملت اللي عليك.
  
"
88865,"
   ببلد اجنبي .. متنقل بحكم العمل .. المساجد قليلة جدا و تبعد مسافات من نص ساعة لربع ساعة فيادة بالسيارة .. اصليها عندما يتعذر المسجد مع زوجتي جماعة .. هل لنا اجر الجماعة .. ام علي ذنب ؟
  ","

   نعم .. بإذن الله.
  
"
88866,"
   ⚽

لو سمحت كورتي جات عندك هنا ف انا عايزها..  يارب ترد
  ","
  🔪⚽️
  "
88867,"
   ولو يا شيخ حصل موقف كده بين اتنين غربيين عني وانا عارفة مين الصح المفروض كنت أعلي صوتي وأقول علي الغلط ؟!انا عملت نفسي مش واخدة بالي
  ","

   فيه مواقف لازم تتكلم فيها طبعا .. سيما لو طلبت شهادتك بالحق.
   
   وفيه مواقف الصمت فيها أسلم !
   
   وده راجع لتقييم المصالح والمفاسد.
  
"
88868,"
   ياشيخ انا في الكليه وببعت لولاد معايا في الكليه اسئله عالاسك بس مش اسئله حب او كده لا خالص اسئله عاديه ومن غير يوزر بس ممكن اهزر معاه او كده في الكلام انا حاسه اني غلطانه وعمري ماكنت كده وفنفس الوقت جوايا حاجه بتقول لا مش غلطانه هل كده عليا ذنب ولا لا انصحني ياشيخ
  ","

   أنت عارفة إنه غلط ولا يليق !
   
   فما تقاوحيش.
  
"
88869,"
   لا اسمع لا ارى لا اتكلم ,, متى تطبق هذه المقوله بحياتك ؟؟
  ","

   صدقا .. لما يكون فيه خلاف بين اتنين بحبهم وبستفيد منهم !
   
   سواء مايل لأحدهم وشايف الحق معاه أو لأ .. بفضّل لزوم سلامة صدري والدعاء للجميع بصلاح الحال والبال ..
   
   مش دايما كلامك مهم وفعال .. كثيرا ما يكون الصمت أنقى.
  
"
88870,"
   كيف تكسب مليون دولار أمريكي؟
  ","

   قول يا رب 😃
  
"
88871,"
   تحس الاسك بيفوح بالامل لما حضرتك تفتح 
ربنا يكتبلك الخير ويسعدك ويرزقك ويرزقنا الجنه جميعا
  ","

   اللهم صحبة .. اللهم صحبة ..
  
"
88872,"
   ثم اني دعوت لك في السفر يوم الجمعه اخر ساعه ان يحقق دعوة والدتك ويحفظك وأحبتك و يفرج عنك في القريب و يرضي عنك وان يجمعنا جميعا في جنته 👐
  ","

   اللهم تقبل .. اللهم تقبل ..
   
   جزاك الله عني خيرا.
  
"
88873,"
   الذي اخترع النافذه اكان سارقاً ام عاشقاً؟!!
  ","

   أو يمكن حرّان !
  
"
88874,"
   ""لو مـعآگ قلم ترسـم بيه حلمـگ وهيتحقق"".?
  ","

   من يستطيع رسم الجنة !
  
"
88875,"
   اشعر ان الرجال لا يحبون البنت المتدينة ... قولي كلام يثبتني و يعطيني ثقة بتفسي
  ","

   عن ماذا تبحثين .. حب الرجال، أم حب من خلقهم ؟!
   
   ثقتك في نفسك تبدأ من وضوح هذا السؤال بداخلك.
  
"
88876,"
   ازاي استمتع بحياتي،  انا الحمد لله حياتي كويسه بفضل الله بس للأسف مش مستمتع!
  ","

   راجع علاقتك بالله .. بالصلاة والقرآن والذكر ..
   
   ثم أرح قلبك من المقارنات .. وهون الدنيا في نظرك؛ لتستمتع بالمتاح منها.
  
"
88877,"
   كيف ننسي من نسانا؟
  ","

   النسيان قرار !
  
"
88878,"
   الهامبورجر المثالي يتكون من ..؟
  ","

   اصطبح يا آسك .. عشان تخس 😏
  
"
88879,"
   حضرته مقالش ألقاكم يا صحبة الجنة 💚 ...
إحفظوا بقي !
  ","

   يعجبني الناس الحافظة دول 😃
   
   وعشان الأسئلة الكتير من اللي واضح إنهم جداد معانا .. أيوه مش في مصر ..
   
   أنا في (رياض) الحب .. ربنا يحنن قلبها علينا 😌
   
   و
   
   ألقاكم يا صحبة الجنة 💚
  
"
88880,"
   ياشيخ كنت سالتك قبل كده وحضرتك مردتش عليا لو سمحت انا اخويا كان بيكلم بنات قبل الجواز وطبعا كما تدين تدان وجات فيا انا وبكلم شباب عمرى ماكنت كده انصحنى بالله عليك
  ","

   لا .. دي حجة داحضة عشان تسكني بها ضميرك بس !
   
   لا أحد يؤاخذ بذنب أحد .. وحكاية دقة بدقة والكلام ده = أكثره أوهام وعاظ لتخويف الناس ..
   
   الله يقول: ""ولا تزر وازرة وزر أخرى"" !
   
   أخوك مسؤول عما اقترف .. وأنت مسؤولة عما اقترفت ..
   
   توبي لله وأقلعي عن هذا .. وأبشري ..
  
"
88881,"
   هو العصر أذن يا شيخ دا لسه يجي 10د عليه في مصر 
حضرتك مش هنا ولا ايه
  ","

   مساء الخير 😬
  
"
88882,"
   قبلنا انه مش موجود يا مولانا لكن ازاى مايبنش علينا وازاى نتحمل القرب وازاى نتحمل اللمسات واحنا رافضين الشخص؟
  ","

   هو يا حب .. يا رفض !
   
   مش كل البيوت بتتبنى بالحب .. ومفيش بيت بيتبنى بالرفض ..
   
   فيه بينهما منطقة العشرة الطيبة، والتعود الآمن.
  
"
88883,"
   بحب زميلي في الكليةمن طرف واحد بقالي فترة طويلة ومش قادرة افكر في غيره مع ان عقلي رافضه واتقدملي احسن منه كتير بس قلبي معاه 
اعمل ايه ؟
  ","

   لازم تقتلي هذا الميل الساذج.
  
"
88884,"
   والدي توفي من أسبوعين ،مات قدامي ومكنتش اعرف انه بيموت، أنا راضيه بقضاء الله، وربنا يرحمه ويسكنه فسيح جناته..كان نفسي اعمل حاجه تفرحه لكن اراده الله فوق كل شئ..حاسه اني ضهري اتكسر ومش قادره اخرج من البيت واتعامل مع الناس..
أوصيني بعمل أفعله له أُسعدِهُ به عند الله
جزاگ الله خيرا..
  ","

   كل عمل صالح تقومين به = هو في ميزانك وميزانه بإذن الله !
   
   مقدر طبعا ألمك .. لكن لازم الحياة تستمر، ولازم تسعديه بلقائكما عند الحوض بإذن الله ..
   
   حين يجد أثقالا في حسناته لم يفعلها .. وإنما هي من عملك أنت.
   
   استعيني بالله وانفضي عنك غبار الحزن .. وليلح لك أمل الجمع في الجنة .. آمين.
  
"
88885,"
   هو انت قفلت ولا لسه معانا😢
  ","

   صليت العصر وجيت ..
  
"
88886,"
   بنجدد باقة نظام صحبة الجنة كل كام يا شيخ😬😂
الفيديو😂😂😂
  ","

   مرحبا يا فندم ..
   
   التجديد تلقائي؛ لأن نظامنا مرتبط بالجنة كتارجيت :)
   
   سعدت بخدمتك ..
   
   محمد
  
"
88887,"
   لو مش لاقينا الحب ف الزواج هنلاقيه امتا طيب
  ","

   خلف باب الجنة للأحلام المبتسرة .. براح !
  
"
88888,"
   هو محتمل المخطوبين يحصل بينهم تجاوز جنسى ؟؟
وايه الحل لو ده حصل
  ","

   لا طبعا !
   
   لأنهما لا يجوز لهما الخلوة أصلا ..
   
   إذا كان ده مش محتمل فترة العقد، هيحتمل فترة الخطوبة ازاي.
  
"
88889,"
   ""فشتي عايمة "" بتتقال كتيير قدامي ،  معناها ايه يا شيخ ؟
  ","

   معناها مهيبر بلغة الكيوت حقتكم 😬
  
"
88890,"
   نصيحه اتوكأ عليها وتنشر في قلبي نور البهجه والامل وتكون لك خيرا ف الدارين 💛✌🏼
  ","

   ليس أرحم من الله .. فإياك أن تفقد حسن ظنك به؛ مهما بدا من ابتلاء أقداره.
  
"
88891,"
   خليك كدا ..كدا جميل اوي💜
  ","
  😃
  
  افرح .. ولا تنس نصيبك من الحزن !
  "
88892,"
   هل تصلك اسألة اهل تونس؟
  ","

   واحنا نقدر نطنش الخضراء برضه !
  
"
88893,"
   مع او ضد العلاقة الجنسية قبل الزواج
  ","

   أنا فشتي عايمة النهاردة آه .. بس جدع أوي 😢
  
"
88894,"
   حضرتك فشتك عايمه النهارده 😂😂
  ","

   ما بعرفش أتكلف معاكم 💚
  
"
88895,"
   شيخ هوا انا عشان اشوف إجابات حضرتك الي من سنين دي لازم أنزل كل دا ولا في حل 😂
  ","

   زمزميتك في ايدك .. وخيمتك على كتفك ..
   
   وربنا معاك 😃
  
"
88896,"
   حضرتك لو خطيبي بيشرب سجاير واكتر من مره يقول هيبطل ونتفق ويخلف وعده دا مؤشر انه مش صادق ولا لاء
  ","

   لو ده عيبه الوحيد وتقدري تتعايشي معاه = كملي !
  
"
88897,"
   والله حضرتك تنفع في دبلجة افلام ديزني
😂
  ","

   أو السبكي عادي 😛
  
"
88898,"
   يا شيخ بالله حالي يشبهها...هو كدة بيحبها ولا بيعمل كدا ليه ..هبعد بس عاوزة افهم
  ","

   يا بيحبها وفيه حاجة مخلياه ضعيف ومش قادر ياخد خطوة (وده احتمال نادر) ..
   
   يا متخبط في مشاعره ومش عارف هو عايز إيه (وده الأغلب جدا) ..
   
   وفي كلا الحالتين .. لازم تبعد.
  
"
88899,"
   وقعت انا وخطيبتي في ذنب لكن نعود ونتوب ونعود مره أخري ..الأن وضعت خطوط عريضه وواضحه بينا لا خلوه لا تليفونات لا فيس بوك ووضحتلها اني مش بطفشها ولا حاجه وفهمتها المقصد من كدا..لكن هي قلبت عليا بتقولي بقيت بكرهك وانت كسرتني وكلام من ده ..وانا والله ما اخدت تلك الخطوه الا مرضاة لله ماذا افعل معها
  ","

   أنت صح .. وهي يا تفهم وتقدر، يا لازم وقفة.
  
"
88900,"
   🌸🌸
  ","

   مؤشر مش كويس في شخصيته !
  
"
88901,"
   كيف اتجاوز اسلوب امي الفظ والله لم اعد استطيع ارى كل الامهات حنينات وبيسمعو هموم اولادهم وبناتهم اروح فين
  ","

   لا والله مش كل الأمهات ولا حاجة !
   
   فيه أسوأ من حالك بكتيير ..
   
   مش بقول ده مواساة ولا طبطبة .. لا ده واقع حاصل ..
   
   فمعلش .. أحسني معاملتها واصبري واحتسبي .. ولا تسمحي لقسوتها باستنزاف روحك.
  
"
88902,"
   بالله ترد يا شيخ ولا مرة كدة ترد عليا 😭
انا اتعقدت ولا دي فترة وهتروح لحالها ولا لما يجي صاحب النصيب قلبي هيرتاحله
  ","

   هيرتاحله .. ويريّل (لا مؤاخذة) عليه 😬
  
"
88903,"
   حضرتك اشتغلت في خدمة العملاء قبل كده 😂🙊
  ","

   هو الآسك إيه غير أفخم خدمة عملاء 😅
  
"
88904,"
   طيب مكشر ليه بس 😀
  ","

   لازم تبقى جد هنا .. ده بيزنس حضرتك 😬
  
"
88905,"
   فيديو  الاستقبال بتاع فودافون ده جميل😍
😅😅
  ","

   ما بنحبش نتكلم عن نفسنا كتير بس 😌
  
"
88906,"
   انا بحمد الله انك فاتح دلوقتي.بالله ترد يا ابي 💔 💔 
قالي اني زي اختي الكبيرة انا اكبر منه بسنة قولت عادي واتجاوز.. لكن لما بشوف كلامه اللي بيكتبه واغانيه اللي بيسمعها بحس انه بيتحرق بالفعل.. مرة يبعد ويرجع تاني.. مرة يقولي لو جالك حد مناسب اقبلي ويبعد.. ويرجع يقولي ربنا يسعدك ويفضل يدعيلي 
اعمل اي
  ","

   تبعدي عنه .. للأبد.
  
"
88907,"
   هو مين صحبة الجنة وازاى اكون منهم ؟
  ","

   مرحبا بك 😬
  
"
88908,"
   ي شيخ زوجتى مجنونه شويه
بس صراحه بعشق جنانها وطيبتها عامله زى الطفله بس اهلى صعبين فى حقها وهى بتستحمل علشانى ونفضل تضحك وما تحكى شى ليا زعلان عليها اوى 
دبرنى بحل ارجوك لانى مش عايز اغضب اهلى حتى هى لما بتشوفنى بتعصب بتوقفنى وتقولى ولا تقل لهما آف ولا تنهرهما
دبرنى اتصرف ازاى
  ","

   منا جاوبتك بالليل يا عم !
   
   هي برضه اللي مجنونة 🙃
  
"
88909,"
   هل ترد هدايا الخاطب إذا فُسخت الخطوبة ؟ (الهدايا ليست مهرا)
  ","

   هم غالبا يفرقون بين الهدايا المستهلكة وزهيدة القيمة وبين العينيات وثمينة القيمة !
   
   يعني مثلا دستة جاتوه أو بلوزة .. مش زي الجوال والساعة البراند !
   
   لكن أنا شايف استرجاع الهدايا نوع من قلة المروءة الحقيقة .. تكفي الشبكة وخلاص.
  
"
88910,"
   اهي ربنا يهدي سركم دي فصلتني ضحك
أحلى نينة دي ولا إيه 🐸😂
  ","

   طب والله دعوة جميلة .. ولكنكم تحبون الدعوات الكيوت 😬
  
"
88911,"
   حكم طلب الخاطب لرؤية شعر خطيبته في الرؤية الشرعية ؟
  ","

   يجوز له .. ومن حقها الموافقة أو الرفض.
   
   (عشان بس ما تتعبونيش وتستغربوا .. هو جائز كحكم، لكن العرف يتدخل سيما في مصر .. فبالتالي من حقه يطلب ومن حقها ترفض).
  
"
88912,"
   ان شاء الله يا شيخ ان شاء الله 
نحن نعيش على ثقتنا بالله بتحقيق هذا الامل 
ولولاه لما استطعنا الاستمرار 😃😃
اهم شئ دعائك انت وصحبة الجنة 😄😄
  ","

   اللهم صلاح والحال .. لكل بلاد المسلمين ..
  
"
88913,"
   بقلق بليلوبتكلم وانا نايم وقليل جدا لما بقوم اقعد على السرير
مع العلم انى بصلى ومحافظ على الصلاه تنصحنى بايه ؟
  ","

   درسناها في علم النفس 😃
   
   Types of sleep distributions:
   
   - sleep talking
   
   - sleep walking
   
   - resistance to go to bed
   
   - nightmares
   
   - night terrors
   
   - xonemia
   
   المهم يعني يا غالي .. ما تقلقش الأمر بسيط بإذن الله ..
   
   اعرض نفسك بس على طبيب نفسي.
  
"
88914,"
   ممكن حضرتك تعتبرني رقيةووتنصحني رجاءا
مخطوبة  لشخص طيب جدا ومحترم وبحبه ولكن اوقات بحسه شوية ضعيف معي ووالده لو قاله اي حاجة بيعملها مثلا احلق دقنك يقوم يحلقها علطول ، لو والده بس هو تأخر شوية ممكن يزعق وهو مش هنا ، انا عارفة انه بسبب تربيته اكتر والله نفسي اساعده ،ممكن حضرتك تدلني بدون تجاوز
  ","

   طيب ومحترم وبيعاملك كويس .. هيقدر يتجاوز النقطة دي ما تقلقيش، سيما ويبدو إنه لسه طالب.
   
   وطاعته لأبيه فيما ذكرت = لا يسيء له.
  
"
88915,"
   يا شيخ اهل العراق يحبوك ويحيوك 😊😊
لا تنساهم من دعائك 😁😁
  ","

   يا حيا الله العراق وأهلها !
   
   يا ترى يا بغداد نلتقي في حال غير الحال ؟!
  
"
88916,"
   ايه حكم ان واحدة هى اللى تتقدم للجواز لواحد ؟
  ","

   فعلتها سيدة نساء العالمين .. مع خير خلق الله أجمعين !
   
   (لكن المهم الوقت في زماننا ضوابط الأمر كيف يكون .. ويا ترى يستحق وسيقدر حال الموافقة فيكون أصيلا لا يعيرها، أو نبيلا حال الرفض لا يجرحها !).
  
"
88917,"
   بعيد عنك حياتي عذاب
  ","

   ما تبعدنيش .. بعيد عن اسكندرية 😃
  
"
88918,"
   كنت بعت لحضرتك زوجي اخطا في حقي جامد .. هو رجع و لان في القول و كلمته عادي عشان الحياة تمشي
بس قلبي وجعني أوي وعندي حمول و فقدان شهية خالص وعايزة نام ال 24 ساعة
المشكلة ربي يعلم اني بتفنن في اسعاده وبيبقى مبسوط فعلا وايام يقلب ويتلكك
على لسانه عمري ماشفت منك يوم عدل
نصيحة ليا قلبي وجعني اوي
  ","

   محدش كامل يا بنتي !
   
   هو بيحبك .. لكن غضبه وحش ومش بيتحكم في ألفاظه ..
   
   معلش .. عارف ده مؤلم بالنسبة لك ..
   
   لكن خليك أصيلة كما أنت .. وهبي سيئاته لحسناته .. ووقت الصفا لوميه بلطف، وخدي حقك تالت ومتلت (ودي شغلتكن بأه .. مش محتاجين شرح) ..
   
   قومي فوقي واحمدي ربنا على النعمة .. واحتسبي أي قصور ابتلاء، عديه وطنشي .. وربنا يهدي سركم ..
   
   وتستمر الحياة ..
  
"
88919,"
   عندي فكرة حلوة ليك شيخ محمد - احنا نبدل الحسابات
  ","

   وأنت أكرم مني.
  
"
88920,"
   نصيحه للزانيه الى كرهت نفسها وحياتها ونفسها تتوب وترجع ربنا بس حاسه ان خلاص ملهاش توبه
  ","

   الشيطان لم يفرح بزناها مثل فرحه بقولها: ""ما لهاش توبة"" !
   
   والله يغضب من يأسها كغضبه من زناها .. كلاهما كبيرة !
   
   لكن رحمته وسعت كل شيء، وعفوه أكبر من أي ذنب .. وسيفرح بها إن عادت إليه، صادقة.
  
"
88921,"
   طبيب القلوب 💚
  ","

   طب أنا كده خلصت النباطشية خلاص 😬
   
   تصبحون على خير يا صحبة الجنة 💚
  
"
88922,"

    https://ask.fm/abuanaaas08/answer/147063274868?utm_source=copy_link&utm_medium=android
   
   فعلا ده كلامه ان الناس في الشارع مش هتتصور جمبي للذكري لكن ممكن تحتفظ بالصورة ع الموبايل جزيت خيرا يا شيخ هحاول امتص غضبي وامسحها وادعلنا بالله عليك
  ","

   الله يهدي سركم .. ويسعدكم .. ويكفيكم شر شياطين الإنس والجن.
  
"
88923,"
   حتى لو كنت شايف نفسي من أكبر العصاة و اني ما استحقش رحمة ربنا ؟
  ","

   لو تعرف سعة رحمة الله = لعلمت ألا ذنب أبدا لا يغفره !
   
   بس تصدق في التوبة والعودة إليه ..
   
   احذر .. لا يسحبك شيطانك لليأس؛ فاليأس أشنع من أي كبيرة.
  
"
88924,"
   يا شيخ حصل مشكله بيني وبين زوجي بسبب صورة ليا نزلتها ع الفيسبوك مع العلم انها بلبسي الشرعي قولتله ان الناس في الشارع بتشوفني كده قالي حتي لو الناس بتشوفك كده مش المفروض توسعي دايره الناس اللي بتشوفك وصمم اني امسحها وانا رفضت ومن امبارح مش بيكلمني هل انت غلط في حاجه وهل ليه حق يقولي انزل ايه؟؟
  ","

   أنت غلط !
   
   أنا مش هقولك إنك أتيت عيبا .. في النهاية الناس بيشوفوك كده في الشارع نعم ..
   
   لكن الناس في الشارع مش بيعرفوا يكبروا الصورة ويركزوا على تفاصيلك بالملي ويحفظوها عندهم كمان !
   
   هقولك زوجك لو مش بيحبك = مش هيغير عليك ..
   
   فيه مساحة من التدخل لازم تقدروا سببها وتتعاملوا معاها بما يليق !
   
   امسحي الصورة وقومي راضيه وبيني ليه رفضت تشيليها .. وإنك اقتنعت بكلامه الوقت.
   
   ومفيش حاجة تستاهل تباتوا ليلة في عكننة .. العمر قصير والله.
  
"
88925,"
   ي شيخ زوجتى مجنونه شويه
بس صراحه بعشق جنانها وطيبتها عامله زى الطفله بس اهلى صعبين فى حقها وهى بتستحمل علشانى ونفضل تضحك وما تحكى شى ليا زعلان عليها اوى 
دبرنى بحل ارجوك لانى مش عايز اغضب اهلى حتى هى لما بتشوفنى بتعصب بتوقفنى وتقولى ولا تقل لهما آف ولا تنهرهما
دبرنى اتصرف ازاى
  ","

   أنت بين خطرين !
   
   إما العقوق .. وإما ظلم زوجتك ..
   
   وخد بالك كلاهما تُسأل عنه بين يدي الله !
   
   للأسف كتير من الناس بيميل تماما ناحية أهله (اللي مش معصومين) وبيفتكر إن ده بر .. لكنه بيكون واقع في مصيبة تانية وهي ظلم زوجته !
   
   نصيحتي لك بكل وضوح: تطلع من بيت العيلة لو قاعد فيه لتخفف الضغط عن نفسك وعن زوجتك وتعيشوا حياة مستقلة هادئة، وتقدر تبر أهلك وتروح وتيجي عليهم بدون مشاكل.
   
   مش هتقدر .. يبقى بلطف كده وحكمة وحسم ما تسمحش بإهانة زوجتك ولا ظلمها .. بكرر بلطف وحكمة عشان ما تكهربش الوضع، وبحسم عشان يعرفوا إن دي نقطة مفصلية عندك.
   
   وتمشي الدنيا بإذن الله ..
   
   وربنا يبارك لك فيها، ويبارك لها فيك .. اتوصى بها؛ النوع ده قليل جدا الوقت.
  
"
88926,"
   يأست من الحياه 
رحمه الله اوسع 
و لكني اكتفيت من الحياه
  ","

   لو تدرك سعة رحمة الله = لما يئست !
   
   مهما كان حالك.
  
"
88927,"
   من ساعه ما تابعت حضرتك وانا الحمد لله تفكيري اتغير نظرتي للحياه اختلفت تقبلي للحياه بالنواقص اللي فيها واننا في دنيا مش جنه وحاجات كتير جدًا بارك ﷲ فيك وحفظك ورعاك
شكرًا لانك في حياتنا💚
  ","

   الله يجبر خاطركم ..
   
   اللهم لك الحمد.
  
"
88928,"
   محدش راضي يرد عليا انا تعبت فيه ايه😢انا علاقتى بابويا باظت وبقت متوترة بسبب انى عرفت انه بيخون امى هوا ميعرفش انى عرفت ومخبية عن البيت كله وشايلة فقلبي وساكتة لعل حاله ينصلح بس بجد تعبت انى امثل انى تمام ومشغلش بالى وبتصعب عليا ماما وبحس انى مش عاوزة اسمع كلامه ولا حتى عاوزة اشوفهم.ش بعمل زى العيال
  ","

   ولا كأنك عرفت حاجة !
   
   فتنة وزلة وربنا يتوب عليه بإذنه ..
   
   ادعيله وافصلي نفسك شعوريا خالص .. وبطلي تتجسسي عليه أبدا !
   
   وأحسني الظن إنه معدش بيعمل كده.
  
"
88929,"
   يا شيخ دلوقتى حضرتك انا مديت ايدى على اخويا ومش عارف عملت كده ازاى والمشكله انى كبير فى السن 30 سنه وهو 29 عندى ضغوط رهيبه ولسه مفركش الخطوبه فى نفس اليوم واخويا جه كمل عليا انا محتقر نفسى جدا ومش عارف اسامحها وكمان الخطوبه اللى باظت واخويا اللى علاقتنا باظت انا حاسس انى بروح فى داهيه ؟
  ","

   استهدى بالله كده !
   
   بالنسبة للخطوبة .. قدر الله غالب، وما تعرفش الخير فين ..
   
   بالنسبة لأخوك .. هيرضى باعتذار وهدية حلوة، صدقني كارت شحن بس وممكن يقولك اضربني تاني 😬
  
"
88930,"
   يا رب ترد، يمكن تهزأني، مخطوبين و بعد ماتعبنا مع أهلنا وحافظنا على الحدود فترة كبيرة بقينا نتجاوز ونرجع نندم ونستغفر ونتفق على احتياطات عشان مانقعش تاني و للأسف بردو بنقع! نعمل ايه؟؟ الحمدلله احنا عارفين ربنا ودا اللي واجعني أكتر :(
  ","

   مش محتاجين تهزيء .. محتاجين بس تستعينا بالله وتأخذا قرارا بعدم التجاوز وبالتالي عدم الخلوة إلى أن ييسر الله لكما !
   
   وحاولا تضغطا في تعجيل العقد، ما استطعتما ..
   
   هانت .. شوية صبر بس ..
   
   الله يتم عليكما بخير.
  
"
88931,"
   نفسية حضرتك أخبارها إيه النهاردة ؟ 💚
  ","

   أحمد الله الكريم الحليم العظيم إليكم ..
   
   جزاكم الله عني خيرا 💚
  
"
88932,"
   ادعو لي بالزوج الصالح دايما وان ربي يهدي لي اخويا ويكون حنين عليا لاني ف حاجه لذلك من بعد وفاة ابي
  ","

   الله يتولاك ويحفظك ويجبرك !
   
   واشغلي حياتك يا بنتي بالطاعة والقراءة وممارسة هوايات تحبينها ..
   
   المجاهدة والصبر = طريق الجنة.
  
"
88933,"
   دا انت ناقص طوب الارض يحبك والله
  ","

   دعوة أمي !
   
   وأسأل الله ألا أحرم بركتها .. في الدارين.
  
"
88934,"
   كذا شيخ رد ان لو بنت من مدينة و زوجها من الريف غالبا نجاح العلاقة بتكون نسبته قليله طيب لو العكس لو انا من ريف و اللي متقدم لي من منطقة راقيه جدا برضو فرصة نجاح العلاقة قليل بغض النظر عن النصيب يعني انا بسأل عن خبرة حضرتك في المواقف دي ....شكرا
  ","

   مفيش قاعدة !
   
   حسب قدرة كلا الطرفين على التخلص من رواسب النشأة اللي ممكن تعمل شرخ بينهما ..
   
   بنتكلم عن الريف من حيث مثلا بيت عيلة ومهام يومية بتتوزع وعدم توفر أماكن للفسح والخروج واختلاف اللهجة (أحيانا) واختلاف النظر والتقييم للأمور وتباين الإدراك ..
   
   هل كل ده عيب ؟!
   
   لا طبعا .. الفكرة في قدرة أحدهما على التأقلم، أو التطور، أو التنازل !
   
   ملحوظة: أنا نشأت في بطن الريف .. وأعتز بذلك ما حييت.
  
"
88935,"
   ياحجه ام محمد قولى ل محمد اننا بنحبه ف الله جدا والله 
وخلي يدعيلنا الله يكرمك
  ","

   وهي بتدعيلكم وبتسلم عليكم والله.
  
"
88936,"
   شيخ لو سمحت✋✋✋✋
انا بكتب حاجات محتفظه بيها للي هيكون زوجي بإذن الله واديهاله بعد كتب الكتاب
بس معظمها كلام رومانسي وحتي لما بكون بكتب عن موضوع معين بدخل كلام رومانسي فيه
خايفه ده يديه انطباع ان دماغي كلها كده
مش عارفه تفكيري كده غلط ولا ممكن فعلا ياخد الانطباع ده
  ","

   وماله الانطباع ده !
   
   جميل الانطباع ده !
   
   لذيذ الانطباع ده !
  
"
88937,"
   I love you for the sake of allah
  ","
  May allah bless you !
  "
88938,"
   خطيبي يريد ترك المدينه لكثره الفتن والعيش فى الصحراء وعباده الله حتى الموت وان الحياه هناك قاسيه جدا وانى اذا وافقت ليس عليا التذمر والشكوي ولكن الصبر فلن يدعنى ارحل لانه خيرنى مسبقا وقد وافقت .اريده بشده ولكن اخاف ان لا 
 اتحمل تلك الحياه بعيدا عن الاهل والاصحاب
  ","

   صحراء .. وحياة .. ولا ترحل !
   
   طيب أنا مش هتهكم .. ولا هسخر ..
   
   أنا هقوله بهداوة كده اللي بتعمله ده اسمه ضعف وخور وهروب ..
   
   وإنما طريق الجنة المجاهدة .. لا الجبن عن المواجهة؛ استعانة بالله على الثبات.
   
   (لو فضل راكب دماغه = لا أنصحك بالاستمرار .. لأن كده فيه خلل نفسي).
  
"
88939,"
   ما هي القدرة التي تفضل أن تمتلكها .. أن تتنفس تحت الماء أو أن تمشي على السحاب؟
  ","

   أن أتنفس الرضا .. وأمشي على درب نهايته باب الجنة !
   
   هذه القدرة بحق ..
   
   سلامات يا آسك.
  
"
88940,"
   من هم الذين تريد تكريمهم حقا ؟
  ","

   كل من قالوا لي يوما: أنت بخير .. كل من لم أستوحش معهم .. كل من يصبرونني على هذه الحياة، ولو بمجرد التفهم !
   
   كل من أحبهم.
   
   كل من أهدوا لي حسنة أو دعاء .. كل من مدوا لي يدا بيضاء ..
   
   كل من تحسنت حياتهم بحرف مني .. فلن يضيع عمري بهم هباء.
   
   ألقاكم يا صحبة الجنة 💚
  
"
88941,"
   يا أبي لماذا لا ترد علي 😣
  ","

   لأنني لا أستطيع الرد على الأسئلة كلها .. وحيث أن الأمر خارج عن طاقتي فطالما التمست منكم العذر لي .. وشكر الله سعيكم ..
   
   وأحيي من مكاني هذا فريق العمل والإعداد، والسادة المشاهدين والمستمعين .. والسيد سيبويه ذات نفسه 😬
   
   وبارك الله فيك.
  
"
88942,"
   اللهمَ ارضي عن عبدك محمد عطية.. 
اشرح صدره، يسر امره، ازل همه.. 
وارزقه فرحة تسعد بها قلبه.. 
وارزقنا وإياه الفردوس الأعلى من الجنة رفقة النبي عليه الصلاة والسلام..
  ","

   اللهم جميعا .. صحبة 💚
  
"
88943,"
   ""I just want to be somebody's first choice"" 💜
يعني ""أنا بس عايزة أكون الإختيار الأول ف حياة حد ،
  ","
  It doesn’t matter to be the first .. It just matters to be the best !
  "
88944,"
   حضرتك باين عليك زعلانه ...والله انا عامله الاسك عشان حضرتك ... ربنا يجازيك خير على اللى بتعمله معانا
  ","

   تاني ..
  
"
88945,"
   اتشهرط من امتة و زاع سيطك ياشيخ
  ","

   شهرط ! 🙄
   
   لا .. لا .. لاااااا 😩
  
"
88946,"
   طريقتك تحس انك حزين في كلامك بلاش اقول مولانه خليها يا دكتر  
دانا عامل الاسك مخصوص علي شان اكلمك
  ","

   دكتر !
   
   بص أنت بالذات تقفل جوالك وتقوم .. وأنا هبقى بخير والله 😬
  
"
88947,"
   طب ينفع العسل هههههههه ربنا يحفظك لينا يارب
  ","

   اسكت .. مش طلع مغشوش 😂
  
"
88948,"
   بشوف ف حضرتك الرضا والراحه داانا لما ببقي مخنوقه بشغل سورة مريم بصوتك... معني الراحه صدقا
رضي الله عنك وأرضاك.. رضي الله عنك وآرضاك
  ","

   مسؤولية كبيرة والله !
   
   اللهم عونا وثباتا وسدادا .. ورضا ورشادا.
  
"
88949,"
   انت ما بتجاوب غير المصريين!
  ","

   وش دعوة !
   
   مالك سنع، وأنا أخوك.
  
"
88950,"
   أضحك كرر اوعى تكشر حلوة الدنيا زى السكر ربنا يسعدك دنيا واخرة ويسترك يا جميل القلب
  ","

   السكر بيدوب بسرعة حضرتك 😢
  
"
88951,"
   خطيبي هياخد شقة ايجار،وانا اخترت اوضة النوم والاطفال بالوان معينة ، ف هو بيقولي لو الشقة مش محتاجة دهان مش هدهن،بقوله لو طلعت الوان مش بحبها ، قالي دي شكليات ومفيش مقدرة وكدا ، قولتله ماشي وربنا ييسر الامور ، بس انا زعلانة ،كان نفسي الشقة تكون بالالوان اللي تريحني ، اتكلم معاه ف ده تاني ولا اعمل ايه
  ","

   ربنا يوسع عليكم بإذنه وتجيبوا شقتكم وتعملوا فيها اللي أنتم عاوزينه !
   
   معلش .. كتير مش بنحب نعمل في بيوت الناس؛ لأنها في النهاية إيجار ..
   
   المهم تسعدوا ببعض، ويتقفل عليكم باب.
  
"
88952,"
   مش قصدى حاجة والله وعارفة أن هما اولى بالأجابة بس مش عارفة مش حاسة أن دى طبيعة حضرتك ..
  ","

   فعلا دمي تقيل بزيادة النهاردة !
   
   معلش.
  
"
88953,"
   شيخ همي الناس ليه بحكولك مولانا !
  ","

   الناس يحكوا اللي عايزينه .. وأنت احكي اللي تعوزه !
   
   مش هقولك لأ.
  
"
88954,"
   الشياكه والفلوس بدأت تظهر عليك يا شيخ ..ليكون الاسك هو كمان بيدي فلوس
  ","

   والله ما عارف أضحك ولّا أغضب !
   
   سبحان الله ربنا وبحمده.
  
"
88955,"
   بجد يا أبى كفاية كدة نفسيتنا تعبت
  ","

   طب يبقى أنا أعمل إيه طيب !
   
   الله المستعان.
  
"
88956,"
   الاخت تبحث عن مكمل عذائي اسمه ""سترس تابس"" فيتامينات + زنك, مفيد جدا للبشرة والشعر تحديدا,حبة يوميا, وتسأل في الصيدلية عن بخاخ ""مينوكسديل"" اظن اسمه في مصر ""هير باك"" , هترش منه رشتين الصبح ورشتين بالليل كل يوم دون توقف, اخيرا زيت الخروع وجوز الهند مفعولهم اكتر من ممتاز في انتبات الشعر خصوصا لدى النساء
  ","

   مشكور د. أحمد.
  
"
88957,"
   كميه مشاكل ف الاسك هنا عقدتنى انا كمخطوبه انى اكمل 😂😂😂
  ","

   ما تحكموش على حياتكم من خلال حد .. وتحديدا مشاكله !
  
"
88958,"
   كيفك يا مولانا ان شاء الله بخير
  ","

   بحاول ..
  
"
88959,"
   السؤال ده وجعنى جدا والله ياشيخ 😢
   
    https://ask.fm/abuanaaas08/answers/147032046196
   
   كنت مخطوبة لشخص عمل كده برده بس الفرق انه لفظا كان بيقول انه بيحبنى وكان عارف انى بحبه جدا ومع اول مشكلة مشى بدون ادنى محاولةقال ايه اكتشف فجأة اننا مش مناسبين 😊 ..بقالى سنين رافضة ارتبط بسببه وبدعى عليه كل ماافتكره.
  ","

   تسمحيلي أقولك: حضرتك عبيطة !
   
   واحدة غيرك كانت تحمد ربنا إنه بان بسرعة، وده مش حب على فكرة .. ده ضعف منك، وهروب من قرار التعافي واستئناف الحياة.
  
"
88960,"
   انا خطبت وعقدت كمان ظنا منى انى نسيت خطيبتى الاولى .ولكن للاسف عايش فى صراع نفسى رهيب الآن
  ","

   كن رجلا .. واتق الله فيمن معك.
  
"
88961,"
   هو لما زوجي يقولي ملكيش حقوق عندي و يضربني و يتف ف وشي و والله ما في سبب يذكر شوية تلاكيك 
و الحياة كانت ماشية جدا
عزة نفسي تمنعني ان اقول لحد انه عمل في كدا و لا حتي أختي وأمي
اتصرف ازاي معاه لو رجع من الشغل دلوقتي
  ","

   استقبليه كويس وكلميه بهدوء .. وقوليله: فضفض .. إيه ضاغطك كده ومخليك تتغير .. شايف اللي بتعمله في ده يرضي ربنا ؟!
   
   - اتكلم واعتذر ووعد معدش يعملها وبين إن فيه مشكلة ما ضغطاه وقالبة حاله = معلش سامحيه، وارقوا نفسكم وادعيله.
   
   - ساق الهبل وقل أدبه = يبقى تعدي الليلة .. ولازم حد من أهلك يتدخل ويضع حدا لهذا.
  
"
88962,"
   خطبت انسانه فيها ما يتمناه اى شاب و بيت كرم بس معرفتش احبها الخطوبة استمرت 6 شهور و بعدين قولتلها ومش عارف لحد دلوقتي انا ازاى جرحتها بكلام زي كده . طبعا الموضوع خلص و كانوا منتهى الاخلاق عرفت انها تعبت اوي ورافضه الارتباط .ومرعليه سنة بس انا حاسس بالذنب واني مش هاعوضها . و عاوز اتقدم تاني .راي حضرت
  ","

   لا تستحقها .. ولا تحتاج هي شفقتك !
   
   يا تكون عارف قيمتها .. يا تسيبها لمن يقدرها ويعوضها الله به.
  
"
88963,"
   ياشيخ اخبرتك سابقاً أن خطيبي تركني دون سبب واضح ونصحتني بالتجاوز،مسحت كل شئ يتعلق به وصار لي شهرين مبتعدة تماماً،أواصل حياتي ودراستي لكن له في قلبي حباً كبيراً لا يقل ابكي كثيراً ماذا افعل! وهل أستطيع أوافق علي خاطب حالياً!
  ","

   لأ .. حتى تتعافي !
   
   معلش .. الألم هياخد وقته ويزول بإذن الله ..
   
   ومجرد سؤالك ده بشرة خير .. ستجدين قلبك مستعدا لاستقبال جديد، قريبا.
  
"
88964,"
   ياشيخ متزوجة عن حب والحمد لله كنت بحفظ قرآن وبتعلم وبعلم لاني كنت متفوقه الحمدلله 
وكنت راسمه لحياتي طريق 
بس الواقع طلع شئ تاني
كان نفسي نصلي كل يوم الفجر جماعه ونقول الأذكار 
يعني يكون بيتنا الصغير ذا طابع ديني لاني منتقبه ومن بيت دين وزوجي بس لقيته مش بيصلي الفجر ويياخر ف الصلاه انا نفسيتي صفرررر
  ","

   المهم يكون بيعاملك كويس وبيتقي ربنا فيك !
   
   ما سوى ذلك = يحاسبه الله عليه.
   
   وتقدري بلطف كده وخفة تشجعيه وتاخدي باديه ..
   
   واشتغلي على نفسك أنت واتطوري ..
   
   الواقع لا بأس به .. بس لو نبطل نحاكمه بالأحلام.
  
"
88965,"
   عندي صلع في منطقة الجبين شكلى من غيرالطرحه مش مقبول حاولت كتير اعالجه بس الحل ف الزراعه ومش هقدر ع تكلفتها. معنديش اي ثقة ف نفسي ولا ف شكلي دايما بفكر اسيب خطيبي مش عارفه ازاي ممكن اعيش معاه ف بيت واحد وانا كدا مش مصدقه اصلا انه ممكن يفضل يحبني بعد ما يشوفني من غير طرحه. حاسه اني مش بنت تنصحني بايه؟
  ","

   سبحان الله !
   
   فيه بدل الحل مية .. ومش لازم منهم الزراعة ..
  
"
88966,"
   انا المذنبة يا شيخ  ☺ 
يكرمك ربنا طمني 😅
  ","

   لستُ بخير حال منك !
   
   كلنا يرجو الستر والنجاة .. ومن صدق = يفرح به الله.
  
"
88967,"
   معلش يمولانه الفون لسه جديد مش متعود علي الوحه
ايه يخليها تعمل كدا بعد حب ٣ سنين مبينا وفي تفاهم الحاجه الوحيده ان احنا مش كنا عوزين نطول ف الغلط دا
  ","

   كمان مولانه 😩
   
   يا أخي لو أعرفها = هقولها ما توافقش 😬
   
   تقدم حبيبي .. تقدم بنفسك وهتبان لك الدنيا ..
   
   كتب الله لك الخير حيث يكون .. وهدى لك الفون.
  
"
88968,"
   شيخ دلوقتي انا شاكة ان خطيبي ( عاقدين( انه عنده برود جنسي اعرف ازاى و اعمل ايه بالله علييك  مش عارفة اتعامل مع الوضع
  ","

   هو موضوع يقلق الحقيقة !
   
   لكن لازم تقدري تفرقي هل ده بسبب رغبته في المحافظة عليك أكتر وعدم اطمئنانه في البيت عندكم .. ولا فعلا برود فيه هو ..
   
   (وطبعا ده مش محتاج قرب خالص من الخط الأحمر اللي احنا عارفينه في فترة العقد).
   
   مقدرش أشرح أكتر من كده.
  
"
88969,"
   حضرتك مع فرق السن الكبير بين الزوج والزوجة الزوج اكبر
  ","

   أنا مع الحب الكبير .. أو المودة والرحمة والقبول الكبير !
   
   وليكونا بعد ذلك ما يكونا.
  
"
88970,"
   قربت اشك يا شيخ انك عاملي بلوك والله 😅
  ","

   لأ !
   
   هصلي العشا وآجي.
  
"
88971,"
   نمت قبل المغرب وصحيت مع الاذن وظنيت انه اذان العشاء فصليت المغرب والعشاء كجمع تاخير..هل يلزمني اعاده العشاء
  ","

   نعم.
  
"
88972,"
   بحبها لسه بعد فراق سنه احسبها ع خلق لمها كلمنا بعض مكنش نيه كلام خالص زي حجز كا يرتني شفت فديوهاتك من زمان مستحملتش كنت برقبها فدروسها حد كان بيرقبهاشتمتو بعدها قلتلي معنديش دم بعت حد من اهلي قالت موضوع ونتها ومن سعتها فكرها بس بعدت ع شان كرمتي وقدام اهلي هل لو اتقدمت ليها اهانه ليه
  ","

   هو حضرتك أهنت اللغة العربية 😢
   
   بس ممكن تاخد محاولة لآخر مرة عشان ما تحسش بالذنب بعدين .. وغالبا هي صرفت نظر.
  
"
88973,"
   @@@@
  ","

   أسعديها بزواجك وسعادتك .. وبريها بالصلة والاتصال والمال ..
   
   هذه سنة الحياة .. وبقاؤك هكذا يسيء لنفسيتها ..
   
   والله سيرعاها .. لا تقلقي.
  
"
88974,"
   يا شيخ محمد انا طالبة وساكنة فى سكن جامعى معايا بنت كنت بحبها أوى لكن محصلش توافق بينا وكانت طريقتها فى التعامل بتتعبنى جيت على نفسى كتير بس معدتش قادرة هل لو حصل خصام ما بينا يبقى حرام عليا
  ","

   اكتفيا بالسلام بينكما !
   
   ما تعافروش كتير في العلاقات المرهقة.
  
"
88975,"
   طيب نعكس السؤال ونسأل صور التدين ف الرجل؟
  ","

   محافظ على صلاته .. رحيم طبعه .. كريم خلقه .. سليم صدره .. سوية نفسيته !
   
   خارج البيت رجل؛ له كلمته .. وداخل البيت طفل؛ تبهج الدنيا بسمته.
  
"
88976,"
   عارف يا شيخ في نوع من الشباب او الرجالة عموماً بيقطرو الحب اللي هو بيديها حاجه بسيطه جداً فتفضل هي متعلقة وماسكه وعارفه ان لسه في عنده اكبر من كدا إنما حالات الفتور للبنات دي بتيجي من الرجالة اللي بتدي مشاعر زيادة واهتمام زيادة  ؟ أيهما الرجل الحق وأيهما يجب ان نكون ؟
  ","

   الرجل النبيل .. الحكيم !
   
   أما ما ذكرت فالحالة الأولى خسيسة .. والثانية حمقاء ..
   
   ولا أحب كليهما.
  
"
88977,"
   معلش على التطويل بس لازم أتبين من حضرتك الحتة دي... يعني هل لو شافتني أنا أو أهلي جبناء أو متخاذلين أتصرف إزاي..
آسف جدا على الإطالة...
  ","

   جبناء ايه ومتخاذلين ايه يا عم الحاج !
   
   أنت فاهم الدنيا غلط خالص على فكرة.
  
"
88978,"
   رجل تزوج الزوجة الثانية وليس معه مال الا مرتبه وترك اولاده وزوجته الاولي بحجة ان زوجته الاولي تعمل وتستطيع ان تنفق عليهم وانه ترك لهم املاكا مع العلم انها ملك للزوجة ومن مالها الخاص ولما رفعوا عليه قضية نفقة وكسبوها يقول لهم اتقوا الله كيف تفعلون هذا بوالدكم ستحاسبون .. فما رايك ؟
  ","

   هو أخل بشرط العدل في النفقة بلا شك .. وظلم من هذه الناحية !
   
   لكن لم أكن أحب من أم عياله تنتقم لنفسها بهذه الطريقة الخسيسة؛ خاصة لو له رصيد عندها من العشرة الطيبة.
   
   أما لو مقصر أصلا ولم يكن أصيلا معها = فمحدش يقدر يلومها.
  
"
88979,"
   أتمنى من حضرتك لو مش حابب تجيب تديني علامة مثلا ❤❤
يا شيخ هل يجوز أن أتقدم لفتاة أكثر مني التزاما ومن أسرة أكثر شجاعة من الناحية السياسية؟
  ","

   إنما الشجاعة شجاعة الأخلاق وطيب العشرة !
   
   تقدم .. وشوف الدنيا هتمشي ازاي.
  
"
88980,"
   ربنا يطول عمرك عشان اولادك و مراتك و اهلك و احبابك ....
  ","

   كتبت إجابة طويلة ومسحتها !
   
   للأسف .. صعب تكون ما ينفعش تعبر عن حقيقة ما بداخلك.
   
   عموما .. لا أرجو إلا خروجا بالستر والرضوان .. والذكر الحسن، والأثر النبيل.
  
"
88981,"
   كذا اخت سالتك انها مخطوبة وبتحب خطيبها وبتتخنق فجأة .طب خطيبتي حصل معاها نفس الكلام وسابتني وجوايا جرح لن يلتئم تقولي ايه وتقولها ايه هي متابعاك .انا بحبها ونفسي ترجع تاني
  ","

   أقولها: لو مقتنعة بقرارك وشايفة نفسك أحسن الوقت = حقك !
   
   ولو مجرد وسوسة ونفور مش فاهمة سببه = أرجو تراجعي حساباتك؛ فلن يتكرر كثيرا أن نجد من يحبنا؛ حريصا على قربنا.
   
   وأقولك:
   
   - في الحالة الأولى:
   
   هذا لا يعني عيبا فيك أنت أبدا، وإنما القبول لا يُملك والقلوب بيد الله ..
   
   اللي فاتك = لازم تفوته !
   
   داو جرحك وتجاوز ما حدث كله .. وأبشر بالخير.
   
   - في الحالة الثانية:
   
   اعذرها؛ فحالة التردد هذه تصيب كثيرا من الفتيات وتكون بحاجة فقط لمهلة تتأكد منها أن خطواتها مع الشريك .. على طريق السعادة، بحق.
  
"
88982,"
   ربنا ابتلاني بحبها يا واتقدمت ولقيت ترحيب وبعدين تأجيلات غير مبررة شغلي بعيد وبنزل يومين وقبل الشبكه اتفاجئ بالتأجيل وغالبا بعد ما قعدوا مع نفسهم شافوا ان قليل عليها-عاوز اخد قرار ما ارتبطش تاني-هظلمها معايا و بعد4 سنين يامولان بدون كلام اتقدمتلها وبعد تجريح والدها لسه عندي امل لسه اتقدملها تاني 😑
  ","

   اللي فاتك = فوته.
  
"
88983,"
   مش مبسوطه مع خطيبي ومش لاقيه اسباب اكمل عشان مندمش عليه؟
  ","

   مثل هذا النوع من الأسئلة يزعجني جدا !
   
   إذا الكان السائل لا يفهم نفسه ولا يعرف ماذا يريد .. ولا يدري هل هو غير سعيد فينبغي أن ينهي الأمر؛ أيا كان ..
   
   أم أن معه فرصة لا تعوض وسيتأقلم معها بالأيام والعشرة، فيستمر ..
   
   إن كان السائل لا يدري، فكيف أدري أنا !
   
   عموما القاعدة العامة:
   
   الزواج يا يسعد القلب، ويكمل الروح .. يا قلّته أحسن.
  
"
88984,"
   نفسي ارضي امي. 
مع العلم انها صعبه الارضاء
  ","

   اعملي كل اللي تقدري عليه .. ولا تحملي نفسك فوق طاقتها.
  
"
88985,"
   بدعي ربنا من زمان ومستجابش واوقات بيبقى فبه علامات للاستجابة بقيت بكسف الح في الدعاء ليكون ربنا مش رايد 😢
  ","

   ولنا من غيره نلح عليه !
   
   المهم ادعوه بالخير .. حيث يعلمه.
  
"
88986,"
   أول مرة حضرتك تأنسر كتير كده في يوم واحد ! 😂😂😂😂
  ","

   الحمد لله ..
   
   وكفاية كده 😬
   
   ألقاكم يا صحبة الجنة 💚
  
"
88987,"
   حكم لبس الدبلة للرجل والمرأة؟
  ","

   جائز.
  
"
88988,"
   انت هتفهمنى يا شيخ،عمرى ما شلت ماده فى حياتى وشلت ماده،كل المواد فوق التمانين فالميه الا واحده ناقصه درجه عن النجاح،مش قادره نهائى حاسه انى هيحصلى حاجه ومعتش عارفه اجمع شعورى وانى همتحنها تانى لانه مكتوب راسب نظرى،وانا متأكده من حلى بس مشترتش كتاب الماده وحصل كده،مش قادره نهائى حتى ابص ف وش حدوهكتئب
  ","

   ولا يهمك أبدا !
   
   ما دمت عملت اللي عليك = ربنا مش هيضيعك.
   
   والله ما بالدرجات ولا التقديرات ..
   
   روقي.
  
"
88989,"
   مينفعش البنت غير المحجبة؟
  ","

   حسب استعدادها وفهمها وطبيعة شخصيتها وسبب عدم تحجبها !
   
   بعضهن جواها خير كبحر واسع .. لكن اتربت في محيط لم يشجعها أو شافت ده طبيعي، لكنها مصلية، سوية، حَصَان ولو كان ظاهرها فيه شيء من تساهل ..
   
   دي لو لقت فرصة = بتبقى حاجة جميلة .. جدا.
  
"
88990,"
   انهاردة ف الكلية جاتلي بنت وقالتلي أن شنطتها اتسرقت وهي من محافظة تانية وعايزة فلوس عشان مسافرة تاني ف انا اديتها مبلغ مش كبير بس يعلم ربنا اني كنت محتاجاه يمكن اكتر منها وبعدين عرفت أنها بتكذب...انا مضايقة جدا من نفسي لأني دي فلوس والدي وبيتعب جدا عشان يجيبها وانا كان قصدي خير
  ","

   تؤجرين على نيتك أجرا كاملا بإذن الله .. وأهو درس اتعلمتيه.
  
"
88991,"
   و لو لابسة نقاب كمان ؟
  ","

   زيادة خير وأمان.
   
   (ولازم تكون الأساسيات اللي ذكرتها موجودة).
  
"
88992,"
   الكلمه اللى عايشه بيها لحد الآن 
الحمد لله احسن من غيرنا بكتييير 💚
  ","

   الحمد لله !
   
   حمدا كثيرا طيبا مباركا فيه.
  
"
88993,"
   تصدق يا أبي ،المذاكرة طلعت اسهل واريح والله من تعب القلب اللي مرتبط وقلقان واللي متجوز وشايل هم العيال ،الكتاب والقعدة جنب امي احلى حاجة والله😂✋
  ","

   كان يقال لنا هذا منذ زمن .. ولم نكن نصدق !
   
   كنا نظن الحياة نزهة ممتعة .. وإنما هي آمال تطاردها بسعي حثيث، وقلب طامع، وعين دامعة.
  
"
88994,"
   ما هي صور التدين ف البنت اللي هرتبط بها
  ","

   ملتزمة بحجابها (مش لازم نقاب) .. محافظة على صلواتها .. سوية في تعاملاتها .. رزان خارج بيتها .. وعلى وتر الأنوثة داخله، تجيد ألحانها.
  
"
88995,"
   أين نخبئ أشواقنا؟!
ما عاد القلب يحتمل💔
  ","

   بل يحتمل طعم الموت نفسه كل يوم !
   
   ما دام الثمن رضا الله.
  
"
88996,"
   شيخ محمد ..انا بحب خطيبي جدا..وساعات بخاف كده وبحس اني مخنوقة او اننا مش هنكمل مع بعض .لاي سبب وبحس اني بحبه اوي ومش عارفة اعمل حاجة ولا افكر ومرة قولت له كده بس هو ضحك .انا مضايقة ومش عارفه اغير الاحساس ده واتحكم في مشاعري ..وبدعي بردو وبقول يارب اجمعني بيه علي خير ..اعمل ايه !؟؟
  ","

   تبطلي وسوسة .. وتعيشي مرحلتك .. وتحسني بالله الظن.
  
"
88997,"
   ما باعرفش ازعل من حد يعنى اتخانق واتعصب وأرجع اتكلم وانسى أصلا سبب الخناقه 
اختى بتقول عليا هبله 😭
  ","

   لو ده هبل = فيا رب نتهبل كلنا !
  
"
88998,"
   ارجوك جاوبنى انا وخطيبى مرتبطين عن حب بحس انه مش عايز يزعلنى ولو عاتبته بيعتذر ومش بيكررها بس مابيهتم ابدا لازم انا اللى اقوله يعمل ايه عشان يعمله، هو مش اللى بيحب بجد بيهتم تلقائيا؟😢😢😢
  ","

   النكد المصري البيور في أوضح صوره !
   
   احمدي ربنا وبوسي ايدك وش وقفا .. الله يسترك.
  
"
88999,"
   شيخنا 
زوجي كان موافق أكمل دراستي خارج مصر لكن أهله رفضوا وهو مرضيش يزعلهم 
أسيبه ؟
وأكمل دراستي واسافر واعيش حياتي ما دام هو وأهله عائق لي
  ","

   صيغة سؤالك = مؤشر سلبي جدا لطبيعة العلاقة بينكما !
  
"
89000,"
   بحب خطيبي جدا و مش بقدر على زعله حتى لو هو اللى غلط ببدا انا بالكبلم و مش بستنى هو اللى يتكلم .. هو لو غلطلن بيعتذر و يراضيني ..  نفسى اغير الموضوع ده بحس انى معنديش كرامه كده بس مش بحب اننا نكون متضايقين او زعلانين و اصبر انه هو اللى يبدا .. اعمل ايه
  ","

   ما دام بيعتذر ويراضيك خلاص .. بعضهم يرتبك ولا يعرف من أين يبدأ !
   
   احنا كنا نخاف لو بيسوق فيها وبيكابر في الغلط ومش بيقدر لك كرم أخلاقك ده.
   
   أنت أصيلة وبنت ناس .. اوعي تسمحي لحد ولا لنفسك توسوسلك بإنك معندكيش كرامة ولا كلام من ده.
  
"
89001,"
   تقدم لي شاب وفي كامل الأخلاق وجلست معه وأعجبت بتفكيره ولكن لم ارتاح لمظهره فرفضته فهل عليا اثم !
  ","

   حقك.
  
"
89002,"
   السلام عليكم
زوجي ارهقني جدا.. متزوجه من 10 سنين عندي 3 أبناء صابره على الجفاء وعدم الاهتمام وحاولت كتير اغيره وكل المحاولات فشلت مش شايفه منه أي استعداد وكل اما اتكلم معاه يتهمني بأني معقده.. انا شايفه اني في طريق وهو في طريق تاني خالص أقل تعبير عن حالتي اني عايشه ميته.
  ","

   ليس لك إلا خيار من اثنين:
   
   - الطلاق .. لكن مع الاستعداد التام لتبعات هذا القرار بضمان حياة مستقرة (ماديا في المقام الأول) لك ولأولادك، والتهيؤ أنك غالبا ستكملين حياتك لأولادك فقط (ترين ظروف الناس وكيف سيقدم أحدهم على الزواج من صاحبة ثلاثة !) وتكسبين التعافي النفسي من الضغط الذي أنت فيه، ولعل الله يحدث بعد ذلك أمرا.
   
   - الاستمرار .. مع الاحتساب لله بالصبر عما حرمت منه، ولعل الله بمنه يعوضك في الجنة .. لكن مع الحفظ التام لروحك من الاستنزاف في عِشرة كهذه، فتفتحي على قلبك أبوابا للسماء، والحياة .. نجاح أولادك وامتنانهم لك، ممارستك لهواية ما أو عمل ينعش روحك .. كل ذلك سيعوضك ويعينك على الثبات بإذن الله.
   
   أما بعد ..
   
   فالدنيا -على أي حال- لا تخلو من ابتلاء .. هبي أن لك زوجا حنونا محبا وأحد أولادك ابتلي بمرض يقتله بالبطيء .. ما قيمة الحياة ساعتها ؟!
   
   وغيرها .. وغيرها ..
   
   دنيا !
   
   اللهم خروجا منها بالستر والرضوان.
  
"
89003,"
   انابفكر بعقلانية كبيرة اوي انا عاوزة أكون هبلة زي البنات والله
  ","

   لا الهبل على طول الخط ممدوح .. ولا العقلانية في كل الحالات ميزة !
  
"
89004,"
   أنا كنت معجبة بشاب وكتمت ذلك في نفسي عن كل الناس لسبع سنين ودعوت الله كثيرا أن يجمعني به ان كان ذلك خيرا أو يزوجه عن قريب ممن هي خير له وحدث ذلك قبل أيام قليلة عقد قرانه على صديقة أحبها رب يسعدهما و يبارك لهما ، الحمدلله كتماني ساعدني كثيرا على تجاوز الأمر وأنصح بذلك كل بنت مال قلبها لا تبوح إلا لله
  ","

   نِعم أنت .. نِعم أنت .. نِعم أنت.
  
"
89005,"
   يعني افرح بالجانب الطفولي اللي عندي 😂⁦❤️⁩
  ","

   جمالنا بقدر بقايا الطفل بداخلنا !
  
"
89006,"
   قعدت معاه مره وارتحتله
 المفروض اسأله عن ايه بعد كده ؟ 
أنقذني ياأبي😢
  ","

   ولا حاجة !
   
   الأيام تمشي وهتبان لك الدنيا فترة الخطوبة ..
   
   مش لجنة امتحان شفوي هي.
  
"
89007,"
   لو سمحت لو صايمة فى. غير رمضان وكلت اى حاجة ونا ناسية تماما أن صايمة كدا اكمل ولا لا ؟!
  ","

   كملي.
  
"
89008,"
   ارجوك جاوبني العريس ابواه مطلقين منذ الصغر و هوا مسؤول عن اخواته و مامته ايه راي حضرتك
  ","

   ايه يعيبه في كده ؟!
   
   بالعكس .. ابن أصول وصاحب مسؤولية ..
   
   المهم يعرف يوازن كويس بينك كمسؤولية جديدة، وبين مسؤولياته المستمرة تجاه أهله.
  
"
89009,"
   انت بتجيب الكلام دا منين !! الوصفين حلويين
  ","

   وسعيد الحظ من لقي مقابله من الطرفين !
  
"
89010,"
   أنا كمان نفسي أتوفي في سلام 😂💔
  ","

   طب يا ريت في يوم واحد عشان توفروا علينا المشاوير 😬
   
   هصلي المغرب وآجي.
  
"
89011,"
   وتعريف الرجولة
  ","

   معنى مختلط من أمان جزيرة عالية وسط أمواج عاتية، ودفء كهف ينيره القمر في ليلة باردة، وصرامة سيف لامع في المعامع، واحتياج طفل مرتبك لغياب أمه عنه.
  
"
89012,"
   يا شيخ محمد
لو اخدت الايلتس حيفيدني بايه لو مش حسافر؟ 
يعني ممكن يفيدني جوا البلد باتاحه عمل ما؟
رجاء جاوب ممكن حد يعرف ويفيدني لان الفحص وتحضيره مكلف
  ","

   بيتاخد للسفر، أو للهجرة تحديدا .. وله مدة زمنية وتجدد اختبارك .. ومقرف جدا الصراجة 😏
  
"
89013,"
   يعني الزواج العرفي يعتبر زنا ؟
  ","

   الذي بدون ولي ومهر وشهود = نعم.
  
"
89014,"
   ما هو تعريف الأنوثة؟
  ","

   معنى مختلط من رقة الزهور واندفاع الطفولة وحنان الأمومة ورزانة نسمات الصيف !
  
"
89015,"
   ابى الله يكرمك انا متقدم ليه حد اعارفه واعرف أهله كويس وبحبهم جدا وهو ملتزم ومحترم وكنت نفسى ربنا يرزقنا بحد زى الشخص ده فى حاله ومحافظ على صلاته بس هو اقصر منى اوووووى وعارفة انى مش هتقابل اتجوز حد اقصر منى بس خايفة إنى محدش يتقدم ليه بالاخلاق دى انصحنى ياابى
  ","

   كل قرار وله تبعاته !
   
   لستم ملامين في أي قرار .. ما دمتم مستعدين للتبعات.
  
"
89016,"
   خليكي جمبه لو هو بيحبك يبقى هيسمع منك انصحيه و قوليله ان ده مش هينفعه و ده غلط و عواقبه ايه و رجعيه لدينه هتبقي عملتي خير بدل ما تسيبيه كدة مش فاهم تسيبه ليه !
  ","

   كلام عاطفي ساذج .. ياما ودى ناس في داهية.
  
"
89017,"
   ملتمسة لحضرتك عذر إنك عمرك مارديت عليا😈😂😂
  ","

   واضح هعمل يوم أرد بس فيه على الناس أصحاب الإعذار دول 😬
  
"
89018,"
   السلام عليكم الزواج اساسه الاشهار لماذا لا يعتبر كتب الكتاب اشهار مع العلم ان الناس بيدعوا معازيم كتير ع كتب الكتاب
  ","

   لأن عرف الناس إن العقد لا يبيح له الدخول بها !
  
"
89019,"
   الللللله أكبرررررررر و العزة لله ... وأخيرا ربنا كرمني
الشيخ جواب لي على سؤال😂😂😂😂😂
الانا استطيع ان اتوفى بسلام😅❤
  ","

   فليرحمك الله 😬
  
"
89020,"

    https://ask.fm/abuanaaas08/answers/147002458996
   
   وان كانت الاخت لديها حالة من شبهات فالتقرأ:
سابغات للدكتور احمد السيد
وهم الالحاد ل د.عمرور شريف
لا أعلم هويتي ل د. حسام الدين حامد
و الالحاد وثيقة التوهم و خواء العدم للدكتور حسام أيضا
و تجتنب الشبهات ما استطاعت
و حمى الله شباب المسلمين من الفتن
  ","

   آمين .. آمين ..
  
"
89021,"
   لو ابي بيقولي أجل موضوع زواجك عشان نعملك فرح يليق بينا ونجهزلك بيت كبير واللي انا عايز اتقدملها ممكن تتجوز اقنعه ازاي هوا متفاهم جدا وبيحبني جدا ؟
  ","

   قوله يا بابا لا الفرح ولا البيت هيسعدوني لو كانا مع غير من اختارها قلبي !
   
   وأنا عارف ما يهمك في الدنيا إلا سعادتي .. فساعدني لأسعد وأسعدك.
  
"
89022,"
   أخاف يا شيخ جدا! أخاف عليه من العذاب والله! تضيق بي الدنيا بما رحبت كلما تخيلت أنه سيزج في نار لا خروج منها ان مات على هذا "") أخبرني ببعض الأمور، لكني بالله ثابتة ان شاء الله.. وكلت الأمر لمن هو أعلم مني.. لكني أخاف عليه "") لا يهمني ما بيننا ان تم أو لا.. المهم أن يسلم وعلى الدنيا السلام 😔😔😔😔😔
  ","

   ابعدي أولا ..
   
   ادعيله ثانيا ..
   
   لا يتقطع قلبك ثالثا؛ فهو من ترك بنيانه هشا تذهب به الريح.
  
"
89023,"
   بمناسبة الالحاد صاحبتي بتقول ان اول طريق للايمان الصح هو الالحاد و ان احنا ماينفعش ناخد الدين زي مالاقيناه كدا و ربنا خالقنا عشان نستخدم عقلنا مش مجرد نمشي ع اللي لاقيناه موجود و بتحاول تقنع اللي حواليها انها صح اعملها ايه ؟
  ","

   تفري منها فرارك من المجذوم .. بلا قرف.
  
"
89024,"

    https://ask.fm/abuanaaas08/answer/147002324340?utm_source=copy_link&utm_medium=android
   
   انت مافهمتش فعلا ولا عايز تتأكد ؟
في ناس عايشة الدور وفاهمة الحياة غلط جدا يعني فياريت تطرقع لهم علشان يفوقوا
  ","

   عايز أتأكد إيه تحريرها لمفهوم (مجاهد) في الزمن اللي احنا فيه ده !
  
"
89025,"
   خطيبي معتقل...قويني يا ابي منهاره !؟
  ","

   اللهم يا رب فرجك وعافيتك وصلاح الحال والبال ..
   
   هوني عليك .. وأحسني بالله الظن.
  
"
89026,"
   بل كان على قدر من الالتزام! وفتن...
  ","

   انجي بنفسك إذن .. لا يلقي لك شبهة ما؛ فتخسري دينك ودنياك.
  
"
89027,"
   ازاي اعرف اني بحب خطيبي و اوافق علي خطوة كتب الكتاب...  انا خايفة من الخطوة دي..  بس مش عارفة اتاكد ازاي اني بحبه وهو اللي عاوزة اكمل معاه
  ","

   سبحان الله !
   
   يعني شفتيه رؤية شرعية، ووافقت على الخطوبة، ولبست شبكته، وعرفتيه عن قرب شوية .. مطلوب إيه تاني عشان تحكمي ؟!
   
   بطلوا وسوسة الله يستركم .. ما دام مفيش سبب منطقي للخوف أو مراجعة الاختيار.
  
"
89028,"
   بحبه وألحد يا شيخ ...
  ","

   اطسيت في نظرك يا وجع الشيخ !
  
"
89029,"
   السلام عليكم
يا شيخ أنا بنت على قدر من الجمال الحمدلله وهذا رأي أغلب من حولي لكنني أشعرأحيانا بأنني لست راضية عن شكلي فهناك  فتاة جميلة جداا اغار منها ومن نظرات الإعجاب التي تتهافت عليها من الناس ذكوراواناثا واتمنى لو اخفيها أنا خائفة أن يعاقبني الله أو أكون بذلك من المعترضين على قضائه 
بالله ترد 😢
  ","

   أحسني علاقتك بالله .. ودعي عنك هذه الطريقة في التفكير؛ كيلا تدمرك.
  
"
89030,"
   واحدة زميلتى ف الاوضة عاوزة تتجوز مجاهد وهى منتقبة وجميلة وضيعت عليها فرص كويسة كتير جدا ..هل تفكيرها سليم بقنعها انها هتعيش مطاردة طول عمرها وممكن تفقده ف اى لحظة بس فشلت
  ","

   مجاهد من أي ناحية !
  
"
89031,"
   أنا بمجرد ما بخرج من بيتنا للشارع بتحول إلى فتاه مكفهره الوجه مقضبه الجبين مصدرة الوش الخشب لا إرادي كده ، ولو قابلت حد اعرفه يقولي متدايقه ليه وأنا بكون مش متدايقة ولا حاجة ، هو المفروض أمشي أكركر ف الشارع ولا في إيه مالهم ياشيخ ؟
  ","

   الوسط حلو في كل حاجة !
   
   يعني لا (سخسخة) مستهجنة، ولا تكلف للجلافة بلا داعي.
  
"
89032,"
   من اين لنا بالرفقة الصالحة يا شيخ صديقات الجامعة تخلو يعبرون من جانبى كالغريب ولكنى ذهب أليهم وألقيت السلام ولكن حزنت بعض الشئ هل سأجد الرفقة الصالحة او ربما يكون العيب بى أنا😔
  ","

   نحن في زمان إن لم تحسن فيه مصاحبة نفسك أولا = هتتبهدل.
  
"
89033,"
   ما هو تعريف الحرية بالنسبة لك ؟
  ","

   أنا أرى الحرية في قيد .. يربطني بمن أحب !
  
"
89034,"
   اوصف حالك بكوبلية اغنية 😂😁
  ","

   بتودع حلم كل يوم .. تستفرد بيك الهموم ..
   
   وكله كوم والغربة كوم .. والجرح كبير !
   
   مبتديش حاجة اهتمام .. أهلا أهلا، سلام سلام ..
   
   بقى طبعك قلة الكلام .. ومفيش تفسير.
  
"
89035,"
   صف نفسك بصورة واحدة موجودة لديك.
  ","

   ازيك يا آسك !
   
   جعان .. بس كده يا سيدي ..
   
   وده فيديو يوضح مثال للصحاب الجدعان أما يعزموك على ديك رومي ويقنعوك إنك لازم تنظف الورك بسنانك .. وبعدين تلاقيهم بيضحكوا جدا .. وأنت غلبان ومش فاهم 😔
   
   أتاريهم بيصوروا .. عشان يبتزوك ..
   
   لكن أنظر له الآن وأتصبر 😢😬
   
   عموما: تصبحون على خير يا صحبة الجنة 💚
  
"
89036,"
   يا شيخ أنا متقدملي شخص بيدخن وبيقول عايز يبطل ومقصر في الصلاة وهو عمل عمرة بس هو مش ملتزم ولا أهله وأنا نفسي في واحد ملتزم وده كان حلمي من زمان لكن ماما عمالة بتقنعني وتقولي هو عنده قابلية وممكن ربنا يهديه على ايديكي وانت تعينيه بس أنا عايزة شخص يعيني برده ولما أضعف حد يوجهني أعمل إيه ياشيخ ضروووري
  ","

   ارفضي.
  
"
89037,"
   ادعى لزوجى يا أبي  
والله ماشوفت زيه ولا هشوف 
لا ازكى على الله أحد 
بس هو حد يا شيخ ما يتوصفش من جمال كل شئ فيه 
انا والدى ووالدتى اتوفوا قبل زواجى وناس كتير سافرت وناس ماتوا اتحملت فوق طاقتى وربنا عوضنى بجوزى  مابقتش عايزه حاجة تانى خلاص 
سنه زواج 😊 ادعيلنا بالذريه 
وبشر البنات إن ربنا كريييم
  ","

   أيوه كده !
   
   اللهم لك الحمد .. اللهم بارك ..
   
   ربنا يسعدكم ويحفظكم ويديم عليكم النعمة.
  
"
89038,"
   خليه يسمع النسيان قرار مش زرار ياشيخنا جميييل فادنى جداا ..اينعم مش نسيت اوى بس حاسه بكم رضى من عند ربنا رهيب الحمدلله
  ","
  ....
  "
89039,"
   غير السائل 

ايه اللي يمنع وجود الاتنين يا شيخنا ! 
بالله عليك شجع الشباب و البنات على الزواج بدري
  ","

   يا حبيبي كل إجاباتي الماضية من شوية فيها الجمع، وتحديد الوقت المناسب كمان !
   
   الفكرة إن السائلة محطوطة في اختيار صفري .. واللي يحطها في اختيار زي ده = لا يستحق التضحية.
  
"
89040,"
   يا شيخ انت شفت الرسول ف رؤيا ؟💙 رد عليا بقى !
  ","

   سؤالك تكرر كثيرا .. وكلما رأيته = تندت عيناي.
  
"
89041,"
   ""ونطمع أن يدخلنا ربنا مع القوم الصالحين ""
بما إني براجع دلوقتي يا أبي والآيه دى جات قدامي ، فأحب أقول لحضرتك ف الجنه بإذن الله الله يكتبهالنا جميعاً سأذكرك عند ربي گ سبب في تغير حياتي بمعني أدق في إنقاذ حياتي 
دمت يا أبي ناصحاً لنا جابراً لخاطرنا 💚
  ","

   ودمتم جميعا صحبة .. حتى رؤية وجه الله.
  
"
89042,"
   دراستى ام خطوبتى ؟(طب بشرى)😢
  ","

   دراستك.
  
"
89043,"
   انا عرفت ان فيه بنت بتشرب سجاير من ورا اهلها اعمل ايه يا سيدنا 😃
  ","

   ملكش دعوة.
  
"
89044,"
   لو قال لى أثناء الرؤيه الشرعيه ان والدته هتبقى تيجي تقضي معانا الاجازات ف شقتنا هى شقه ايجار ف مدينه بعيد عن بيت والدته فسالته ع طول قالى يعنى شهر كل فتره بس انا مش هستحمل دا رأي حضرتك اى ؟احنا الاتنين دكاتره وبنشتغل ووالدته ربة منزل
  ","

   إقامة شهر معاكم كتير الصراحة !
   
   لكن ده راجع لطاقتك ولطبيعة شخصيتها .. لعلها تكون أما ثانية لك.
  
"
89045,"
   انت في حياتي حاجه مختلفه ياشخنا بتهديني وسبب في هدايتي ربنا بعته من غير مترد ع ولا سؤال
  ","

   يا رب اكتب لي عندك بمنك حسنات لا ألقي لها بالا .. تبيض وجهي يوم ألقاك !
   
   الله يجبر خاطرك، ويحفظك.
  
"
89046,"
   * فشار* مصاصة* سكاكر* شيكولاتة*
  ","

   لا والله .. نفسي الوقت في سلطة خضرا !
   
   وشكلي هتهور وأروح أجيب طماطم وخيار وخس .. مش هعرف أنام كده 😢
  
"
89047,"

    https://ask.fm/abuanaaas08/answer/146986531956?utm_source=copy_link&utm_medium=android
   
   أنا مبسوط جداً من إجابتك و الله و حاسس بكده فعلاً لكن ممكن حضرتك توضح لي أكتر وجهة نظرك ؟
بمعنى أقوى ادينى على دماغي شويه عشان اتظبط ؟
  ","

   معنديش طاقة والله الوقت خالص !
   
   لكن عموما ما ذكرت لا يسيء لها مثقال ذرة.
  
"
89048,"
   وصيدله يا شيخنا يفتحوا من امتى 😅
  ","

   أول ما يلاقوا المكان ! 😛
  
"
89049,"
   هو لو انا شخصيه رومانسيه وموضوع الاهتمام ده بيفرق معايا جداا ممكن الاقي حد زي ولا المفروض احاول اغير من نفسي لاني هتعب بعد الجواز
  ","

   لازم تلاقي حد زيك .. أو على الأقل يقدر يحتويك.
  
"
89050,"
   ي ابي بالله هنا ..
ابن خالتي بيحب زميلته المسيحيه وبيتفق معاها ع الجواز وانا عارفه هي صاحبتي وحكتلي وانا ماقدرش اواجهه واخاف اقول لاهله ولو ف يوم عرفوا اني كنت عارفه وماقولتش هيلوموا عليا،انا نصحتها وقولتلها ان الضرر الاكبر هيكون عليها هي لكن بتقزلي مش قادره ابعد فسكت ف حل ولا اسكت خالص 😨😨😨
  ","

   ملكيش دعوة .. لكن انصحيها دايما تبعد .. غالبا مش هيقدروا أبدا.
   
   ربنا يهديه .. ويهديها ..
  
"
89051,"
   أبا أنس 
في صديق رشحلي عروسة و أثناء بحثي عنها على الفيس وجدت أن عندها ولاد قليلة على قائمة الأصدقاء لكن بأمانة لم أجد تفاعل من لايك و كومنت من ولاد عندها إلا مرة واحدة فقط و أنا شايف إنها مناسبة في باقي المعايير لكن أنا مستغرب حاجة زي دي كونها خريجة مدرسة أزهرية و هي الآن جامعة خاصة 
هل أنا غلط؟
  ","

   و(أوفر) كمان !
  
"
89052,"
   خليه يبعد يا شيخنا وفهمه ان المستوى الاجتماعى والمادى مهم جدا وبيأثر ع الفكر انا اخويا غلط الغلطه دى وكمل وقال هيغيرها بس للاسف عايش فى خناقات دايما .
  ","
  ....
  "
89053,"
   سبحان الله 😅أفضل شهر ابعت ومفيش ولا مرة رد وانهاردة رديت عليا مرتين 😄
  ","

   شفت ازاي !
   
   هو نصيب 😬
  
"
89054,"
   عايزة احب واتحب واتجوز :))
  ","

   الله يحنن عليك 😬
  
"
89055,"
   ياشيخ كلمة بالله عليك للشباب الملتحي الذي يطلق عليه ملتزم ،وهو مقضيها كلام مع دي ودي ؛أدام الناس بيمثل أنوا شيخ ومن وراهم حاجة تانية ؛لأني اتعقدت والله ممن يستترون وراء ستار الالتزام والتدين 😭😭
  ","

   خليك في حالك !
   
   كل حسابه على الله .. المهم حافظي على نفسك أنت.
  
"
89056,"
   صاحبتي مخنوقه جدا من زوجها من بداية زواجهم 
ومش قادرة تحكي لحد ع خنقتها غيري
لانه مش بيسمعها
بيعاملها بإهمال شديد منذ زواجهما من اربع سنوات
ماذا تفعل
  ","

   تقف معاه وقفة جادة وتصارحه بكل اللي جواها .. بلطف.
   
   وتدعي ربنا يهديه لها ..
  
"
89057,"
   واللي في طب تفتح بابها من امتى ؟  😃 
ينفع لما اخلص خالص وابدأ الامتياز او بعده ؟ بحس والدي رأييه كده وبيحب يشوفنا مستقبليا ناجحين و هكذا رأي حضرتك يهمني يا شيخ ؟ 😃
  ","

   من ٦ مناسب بالنسبة لكم أيها المطحونون في هذا العالم الجميل 😬
  
"
89058,"
   انتظار مالايأتي وفي علم الغيب ؟
فقدت الامل..
  ","

   قد يكون أقرب مما تتخيل .. وقد لا يأتي أبدا !
   
   المهم أن تستمر الحياة، بحسن الظن بالله.
  
"
89059,"
   ارجووووووووووك الرد
انا خاطب وفى فرق بينا كبير مادى واجتماعى لصالحى بس ده واضح انه عامل مشاكل وحاسسيات اقل كلمه بقولها بتتفسر دايما غلط وهى للاسف كلام اهلها بيغيرها نحيتى وقلت ليها محدش يدخل بينا الموضوع اتطربق تقريبا انصحنى بالله عليك
اتعامل ازاى ؟
  ","

   ما دامت مش عارفة تتعامل صح = فراجع اختيارك من الأساس.
  
"
89060,"
   مللت الانتظار
  ","

   ليس ثمة خيار آخر !
  
"
89061,"
   أنا في كلية علوم ، تقدم لخطبتى الكثير وكنت أرفض بدون مقابلتهم ، أرى أننى مازلت صغيرة ولا أتحمل عبء هذه المسؤولية الآن ، ولكن الكثير يقولون لي فكرى بالأمر فلن يكون عائق لاستكمال دراستك
  ","

   افتحي بابك بداية من سنة 3
  
"
89062,"
   الصاحبه اللى تخبى على صحبتها  هى حامل فى ولد ولا بنت تبقى واتعامل معاه ازاى بعد كده
  ","

   تبقى مصرية أصيلة ! 😬
  
"
89063,"
   يا شيخ هو النسيان قرار صعب يتنفذ انا بقى لي ٣ ايام مش عارف انام😭
  ","

   ٣ أيام !
   
   لسه بدري .. ما زلت في بداية الوجع ..
   
   لكن هتقدر .. ما تقلقش .. ربك لطيف، يعافي ويعين.
  
"
89064,"
   دكتور هو حضرتك تعرف حازم الصديق والدكتور امير منير والصحبة؟ ولو تعرفهم رأى حضرتك فيهم ايه
  ","

   أعرفهم ويعرفوني، لكن لم أسعد بلقيا أحد منهم سوى حبيب قلبي وخليل روحي: محمد إبراهيم .. وجمعني ايفينت التطبيقيين بالجميل أدهم ..
   
   وأنا أحسبهم أناسا مخلصين .. ولا أزكي على الله أحدا.
  
"
89065,"
   هو في احلي من توفيق رأسين بالحلال 
شوف بقي حضرتك هتوفق كام راس 😂
أضحك الله سنك دائما 💚
  ","

   المهم آخد (سعيي) .. ما دامت بالروس بأه 😂
  
"
89066,"
   هو الا عاوز ينضم لصحبة الچنة يعمل ايه ؟😁⁦:)
  ","

   صحبة الجنة برضه !
   
   يا خلبوص 🙄
  
"
89067,"
   احصل ع امتياز ولكن احزن لعدم كوني من العشر الأوائل..  ده طبيعي ؟
  ","

   طب يعني أنت جاي تستفزنا مثلا !
   
   يا بيه دحنا بنتشعلق في رضا ربنا.
  
"
89068,"
   اقتراااااااح
إيه رأي حضرتك نخلي زيتنا في دقيقنا😂
وتجوز الأخوة 👨للأخوات 👩
 واهه كلنا هنبقي 
تربيت حضرتك فالمشاكل هتكون أقل 😎 ونخف عن حضرتك ويكون  فيه تفاهم ونفرح بولاد وبنات يقولولك ياجدو 👫
  ","

   ههههههه
   
   ونغير شعارنا من صحبة الجنة .. ل: عرسان الهنا 😬
  
"
89069,"
   بحبها جدا فوق ما تتصور وجاهز اني اتقدملها وقولتلها فردت عليا وقالتلي لو اتقدمت دلوقتي هتترفض لان اهلي رافضين اتخطب ف الدراسه احنا ف رابعه اسنان خاص وقالتلي انتظر لما نخلص واتقدم وانا حاليا مش بكلمها ووعدت ربنا اني مش هبص ليها أو اتابعها باي شكل لغايه متقدم ف خامسه بس خايف لتتخطب فريح قلبي بالله عليك
  ","

   لو مكتوبة لك = والله ما حد واخدها غيرك !
   
   فوض لله أمرك.
  
"
89070,"
   أعذرني لتكرار السؤال، لو سمحت، ينفع أطلب من بنت إننا نلتقي عشان نتعرف بمكان عام وبعلم أهلها؟ أصل عندنا بفلسطين الخطوبة معها كتب كتاب .. لو مينفعش ازاي أعرف القدر الكافي عن البنت أصل الزمالة في الدراسة أو السغل لا تعطي القدر الكافي من المعلومات لاختيار شريكة الحياة
  ","

   بالعكس .. الزمالة في الشغل والدراسة بتكشف كتير من جوانب الشخصية !
   
   وتقدر تتعرف عليها أكتر في بيتها لما تتقدم .. وبعدين تقرروا.
  
"
89071,"
   اتساءل يا شيخ ... هل قل عدد الاسئله الان بعد ان قلت لنا مايكفى لنحيا به !!!
ام مازال العدد يتكاثر 😄
ابقاك الله لنا .... وبارك فى عمرك❤❤
  ","

   يتكاثر بالانقسام الميتوزي 😔
   
   الله يسعدكم 💚
  
"
89072,"
   جاي يلوم ويعاتب بعد ما كل واحد فينا تزوج وربنا رزقه بطفل ...... قوله حاجه أرجوك ؟
  ","

   العب بعيد يا شاطر.
  
"
89073,"
   ابن اختي 9 سنوات و إن شاء الله هيختم القرآن بغد مدة قليلة جدا😍
ممكن تقترحلي هدية لطفل في العمر دا و للمناسبة دي بس ماتعديش ٢٠٠ جنية و شكرًا مقدمًا و بعتذر ع تفاهة السؤال✋
  ","

   تفاهة !
   
   وفيه أجمل من كده برضه ؟!
   
   ساعة حلوة أنيقة .. هتبسطه.
   
   الله يبارك فيه ويحفظه وينبته وأولادي وأولاد المسلمين نباتا حسنا.
  
"
89074,"
   يا ابي طلع مكنش بيعمل اي حاجه من دي كان عاوزني اكرهه وانا اسيبه وانا كنت كل مرة اتمسك واقول بنت الناس متسبش حد في وقت ضعف او فتور وكنت بحاول اعينه علي نفسه وجبتله هدية وكتبت رسالة فيها كلام طيب لكن بلا اي رد فعل انهيت الخطوبة بس موجوعه اني كنت بفرض نفسي كدا وانه مكنش رجل كفاية انه ينهي لو عاوز 😔😔
  ","

   أنت أصيلة وعملت بما يليق !
   
   لا تلومي نفسك على الكرم .. فقط تعلمي بعد ذلك أن يكون في محله.
  
"
89075,"
   شيخ لو سمحت✋✋✋✋✋
انا في واحد متقدم ليا بس هو مسافر السعوديه ...اهله هم اللي جم ...وهو طلب منه يطلبوا مننا نبعتله صوره ليا عشان هو هينزل مخصوص ..ولقي ف قبول شكلي  ..بس طلب يكلمني ف التليفون مره قبل م ينزل.محتاره اوي اوافق ولالا اقول عشان عايز يبقي ف قبول مبدأي عشان هينزل مخصوص ولاهوالمفروض ينزل مخصوص
  ","

   تكلمي معه مرة بإشراف أهلك .. لا بأس.
  
"
89076,"
   السلام عليكم
 متزوجه من 6 اشهر زوجي حد كويس جدا الحمد لله بس مشكلته انه بيزعل من اي حاجه حتي لو كانت شئ بسيط جدا مش مستاهل ومش بيهون عليا زعله فبروح اصالحه ف كل مره ومش بيرضي ""وبينام زعلان مني"" رغم انها والله ممكن تكون حاجه متوقعش ابدا انها تزعل حد .. المشكله دي مسببالي ضغط عصبي

اعمل ايه 😥
  ","

   اعملي اللي عليك بتجنب ما يُغضب وبمصالحته إن غضب، ولا عليك مما بعد ذلك !
   
   وابقي تكلمي معه بلطف في ساعة صفا ليجاهد نفسه على التخلص من هذا العيب الذي سيأكل كثيرا من عمره.
  
"
89077,"
   اختي عندها سرطان خدت ٣ شهور كيماوي وبطلت مع ان كان فاضل من الورم ١% وتخف نتألم كثيرا انا وامي ولكن هي لا تسمع لنا لا تريد تكملة علاجها بالله قل لها كلمة فلم نعد نحتمل (قطوف تمتنع )
  ","

   أختي ..
   
   أنا أعلم كم الألم الذي أنت فيه !
   
   أعلم مللك من الانتظار والوحدة .. وحتى من شفقة من حولك ..
   
   أعلم رغبتك في قضاء تلك الأيام بلا بهدلة (قدر المستطاع) ولو كانت في انتظار النهاية !
   
   لكن .. من منا لا ينتظر النهاية ؟
   
   ومن منا لا يحارب من أجل البقاء .. لكن فقط مع اختلاف في ساحة معركته !
   
   وساحتك أنت في التمسك بالأمل !
   
   نعم .. لا أقول في الصبر، فأنت -بإذن الله- صابرة راضية، ولا أقول في القوة فلا يأخذ قرارا كقرارك هذا ضعيف !
   
   لكنه في التمسك بالأمل كاملا .. ما دامت هناك فرصة لغد يأتي فلا ينبغي أن نتخلى عنها ..
   
   والله الذي قدر كل هذا .. لا يعجزه الشفاء في طرفة عين !
   
   أرجوك .. لا تستسلمي ..
   
   واحتسبي كل آلامك .. وأبشري.
  
"
89078,"
   مخطوبين و ماشيين في إجراءات العقد..  بس انا خايفة من الخطوة دي... خطيبي الله يباركله يا رب كويس جدا معايا و واخدين الخطوة دي عشان ما نعصيش ربنا..  بس انا خايفة..  هل الشعور ده طبيعي و لا كده في حاجة غلط يا أبي؟؟
  ","

   طبيعي .. طنشيه وافرحي !
   
   أتم الله لكما بخير.
  
"
89079,"
   اخي ابو انس مساءك معطر بذكر الرحمن ،، محتاج رايك ف موضوع في انسانه بفكر اتقدم لها لكن ظروفي الان لاتسمح ولا كمان سنة قدام الا اذا ربنا ييسير ان شاء الله ، ف كنت حابب افتحها واصرحها بمشاعري نحيتها، وف نفس الوقت بصد نفسي واقول ميصحش ، بقالي اكتر من سنة ع كدا ، اصرحها ولا استني ؟
  ","

   استنى حبيبي .. يسر الله لك الخير كله.
  
"
89080,"
   🌸
انا متجوزه وعندي بنتين انا وجوزي متجوزين عن حب او كنت مفكره انه حب المهم من تقريبا سنه اكتشفت انه بيخوني مع واحده اعرفها واجهته وانكر فلجأت لاخوه الكبير وحصل مشاكل كتير مع اخوه بس انا وقفت ف ضهره وخليتني جنبه وكنت هخسر اهلي عشانه ومن كام يوم اتفاجات بصورها ع فونه وصور استغفر الله مش عارفه اواجهه
  ","

   مكنش ينفع تدخلي حد بينكم في حاجة زي دي !
   
   وممكن جدا يكون بيحبك على فكرة .. بس نفسه الدنية زلت به لهذا المنزلق ..
   
   كلامي ممكن ما يدخلش عقلك كامرأة .. لكنه -للأسف- يحصل ..
   
   عموما .. لو بيتعامل معاك كويس في المجمل يبقى المواجهة تكون بينكم بس وبدافع الرغبة منك في المساعدة على التجاوز .. مش بنظام كبسة شرطة المخدرات؛ عشان ما يتكسرش الحاجز اللي بينكم، بالتالي ياخد رد فعل يعقد الدنيا !
   
   وما عدتيش تجسسي عليه ..
   
   وادعيله ربنا يهديه ويعافيه.
  
"
89081,"
   B- ده انت نادر يا شيخنا😅بس مش حلو بردو عشان مش كتير اللي كده انا O+ شعب مصر كله كده😂✋
  ","

   طبعا نادر 😇
   
   هذه ال B أحبها !
  
"
89082,"
   عاااااش ابى😅👋
طلعت مش بتخاف من الحقن😯😯🙁
  ","

   لا والله بخاف .. وصورت نفسي من باب:
   
   لازم أنجح .. لازم أنجح .. لازم أنجح 😬
  
"
89083,"
   حابه اشكر حضرتك جدداا على وجودك ومساندتك وكلامك اللى بيقوينا وعايزه حضرتك تدعى لصحبتى (دعاء ابو جبل) السبب فى متابعتى لحضرتك والسبب فى حاجات كتير حلوه فى حيااتى من غير ماتعرف انها بتفيدنى بس انا بدعيلها وبحبها جداا لانها كانت خير رفيق ..وربنا يرزقك جنه الدنيا والاخره ياارب ويرزقك راحه البال💜💜
  ","

   ومعانا فقرة أماني وأغاني 😬
   
   الله يسعدكم .. جميعا.
  
"
89084,"
   فصيلة دمك ايه يا شيخ ؟
  ","
  B-
  "
89085,"
   هو لازم اي بنت تنخطب او تجوز لازم تخبره انها حبت قبل كده؟؟
  ","

   لازم .. في حالة أما تكون عبيطة !
   
   (طبعا ما تنطقش ولا تجيب سيرة .. ولا تسأله أيضا عن ماضيه ما دام ظاهره الصلاح .. استتروا بستر الله عليكم، ولا تفتحوا للشيطان أبوابا يلج منها بينكم فيفسد حياتكم بالشكوك).
  
"
89086,"
   💉💉✋✋ممكن تعمل فيديو عن التبرع بالدم
  ","

   كنت بتبرع من مدة قصيرة وفكرت الصراحة أعيش دور البوسوتيف انيرجي .. بس غيرت رأيي 😬
  
"
89087,"
   امى بتشتمنى باقذر الشتائم و بتقول صفات كتير مش فيا و هى عارفة انى مش كده بس بتقول كلام يجرحنى و خلاص بتقولى عانس رغم انى عندى 23 سنة و بتقولى يا موكوسة و انا الحمدلله معايا ليسانس السن و كنت دايماً من الاوائل انا كتير اوى مش برد عليها بس انهرده زعقت  و هى بتضربنى و زقتها هل ده عقوق ؟
  ","

   إن كان كما تقولين = فهي مش سوية نفسيا !
   
   بالتالي تعامليها على إنها حد عنده ظروف وبنتحمله لله .. يعني تلزمي الأدب معها، لكن لا تسمحي لها أبدا باستنزاف روحك بأي طريقة !
   
   تطنشي كلامها البذيء ده .. ولا تمكنيها من ضربك.
   
   وتصنعي لنفسك عالما خاصا تسعدين به، حتى يصلح الله حالك وبالك.
  
"
89088,"
   شكلك متعشتش يا أبو أنس يبقى تميس وفول افغانى وعدس وليذهب الكام كيلو الى جرتهم الى الجحيم 😂😂
  ","

   لا يا عم .. أنا لسه بكفّر عن اللي عملته في الإجازة .. تهون عضة الجوع = الشعور بالسلام النفسي 😌
  
"
89089,"
   ياشيخ حضرتك موجود اهو 
انا بشاهد مواقع اباحيه وبنقطع فترة وبرجع تاني 
بندم وابعد فترة وارجع تاني 
دا يعتبر زنا يا شيخ
  ","

   لا طبعا .. زنا إيه بس !
   
   لكن ذنب كبير جاهد نفسك في الإقلاع عنه .. وكلما زللت فتب؛ لا تيأس.
  
"
89090,"
   لا مانا لازم اشوفك واقعد معاك مش هينفع احب فيك في الاسك كده يا شيخنا ، بالله عليك اتصرف عاوزين نتقابل As
  ","

   الحب من طرف واحد عذاب لازم ينتهي 😬
   
   تسلم يا غالي .. جمعنا الله بالأحبة على خير.
  
"
89091,"
   تاكل بيض عيون 🍳🍳🍳
  ","

   لأ .. هنبدأ في نظام الابتزاز ده هقوم أنام 😬
   
   أنا جعان ومش ناقص 😢
  
"
89092,"
   زنيت تبت وعملت عمليه ومكنتش والله مخططه لأي حاجه اتقدملي شخص وكتابنا الكتاب واطلقت قبل الفرح بسبب خلافات بعدها بقيت مطمنه شويه ان فايديا قسيمه لاني خايفه م نتيجه العمليه بفكر دايما اني اقول اني مطلقه بعد الدخول لكن اهلي بيرفضوا اعمل ايه ولو قولت دخلت يبقي كدب لان مش م زوجي
 اهون كدب العمليه ولا دا
  ","

   توبي لله، واستري نفسك .. وانسي وخلاص.
  
"
89093,"
   بالله عليك اجبني يا شيخ 
بحبها جدا ولكن قطعتنا الاتصال بيننا حتي يبارك الله لنا في علاقتنا حتي تتم الخطوبه باذن الله ولكن ياتي عليا اوقات كثيره اشتاق جدا لحديثنا سويا و ياتي عليا اوقات واخاف ان تمل او تضيع مني ما العمل !
  ","

   هذه الأمواج التي تضرب طبيعية جدا !
   
   المهم حسن احتوائها وتحملها ..
   
   اثبت ولا تضعف .. يسر الله لك الخير.
  
"
89094,"
   مخطوبة وبعشق خطيبي وخطيبي يحبني بشده،لكن المشكلة انه عند اي خلاف يصل بالعلاقة للانفصال ويطلب من والدتي اخبار والدي بانهاء العلاقة،،ثم يسترجع نفسه بعد يومين ويعود يتوسل لي ولوالدتي..
احبه لكن لا اشعر بالامان معه.. ما الحل؟
  ","

   من يحب = لا يمكنه التلويح بالفراق مع كل منعطف !
   
   غياب الأمان = يسلب أي علاقة مبررها للاستمرار.
  
"
89095,"
   أنت محدش يتوقعك صحيح لكن مش لدرجة تفتح دلوقتي 
عاوزين ننااااام😢
  ","

   وأنا كمان !
   
   يلا .. ألقاكم يا صحبة الجنة 💚
  
"
89096,"
   مش ناوي تغسل الطبق اللي في الحوض ؟! 
معندكش حجة صاحي بدري والسبت اجازة
  ","

   غسلته الحمد لله 😃
   
   دحنا جامدين أوي 😌
   
   حبيبي 💚
  
"
89097,"
   أشعر وكأنني وردة ذابلة، لا أحد يفتقدني لا أحد يلاحظ غيابي ولم اشعر بأهمية وجودي او إنني الخيار الوحيد في حياة اي شخص، شخص عابر مر على الجميع لكن لا أحد يتذكره.
  ","

   طول منت بتنتظري أهميتك من اللي حواليك سيلازمك هذا الشعور !
   
   اسقي روحك بنفسك .. لا تدعيها للذبول ..
   
   أقدر بالطبع حاجتنا للاهتمام والمؤانسة .. لكن لا ينبغي أبدا أن نغفل عين قيمة أرواحنا إن غابت عنها هذه المعاني.
  
"
89098,"
   هو انا عمرى حضرتك ماهترد عليا ولا ايه ..عموما صباح الخيرات
  ","

   صباح الرضا ..
  
"
89099,"
   شفت حلم لحضرتك من يومين 
على أد ما هو حلو على أد ما أنا خايفة منه .. يارب يكون خير يارب
  ","

   يا رب .. آمين ..
  
"
89100,"
   هل في حاجة ممكن اعملها او ادعي بيها تخلي ان اللي بفكر فيه يبقي حلالي مع العلم انه ميعرفنيش
  ","

   ادعي ربنا بالخير .. حيث كان.
  
"
89101,"
   عمري ١٨ سنة كنت افعل الافاعيل كلها وانا صغير تبت منذ حوالي اربعة اعوام اتذكر ما قد مضى وتضيق عليا نفسي حتى انني دعوت كثيراً ان اموت من خجلي امام خالقي وامام نفسي ..
  ","

   لا ييئسك الشيطان !
   
   تجاوز ما مضى .. وابدأ حياة جديدة ..
   
   من تاب = تاب الله عليه.
  
"
89102,"
   فى حالتى انا اهلى ولما ببعد بييجوا هما يقلولى مالك ولما بفتح مواضيع بينرفزونى جدا ومنطقهم دايما غلط وبيتدخلو فى خصوصياتى بشكل غريب
ايه الحل مع الاهل ؟
  ","

   اسمعي الفيديو ده:
   

    https://www.facebook.com/m.atiia.soliman/videos/1300931739986668/
   

"
89103,"

    https://ask.fm/abuanaaas08/answers/146968265076
   
   > وما توبه الكفر ياشيخ .. اللي سمعته عن النبي إلا الشرك بالله
  ","

   أن يُسلم موحدا لله !
  
"
89104,"
   22 سنة ولسه فيش أي كلام مع بنات ولا حتى كصداقات .. انا زهقت من البلايستيشن يا شيخنا .. 😅😅
  ","

   البلاي استيشن ده نعمة يا ابني !
   
   بيطلع طاقتك المكبوتة وبيكفر ذنوبك بحرقة الدم 😬
  
"
89105,"
   طيب واللى لا يستحق نتعامل معاه ازاى ؟
المعادله دى صعبه اوى
مهو لو كويس مش هيعرف يتعامل بعجرفه وفى نفس الوقت طاقته على الاستحمال بتتحرق ومسيرها هتخلص
  ","

   يبعد عن اللي بيؤذيه وبيستنزفه !
  
"
89106,"
   بالله عليك تجاوب يا ابى حبيته من ٥سنين وقعدت ادعى ربنا بيه وبعدها بسنة لما كنت ف ٣ث لفيناه باعت مامته وبيقول انه بيربط كلام لحين م اخلص ٣ث زاد حبى ليه ولازال وصلت ل٣طب لا خطبنى ولا خطب غيرى ينفع اخلى صديقه امينة تتدخل تعرفبس اذا كان لسه عايزنى ولا لا بدال م افضل منتظرة
  ","

   منتظرة ايه ؟!
   
   كده كده لسه أدامك سنتين على الأقل لهذه الخطوة .. ما تعمليش حاجة ..
   
   ووقتها يا يتقدم هو .. يا يتقدم أفضل منه وأنسب لو كان غير رأيه أو ظروفه لم تسعفه.
  
"
89107,"
   هل للزنا توبة ؟
  ","

   ليس ثمة ذنب لا توبة له !
   
   حتى الكفر
   
   المهم الصدق والصلاح.
  
"
89108,"
   ابي متقدملي شخص اصغر مني سنا لكن لديه خلق ونحسبه ع ذلك دا ممكن ياثر بعدين ؟
  ","

   لأ .. ما دام فيه توافق وقبول.
  
"
89109,"
   ابي..اذنبت ذنب كبير وتوبت وبتوب وبعمل اي حاجه عشان ربنا يرضي عني لان ضميري قاتلني ..لكن حد قالي انتي منافقه وربنا مش هيقبل توبتك لانك عارفه انو غلط وبردو عملتيه ودا اسمه نفاق ..مش تعملي وبعدين تيجي تقولي توبت ..الكلام قتلني ومن وقتها بعيط💔
  ","

   الحد اللي قالك ده = شيطان جاهل !
   
   من يخلو من ذنب ؟!
   
   المهم عدم الإصرار وسرعة التوبة .. بلا يأس.
  
"
89110,"
   (والدي مقتنع ان حقنا عنده اكل وشرب بس فلوس يعني) وده السبب الوحيد اللي خلاني انزل اشتغل 13 ساعه بنت 20 سنه + دراسة فلسفة ضغط من كل النواحي يشوبه عدم الرضا علي الوضع الحمد لله طبعا بس تعبت والله تعبت .. هل انا كده صح ؟ وادعيلي ربنا يرضي عني ويراضيني..
  ","

   استعيني بالله .. اثبتي وأبشري.
  
"
89111,"
   هي الشخصيه الطيبه المطيعه ليه دايما مهدور حقها
  ","

   لأنها لا تحسن تمييز من يستحق بذلها !
  
"
89112,"
   صباحك فل 
حبيتها ورحت قولتها انا خامسة صيدلة وهي تالتة طب 
بتقولي لسه بدري .. انا متمسك بيها جدا .. وظروفي جاهزة اتقد رسمي .. رايك اي ياحبيبي ؟!
استني سنة واروح ولا اي
  ","

   تقدم وشوف هيقولوا إيه.
  
"
89113,"
   إيه الفرق بين جبر الخواطر والنفاق؟
  ","

   تفرق جيدا بما تجده من أثر في قلبك !
   
   ولو تشابهت الحروف.
  
"
89114,"
   إذا وجب عليك الاختيار .. هل تفضل أن يكون ابنك عندما يكبر ذكي أم طيب؟
  ","

   ابني .. أنس !
   
   أول فرحتي .. وجمال كنيتي ..
   
   السند لأختيه -بإذن الله- .. والبار بوالديه في دنياه وأخراه ..
   
   أعجبتني كلمتك يا آسك .. ولم يعجبني سؤالك ..
   
   إن الذكاء بدون طيبة = خبث ووبال ..
   
   وإن الطيبة بدون ذكاء = عي وملال ..
   
   وإني أسأل الله أن يجعل أنسا ذكيا طيبا، مباركا حيث كان ..
   
   وأختيه .. وأولاد المسلمين ..
   
   ها هو ينال منذ بضعة أيام أول شهادة تقدير في حياته .. جعله الله موفقا حتى وفاته.
  
"
89115,"
   ادعيلي الله يعوضني خير
  ","

   يا رب .. ونحن جميعا ..
   
   ألقاكم يا صحبة الجنة 💚
  
"
89116,"
   واللي بيروح الدوام ومعندوش طبق في الحوض 🤔
  ","

   نقوله: شاطر .. شاطر .. شاطر 😬
   
   (بصوت جنى مقداد).
  
"
89117,"
   ليش تلومون الحريم طيب
  ","

   أنا ما ألوم 😢
   
   والله !
  
"
89118,"
   يا ابي هو زمااااااان القران كان بيتقرا ازاي ..بالتجويد ولا ايه
  ","

   طبعا بالتجويد .. هذه أحكام أخذت بالتلقي.
  
"
89119,"
   الدوام افضل من شغل البيت
  ","

   الصراحة يعني ومن باب الإنصاف ومع الطبق اللي عندي في الحوض بقاله أسبوعين مكسل عنه .. فالدوام أحسن 😬
   
   المشكلة بس في رنة المنبه .. وتبقى عايز تخبط برجلك في الأرض: والله منا رايح 😢
  
"
89120,"
   ايه اللى مصحيك ع الصبح كداا 😂😂👊
  ","

   إيه يا جدعان كتير مستغربين ليه كده !
   
   أنا دوامي كل يوم الساعة ٧ 😢
  
"
89121,"

    https://ask.fm/abuanaaas08/answers/146924622708
   
   الإجابة دي ممتازة ماعرفش الشباب مستغربين من إيه، خطيبتك محتاجة تشوف راجل يحسسها بالأمان مش يحسسها إن حملها بيزيد، بعد الجواز عيطوا عالتدبيسة دي سوا عادي 😂🎉
  ","

   وكل واحد في ايده (شبشب) 😬
  
"
89122,"
   مش عارفه اتعامل مع امي.. فعلا حاولت كتير مش عارفه حاولت اكتر م مره اكسبها بتبقي كويسه معايا فتره وترجع تاني.. بتشوف نقط ضعفي وتجرحني فيها دايما بحاول اكسبها بس عمري ماحسيت انها عاوزه تكسبي.. اتكلمت معاها.. عيطت ، خاصمتها ، سمعت كلامها عملت كل حاجه بس دايما الدنيا بتتظبط فتره قليله جدا وترجع تاني..
  ","

   عامليها بالمعروف .. ولا عليك مما بعد ذلك.
  
"
89123,"
   هو لو انا بحفظ القرآن بتجويد ولسه بتعلم وفي نفس الوقت بحفظ اطفال وبعلمهم التجويد اللي بتعلمه 
بس لسه مش متقنه ١٠٠/١٠٠ ممكن نقول ٧٠ كدا يبقا حرام عليا بس بجتهد واسمع فيديوهات ع النت للتجويد 
كدا حرام عليا ولا لا
  ","

   ربنا يتقبل منك.
  
"
89124,"
   صدقاً انته اكتر حاجه بتهون عليا غربتي مع انك مبتحاوبش اسئلتي 😃
  ","

   ولا يهمك 💚
  
"
89125,"
   رأي حضرتك في شغل الميديكال ريب أو مندوب دعايا طبية وان مندوب الدعاية ده يقنع دكتور معين بدواء معين وكده؟!
  ","

   عيب .. السادة الزملاء يزعلوا 😬
   
   (عموما المهم ما يكونش في ده ضرر على المريض).
  
"
89126,"
   كلمة .......................وحدة تساعدني اترك الدخان
  ","

   حب نفسك .. ما تحرقهاش !
  
"
89127,"
   هو البكاء بيقلل من قيمة الرجل ولا ايه؟ 😅
  ","

   يبقى أنا مليش قيمة خالص 🙃
   
   أنا ما بعرفش أمسك نفسي يا عم.
  
"
89128,"
   في واحد متقدملي وهو بيحبني جدا بس انا جسمي مليان عنه وهو رفيع وقصير يعني بحسه انه أقصر مني بس لما يقف جنبي بيبقي طولي بس شكله صغير كشكل ودي حاجه مضيقاني بس هو فيه كل المميزات اللي انا عاوزاهايه رايك يا شيخ دي حاجه هتفضل مضيقاني ولا لأ
 وخصوصا كل اللي يشوفه يقلي دا أقصر مني
 مش عارفه اتغاضى عن نقطة
  ","

   وافقي .. وامشي على برنامج تخسيس؛ بجدية.
  
"
89129,"
   شو فرق الزوجة عن الخطيبة يعني بالحالتين عم يبكي قدام مرتو😅
  ","

   نحنا مو متلكم 😬
   
   الخطوبة في مصر ليس فيها عقد، بل مجرد وعد.
  
"
89130,"
   هل هو عيب ان يبكي شخص امام زوجته/خطيبته؟
  ","

   بكاؤه لخطيبته ضعف غير مقبول ولا يوحي لها بالأمان معه، حتى لو كان من باب حرصه على العلاقة !
   
   زوجته = تراه في كل أحواله .. وبعض الأحوال يكون بكاء الرجل فيها من تمام رجولته.
  
"
89131,"
   اختي منفصلة ومتزوجة حاليا ومعاها بنت من طليقها عندها سنتين هي في حضانة امي وانا من ساعة ما انفصلت والبنت كان عندها شهور وانا اللي براعيها حتي الان وانا 18سنه حاليا مشغوله بالدراسه والثانوية فأمي اللي بتراعيها بس مش بتقدر عليها وعلي شقاوتها وخصوصا انها متعوده عليا وامي مريضه، هل علي ذنب اني تركاها؟
  ","

   وازني أمورك .. واهتمي بمستقبلك.
  
"
89132,"

    https://ask.fm/abuanaaas08/answer/146924514420?utm_source=copy_link&utm_medium=iOS
   
   الله يجزيك الخير يا استاذ محمد 
و ياريت الكل يعرف هذا الكلام لإنّه كثيرون دخلت عليهم الشبهات من هذا الباب 
و هنا موقع المحاور مفتوح لأي سؤال و كل من فيه من المتخصصين
   
    http://almohawer.com
   
","
  👍🏻
  "
89133,"
   انا مش بحب الطبخ خالص هل يجوز ان ادعي ان اتجوز حد مش بيحب الاكل او بيعرف يطبخ ولا ده اعتداء وميصحش الموضوع بنسبالي بقي رعب عندي 30 سنه ومتجوزتش بسبب ان معرفش اطبخ
  ","

   بالله عليك ده كلام !
   
   أنت مش مش عارفة .. أنت مش عايزة ..
   
   هذا كلام لا يقبله أحد عاقل.
  
"
89134,"
   عصيت ربنا وقلبي موجوع اوي
  ","

   هذه علامة خير !
   
   لا يوجع إلا قلب حي ..
   
   تب لله .. وعد .. وأبشر.
  
"
89135,"
   ونعم والله ، اي اللي انت بتقوله ده ؟https://ask.fm/abuanaaas08/answer/146924413300?utm_source=copy_link&utm_medium=iOS
  ","

   الله ينعم حالك !
   
   كلامي ده خارج عن المختصين في هذا المجال ..
   
   لكن ما يجيش واحد يفتح صدره بدون تأهل وييجي يشتكي من الشبهات اللي لُبّست عليه !
   
   نجاة النفس = مقدمة على كل شيء.
  
"
89136,"
   انا خطوبتي بعد أيام وحلمت اليوم اني بقول لأمي اني عايزه أفركش عشان مخنوقه جدًا ، ده ايه ده ؟
  ","

   طنشي.
  
"
89137,"
   سلام عليكم ورحمة الله يا شيخ انا من متابعينك في تونس ... نفع الله بك و زادك علم و بارك في اهلك ربما سؤالي تكرر كثييير و لكن لم يتغير الامر تقدم لخطبتي شخص احسبه على خير و ذو اخلاق عالية وافقت لما رايت فيه من جدية و لكن مشاعري لم تتغير و لم اشعر بشيء تجاهه هل من الممكن ان احبه بعد الزواج 😢 ارجو الرد
  ","

   فيه درجة معينة من القبول بتكون مهيأة تتحول لحب مع العشرة ومواقف الأيام !
   
   أو على الأقل تظل سعيدة راضية ..
   
   لو موجودة = توكلي على الله ..
   
   أنت بس اللي تقدري تحكمي.
  
"
89138,"
   يا شيخ بالله عليكى ترد عليا 
انا حاليا محتاره جدا 
مخطوبه لشخص لو حصل اى مشكله بيننا يبكى 
ودايما محسننى انى ظلماه وانى جت عليه 
اخته بتتدخل فى أى مشكله بينا 
مش قادره احس انه هيقدر يتحمل مسؤليتى 
انا عوزه حد يجى يكون سند يا شيخ حد يعوضنى بوجود الأب والأخ 
هو انا لو سبته كده بظلمه
  ","

   الظلم في استمرارك في هذا الوضع !
  
"
89139,"
   يا شيخ دخلت ف نقاش حاد هنا ع الاسك مع ملحد،،لكن بلا فائدة.....قسماً حاولت معه لكن قلة حيلتى وضعف حچتي لعدم تمكني غلبتني،،هل يكون عليّ ذنب!؟
  ","

   أيوه .. عشان دخلت معاه في كلام أصلا !
   
   وضيعت وقتك وعرضت نفسك للفتنة ..
   
   واحد أعمى ومقتنع إنه مفتح = سيبه يلبس، وانج بنفسك.
  
"
89140,"
   ايوا يعنى انا دلوقتى اقوم انزل شغلى ولا اقعد اتابعك 😂😂 مش اسلوب اقسم بالله .. صباحك حلو زيك
  ","

   انزل شغلك وتابع معانا حضرتك 😃
  
"
89141,"
   اتقبلت ف زاد وهدرس علم شرعى وانا ف صيدلة وكدا مش هيكون فى وقت فراغ للذنوب .
فادعيلى وشجّعنى لو الحِمل تِقل مملّش 💙
  ","

   أحسنت صنعا 👍🏻
   
   وقسمي وقتك كويس .. وأبشري.
  
"
89142,"
   ياشيخ فعلا وصح كلامك هو المهم التوافق بين الزوجين - انا الفرق بيني وبين زوجتي 12عام - لكن الحمدلله لنا 4سنوات من الزواج ومافي الا كل خير
  ","

   الله يحفظكم ويسعدكم ..
  
"
89143,"
   للمرة الثالثة يا شيخ باللَّه ترد
أنا دلوقتي المفروض اختار بين إني أكمل في الخطوبة دي واكسب رضا أمي وأبي أو انهيها وابقى خسرتهم:'(
هو إنسان كويس ومحترم بس مفيش بينا تفاهم خالص ومش برتاح معاه..
غير بقا اننا قرايب
اعمل ايه!
  ","

   تناقشي معهما وحاولي تقفي على سبيل للتوافق وفين السبب الرئيسي في عدم التفاهم ما دام كويس وابذلي محاولات جادة للإصلاح وتمشي الدنيا بإذن الله .. وإلا فخذي قرارك؛ محدش هينفعك لما تعيشي تعيسة -لا قدر الله-.
  
"
89144,"
   ياشيخنا صباح الخير جدااا💚💚
هوفرق السن المناسب بين الشاب والبنت يبقي ف حدود كام سنه عشان ميسببش مشاكل ف الجواز😇
وطيب الله اوقاتك✌💙💙
  ","

   مفيش قاعدة !
   
   المهم التوافق والقبول بينهما.
  
"
89145,"
   اللى يحبك يدعيلك ربنا يديك حسنات بعدد الاسأله اللى ما بتجاوبهاش :-)))
  ","
  😂
  
  ربنا كريم يا عم.
  "
89146,"
   حتى لو توبنا بعد الزواج هنُعاقَب على مامضَىٰ ؟
  ","

   التائب من الذنب = كمن لا ذنب له.
  
"
89147,"
   هي الهدايه طريق صعب ؟
  ","

   لا يحتاج إلا الصدق !
   
   فتجده ب(كن) ميسرا.
  
"
89148,"
   أنا وحشة.
  ","

   أيوه .. عشان عايزة تشوفي نفسك كده !
  
"
89149,"
   الناس ال بيتجاوب على أسئلتهم دول عملتوها ازاى هاا😃😂😂😂
  ","

   ولا حاجة .. شفت سهلة ازاي 😬
  
"
89150,"
   يا شيخ هل فعلا السبب الرئيسى لجواز الشباب  بنسبة 90%هي سد الشهوة !!!!
  ","

   هو فيه إيه !
   
   ليه النقطة دي شايفينها (يع) أوي ..
   
   نقطة أساسية عند كل الناس الطبيعيين (من الجنسين) .. لكن تفقد قيمتها بغياب المودة والرحمة والأمان ..
   
   الزواج منظومة متكاملة .. بروحه وجسده .. بقلبه وعقله .. بأفراحه وهمومه .. براحته ومسؤوليته.
  
"
89151,"
   عجباً لأمر الحب كله حيرة!
لا يشفيك القرب ولا الجفا!
فإن اقترب، خفق قلبك ووهن جسدك وزاد حملك وادركك الخوف من الضعف!
وان ابتعد، قتلك شوقك وجزع صبرك وطال سهرك وما يعينك وقتها سوى امل!
الحب حيرة لا بد منها!
  ","

   لذا لا حل له سوى وصال .. في حلال.
  
"
89152,"
   هي كانت سبب متابعتي لك وانت سبب الغاء متابعتي لها، ادعيلي يا شيخ بالله ♥️.
  ","

   ويا رب نكون سبب جمعكما في الحلال .. إن كان خيرا لكما 🌹
  
"
89153,"
   بحاجة الى صلاة الاستخارة ولكنى حائض ماذا افعل؟
  ","

   استقبلي القبلة وادعي بدعاء الاستخارة ..
  
"
89154,"
   لماذا خط الأطباء سيء جدًا؟
  ","

   حتى أنت واخد الفكرة دي يا آسك !
   
   شهادة لله، مش كلهم 😬
  
"
89155,"
   الله يبارك فحضرتك وفصحبه الجنه ،ويزيد علمك ويزيدك درجات عنده ،ويفرج كربك وهمك ،اللهم امين
  ","

   آمين .. آمين .. آمين ..
   
   ————————————-
   
   مطبّق من أمس يا ولاد وجبت آخري خلاص 🙃
   
   تصبحون على خير يا صحبة الجنة 💚
  
"
89156,"
   شيخ انا هاتجوز قريب بس مش مبسوطة لانى خايفة اسيب البيت لانى متحملة المسؤليه خايفة على امى واخواتى البنات لان اخواتى الولاد بيعاملوها وحش اعمل ايه حاسة انى مش هاكون سعيدة بفكر ماتجوزش انا قلقانة ومحدش بيرتب ولا بيعمل حاجة غيرى
  ","

   سعادتك هتسعد ماما وكل من يحب لك الخير !
   
   انظري للأمام .. وأبشري ..
  
"
89157,"
   يا ايي ارجوك. رد 
شو رايك من الزواج من رجل مدخن يا ابي بالرغم ان كل صفاته الاخرى جيده يا ابي رد على الرغم اني بنت ملتزمه
  ","

   لو ده عيبه الوحيد وعنده استعداد يتحسن وأنت مستعدة تصبري عليه = مفيش مشكلة.
  
"
89158,"
   ايهما اكثر وفاء في مشاعره الشاب ام الفتاه
  ","

   اللي عرف الحب !
  
"
89159,"
   ابني الرائع الأخ الي نفسه زي حضرتك بيعرف لغات احنا بنترجم تغريدات حضرتك على الإسكايب بكل اللغات وخصوصا الجالية العربية بروسيا وبنعرضها على الصفحة الخاصة بتعليم الروسيات القرآن الكريم
  ","

   الله يتقبل منكم ويسددكم ..
  
"
89160,"
   لا تحكم عليّ أرجوك حُكمًا خاطئًا وأعتذر لتكرار السؤال لكنّي بحاجة إجابة،
مخطوبةٌ الآن..
ولكن كان لديّ ذاك الصديق، نبيلٌ لأقصى حد كان لي أخًا وسندًا ولم يتعدّ حدوده يومًا معي، لم نتحدث منذ زمن ولكن أعليَّ إثمٌ إن دعوتُ له بالخيرِ وتصدقت عنهُ؟
  ","

   ادعيله وبس .. وأكملي حياتك ..
   
   وفقك الله وحفظك.
  
"
89161,"
   اخرة الجوع دا اية
  ","

   كل أنواع الجوع !
   
   اللهم الجنة.
  
"
89162,"
   هو انا لو بعدت عنه عشان مصلحته وخايفه يتعذب معايا لاني مهمومه وحياتي مش مستقرة بس هو بيحبني كتير ابقي ظلمته
  ","

   وظلمت نفسك !
   
   ما دمتم تقدروا تكونوا سوا في الحلال.
  
"
89163,"
   اتمنى لو كان هناك مثلك ممن يتحدثون لغات اخرى. كم من المسلمين غير العرب بحاجة لمثل خطابك!
  ","

   الله المستعان !
   
   ربنا يجبر خاطرك.
  
"
89164,"
   ولدي متوفي من 2010 و من ساعتها و امي بتلبس اسود و حبت اليومين دول تغير بس الوان غامقه برده يعني بني كحلي الوان دي بس اخواتي الصبيان زعقولها
  ","

   زعقولها عشان غيرت ؟!
  
"
89165,"
   بعت لي مع حد استناه لحد م يجهز ويجي 
وبقيت ف 4 جامعه 
والحقيقه مفيش حد مناسب بيتقدم لي وعامله نفسي مستنياه علشاه شكلي قدام العامه بس 😂💔

الله المستعان 😁
  ","

   ههههههه
  
"
89166,"
   شيخ انا ف تانية طب بشرى  وبحب زميلتى ف اولى طب معايا ..بس محاولتش اكلم معاها مجرد معجب باخلاقها ..كلمت بابا ووافق بس شرطه الوحيد استنا لما اوصل رابعة او خامسة ..خايف تضيع منى مش هلاقى زيها وخايف اغضب ربنا واكلمها ..اعمل ايه بالله عليك ؟؟
  ","

   اصبر حبيبي وسيب كل حاجة لوقتها.
  
"
89167,"

    https://ask.fm/abuanaaas08/answer/146912813940?utm_source=copy_link&utm_medium=android
   
   ربنا يخليك لينا يا أبي 😍😍
  ","

   حبيبي يا حبيبي 😘
  
"
89168,"
   أنا بحب واحد جداً بس مش بكلمه خالص وهو طلب مني استناه عن طريق حد لما يجهز نفسه تماما علشان يتقدملي وانا رفضت عرسان كتير ولازلت مستنياه وانا الوقت ف 4 كلية وهو لسا مجاش اعمل اي بس والنبي بلاش كلام  يوجع😢؟!
  ","

   لو تقدم لك الأنسب = وافقي !
   
   ممكن جدا يركنك كام سنة لين تقل فرصك .. ويروح يخطب غيرك ببساطة.
  
"
89169,"
   ابويا كان سبب دخول امي في جلطه فقدت فيها البصر والدكاتره بيقولو ممكن يرجع ..
بسبب تصرفاته انا واخواتي مدمرين نفسيا وجسديا،قاسي وبيضيع مستقبل اخواتي الولاد وبخيل ومحدش بيحبه فعلا مصدر ضغط وتعب بندعيله كتير وربنا يشهد اضافه انه بينصب على الناس وعامل نفسه شيخ !!
ربنا هيسامحني لو بلغت عنه ؟علشان ام بس😭
  ","

   طلقوها منه وعيشوا حياتكم !
  
"
89170,"
   أين الخلاص ؟؟؟
وارجوك متقوليش ف الصلاة والقرآن لاني معنديش الطاقة ليهم
وادعيلي بالله عليك
  ","

   ما تخليش الهم يعجزك عن طريق نجاتك !
   
   أيوه الاكتئاب بيوصل لحالة من العجز حتى عن الدعاء .. لكن اللجء لربنا في عز الحزن وعز منت شبه مش شايف أي أمل = من أرفع مقامات العبودية.
  
"
89171,"
   كيف ستكون المواصلات بعد 50 عامًا؟
  ","

   ٥٠ عام !
   
   عايزنا نفضل في الدنيا دي كل ده يا آسك :(
  
"
89172,"
   عرفنا عن حضرتك
  ","

   الأستاذ الأديب محمود توفيق كتب عني هذا يوما .. وأنا أضعه هنا ليس من باب الفخر (وإن حق لي بمثل هذا من مثله) ولا التسليم الكامل بأني أبلغ جمال ما قال .. لكن من باب الطمع الصادق بأن أبلغ هذا وزيادة ! :
   
   ""هناك في شخصية محمد عطية أبي أنس ما يجعله صاحب نفوذ، صاحب نفوذ عاطفي بالتحديد، فهو ينتمي وجدانيًا لهؤلاء الناس الذين أوشكوا على الانقراض منذ أن بدأت الدنيا والمدينة تعبران بوضوح عن طبيعتهما المتوحشة، ينتمي لهؤلاء الذين يجمعون بين اللطف والأدب وسلامة الصدر من ناحية وبين أنهم اجتماعيون مخالطون لا يلملمون حصيرتهم، يهتمون بالإنسان، ويسألون عن أحوال من حولهم، بعاطفة صادقة، ليس غرضها إرواء الفضول ولا البحث عن مادة للثرثرة.
   
   وفوق هذه التركيبة التي كانت موجودة منذ مدة في الريف وفي الأحياء الشعبية وفي البوادي، والتي أعتبره إحياءً لها، تركيبة صاحب الحصيرة الذي لا يصارع الزمن ولا يعبد وثن الاكتناز، ويعيش مع الكلمة الطيبة، ويهنئ ويواسي عن عاطفة إنسانية غير مزيفة؛ فوق هذا هو يمتلك قدرة غريبة على الحفاوة لم يعد الكثيرون يمتلكونها بعد أن صارت قدرة الناس على التعبير عن إعجابهم باهتة ومريضة من بعد أن أرهقتهم الدنيا، إنه يحتفي بما يعجبه كما كنا نحتفي ونحن صغار بحبور شديد بالألوان والورد والجمال والجراء اللطيفة.""
   
   وبعد ..
   
   فأنا متجمل بستر ربه .. يحب لصحبته، صحبة الجنة .. ما يحب لنفسه !
   
   ألقاكم 💚
  
"
89173,"
   لسا من كم يوم شفت واحد بالأقصى بيشبهك فكرته انت! رحت مبحلق ومذبهل فيه ساعة! 😂 بعدين لأدركت وصحيت انه مش انت 😂😂 يلا ان شاء الله فال خير ونشوفك بالأقصى 😄😄
  ","

   يا رب .. يا رب !
   
   اللهم صلاة فيه بعز وتمكين ..
   
   ومقلوبة في ربوعه يا كريم 😃
  
"
89174,"
   حضرتك انا لو عاوزة اتجوز بس من غير قيود الزواج ال هو كل واحد عايش حياتة بس عايشين ف نفس البيت من غير اى عادات او قيود للزواج ومالناش دعوة باهل بعض الا بعض الزبارات الطفيفة مثل الاصدقاء والحواز هيكون مش لسبب بناء اسرة لكن عشان سد  شهوة او ونيس وخلاص اى سبب دة حرام
  ","

   ده تهريج !
   
   الزواج:
   
   شهوة وسكن وأمان ومسؤوليات مشتركة.
  
"
89175,"
   حضرتك بعدماكنت مخنوقه من خطيبي بدون سبب وحاولت افسخ كتير وهوا كان مصر رجعت ارتحت فتره وكنت مبسوطه ورجعت اتخنق تاني وسبب فسخي اني بتخنق بدون سبب لدرجه العياط والمفروض فرحي بعد 5شهور وهوا انسان كويس
  ","

   عليك بالرقية والأذكار والدعاء .. ولا تلتفتي.
  
"
89176,"
   حضرتك بتستحمل الناس في وقت شدتها وبما إن حضرتك في وقت شدة، فأنا عملت صدقة جارية باسم حضرتك وأدعو لك بالصلاح والتوفيق
  ","
  😭
  
  مفيش رد ينفع هنا بحروف.
  "
89177,"
   لو سمحت 
لو بحط ميكب ف البيت 
ممكن اصلي بيه 
حتي لو اتوضيت قبل م احطه
  ","

   ممكن.
  
"
89178,"
   انا نفسي ارتبط ؟
  ","

   وايه الجديد !
   
   الشعب كله نفسه حضرتك ..
   
   استعن / استعيني بالله .. واصبروا .. وأبشروا.
  
"
89179,"
   ربنا يجعلك جابرا لخواطرنا يا شيخ ادع لى .
  ","

   ويجبرنا جميعا .. آمين ..
  
"
89180,"
   أقسم بالله يا شيخ محمد اني بدعيلك والله وساعة ما اشوف حضرتك ع الاسك بفرح جداً لإ نحضرتك كنت سبب في صلاحي بعد الفيديو ال عملتوا ""النسيان قرار"" هننتظر حضرتك تاني في لايف ياريت😊 ومتزعلش من الناس ال بتقول حضرتك مبتردش اعذرهم وهما المفروض يعذروك ...ودعوة من قلبك بالله عليك منتظرة النتيجة ودعوة لامي وابي
  ","

   الله يسعدكم ويرضيكم جميعا ..
  
"
89181,"
   أكفر ذنب الغيبة ازاي أرجوك 
في ناس اغتبتهم بعتتلهم عالأسك وعلى صراحة يسامحوني في ناس مش عارفة أوصلهم 
أرجوك انا مبعرفش أنام من التفكير في الموضوع ده 
ممكن ربنا يغفرلي حقوق العباد ؟؟
  ","

   ادعيلهم كتير.
  
"
89182,"
   مهندس عند 30سنه ينفع أتقدم لواحده 18سنه ولا السن مشكله وبرضو ف فارق ف التعليم عند العائله ككل 
انصحنى لوسمحت☺
  ","

   لا يا غالي .. لا أنصحك.
  
"
89183,"
   الله يباركلك عايزه اشوف اشعار واحد انك  رديت ما تكسفنيش بقى
  ","

   جبر الخواطر على الله.
  
"
89184,"
   أنا متزوج يا شيخ و عندي طفلين..عروسة اييه متودناش في داهية..ربنا يكرمك😀😀
  ","

   ومين جاب سيرتك أصلا ! 😂
  
"
89185,"
   لمن يقول سيهاجر لكندا أعرف أخت صالحة لو بيدور ع عروسة 🌿
  ","

   بجد ؟! 😃
   
   احذف السؤال يا ابني .. احذف السؤال 🙃
  
"
89186,"
   خارج انا وزوجتى لزيارة صديق وزوجته والدتى ادايقت وقالت لى ما تخدهاش معاك عشان مواصلات غلط عليها قلت لها هاخد اوبر قالت لى دلوقتى مش تعبانه اشمعنا لما بتيجى قلت لها معلش الناس عزمانا قالت لى تعد تنضف شقتها سكت قالت لى انا مش راضية عن الخروجه سكت واستاذنتها ونزلت ... هل من البر انى كنت سمعت كلامها
  ","

   لا طبعا !
   
   بص كلنا والله بناكل من ده ..
   
   وبنبوس الإيد والراس ونسمع ونراضي .. ونمشي حياتنا كما نراها وناخد راحتنا.
   
   يعني تعاملك كما ذكرت = تعامل مثالي.
  
"
89187,"
   انا لسه فاسخة الخطوبة من حوالي 3 اسابيع وفي حد حاليا متقدم نحسبه ع خير .. بس انا مترددة اقعد معاه ولا ارفض من برة ع طول وادي لنفسي فترة اكبر عمل ما اخد قرار 
مع العلم ان الخطوبة اللي اتفسخت كانت حوالي شهر ومكنش فيه تعلق او غيرة بخطيبي السابق .. بس انا متردده وخايفه اخد قرار غلط 😢💔
  ","

   خدي الخطوة .. وأبشري بالخير ..
  
"
89188,"
   حضرتك كنت جاوبتني علي موضوع الهجرة..ارجو تعليق من حضرتك علي هاجس ما بداخلي..اخاف ان اذهب لبلد اخر ككندا للبحث عن الحقوق و الحريات فيترعرع اولادي في بيئة غير اسلامية و احمل وزرهم و أكون ممن ضيع دينه بعرض من الدنيا
  ","

   الله المستعان !
   
   الموضوع والله صعب ..
   
   هل بيئة مصر الآن صالحة ؟
   
   هل تستطيع حفظهم في بلد غربي ؟
   
   هل بلد التوحيد تيسر الآن نشأتهم في ربوعها ؟
   
   هل المعول في النهاية على حفظ الله في أي مكان ؟
   
   دي أسئلة لا أستطيع نفسيا القطع فيها بإجابة ..
   
   لكن تبقى مصر مع حرص وحسن رعاية = بلدنا في النهاية.
  
"
89189,"
   مين اللي قال انكم مبتردوش 
والله الشيخ بيرد على اسئلتي 😂 حتى دا لو رد هكمل ال 50 سؤال اللي رديت عليا فيهم😂😂
  ","

   شفتوا ازاي !
   
   قوم بأه بخّر نفسك 😬
  
"
89190,"
   أنا مصري اعمل مهندس برمجيات بالسعودية..الضرائب و الرسوم تصعب الحياه مع عدم استقرارها خصوصا في ظل توطين عدد كبير من الوظائف..فكره العوده لمصر ترعبني خاصة في ظل وضعها الحالي و اضطهاد كل من له سمت ديني..افكر في الهجره كثيرا و لكن المتاح بلاد غير اسلامية ككندا و استراليا..بماذا تنصح بارك الله فيكم
  ","

   روح يا عم .. وخدني معاك !
   
   عملت لنا إيه بس البلاد الإسلامية .. سامحهم الله ..
   
   ماشي مع الرياض بمبدأ: أحبك .. فلا تقسي.
   
   الله المستعان ..
  
"
89191,"
   انا بلبس بناطيل وعليها فستات طويله بس من فتره حبيت ارتداء الجيب بس المشكله ان معظم لبسى بناطيل فانا قررت انو بعد كده مش هجيب بناطيل والبس جيب بس كده أنا صح ولا ايه 🌸
  ","

   صح .. والبنطلون يكون وااااسع والفست تحت الركبة.
  
"
89192,"
   و حتى لو السؤال اتكرر مبيردوش برضو والله
  ","

   ولا بنرد خالص .. دي كلها تخيلات أصلا 😏
  
"
89193,"
   اتأكدت انك رجعي ولا تصلح تدي نصايح لحد من الرد بتاع قومي اغسلي المواعين ياشيخ يامحترم
  ","

   سيبنا لحضرتك التقدم كله .. وابقى كل في أطباق بلاستيك 😛
  
"
89194,"

    https://ask.fm/abuanaaas08/answer/146880500340?utm_source=copy_link&utm_medium=android
   
   انا اهو امي عاملة صينية قراميط ايه 💚💚💚
  ","

   سبحان الله !
   
   مش قلت لكم كتير 😂
  
"
89195,"
   شيخنا ممكن تكلمنا عن حزب البحر
  ","

   والله (القراميط) كتير اليومين دول فعلا 😬
  
"
89196,"
   مش النهارده التلات 😂ولا الاتنين صيام ايه معلش🤔
  ","

   ١٣ أول الأيام القمرية.
  
"
89197,"
   احولك رصيد يعنى ههههههه
بص انا دلوقت الفترة دى قررنا انا والبنت بحبها اننا نبعد عن بعض لحين اما اتقدم لها بعد ما نتخرج او انا نويت لله انى هخلص سنه تالته وهتقدم فأدعيلى ربنا يحافظ على قلوبنا ونصون بعض ..
  ","

   ربنا يثبتك حبيبي ويوفقك للخير ..
   
   أيوه كده .. عاش 👍🏻
  
"
89198,"
   هو انتو ك شيوخ الآسك مش بتردو غير على السؤال اللى بيتكرر 🤔🤔 
سؤال محيرنى اصلى ببعت اساله مش متكرره ومفيش مره اترد عليا 
احبك فى الله يا شيخ محمد وادع لى بصلاح قلبى 😌❤💚
  ","

   مين قال كده !
   
   أنا غلبان يا عم والله 😢
  
"
89199,"
   وانا نفسي تجيب العسلية هرتاح برده
  ","

   الكلام ده عيب على فكرة .. ما تخليش محاربة الإباحية تهد عليك كده .. يا عسلية 😬
  
"
89200,"
   كيف حال قلبك؟
  ","

   كل شيء يولد صغيرا ويكبر .. إلا الحزن !
   
   اللهم ربنا ولك الحمد .. والشكر.
  
"
89201,"
   صائم معانا ياابي
  ","

   اللهم لك الحمد ..
   
   مين هيفطرني ؟! 😌
  
"
89202,"
   ويا شيخنا برده ال يفهم الناس بس ميبحبش يكشفهم قدام نفسهم عشان ميتضايقوش او يكشوا يبقي كده منافق؟؟
  ","

   ده برنس !
   
   دعهم (يحوّرون) .. وأنت جايب آخرهم :)
  
"
89203,"
   والله نفسى ترد عليا قلبى هيرتاح والله بالله ترد
  ","

   الله يريح قلبك !
  
"
89204,"
   حرام البنت تعترف بحبها للولاد ؟
  ","

   قومي اغسلي المواعين .. عشان أمك (هتشبشبلك) 😏
  
"
89205,"
   فقدت الامل انك ممكن ترد عليا 
يلا الحمدلله دائما وابداا...
  ","

   صدقت .. الحمد لله، دائما وأبدا ..
   
   تصبحون على خير يا صحبة الجنة 💚
  
"
89206,"
   هل جوز اختي يحق له يضربني؟!!
اتهمني اني بكلم ولد وحاول يشوه صورتي بكل الطرق
وضربني
وأهلي عايزني اكلمه
انا مقدرش اسامحه
مش حقي دا؟؟؟
  ","

   ده بيستهبل .. وأهلك كمان بيستهبلوا !
   
   حطي حد بينك وبينه .. يا نتعامل باحترام، يا كل واحد في حاله.
  
"
89207,"
   إتخطبت من أيام 
شخص خلوق وطيب ومن أهلي .. لكن قلبى لا زال متعلق بعض الشئ بأحلام وأوهام .. إدع لى بالثبات 
دعوه بالهداية والرضا 
دعوه بكل شئ 💔
  ","

   تجاوزي الأحلام .. واسعدي بالواقع !
  
"
89208,"
   أبي لو سمحت، ايه صور التدين اللي يجب توافرها ف الشخص اللي هرتبط بيه؟
  ","

   صلاة في مواعيدها - خلق كريم - طبع رحيم.
   
   بس.
  
"
89209,"
   انا بنت في طب وجمالي متواضع جدا يكاد لا يذكر ولكن سيرتي وسيرة اهلي بين الناس بفضل الله وستره علينا حسنه
وده مكتر من خطّابي
بس للاسف كلهم جايين ع السيره 
محدش منهم شافني لاني تقريبا مش بخرج غير للكليه
متردده جدا اني اقابل حد لان ممكن واحد منهم يقول دي مش حلوه ومش عاجباني حتي لو في نفسه
اعمل ايه
  ","

   مين قالك إنك كده مش جميلة يا دكتورة !
   
   خلي عندك ثقة في نفسك .. واعلمي أن الرجل إن أحب امرأة ووجد عندها الأمان = كانت في نظره أجمل نساء الدنيا !
   
   ثم القبول لا علاقة له بالجمال .. ياما فاتنات (بمقاييس الناس) ولا قبول لديهن أو لا يصلحن للعشرة الطيبة ..
   
   سيبك من الأفكار ده .. وخدي الأمور برضا وبساطة.
  
"
89210,"
   حسة احساس مستنكراه على نفسي جداا من يوم ما صحبتي كتبت الكتاب..أنا والله عمري ما كنت حقودة ولا حسودة بالعكس بتمنى الخير لكل الناس وشاركتها فرحتها يومها كما يجب وفرحتها وجبتلها هدية غالية بس قلبي وجعني جداا! يمكن عشان متخطبتش أنا كمان ويمكن عشان حسة انها اتاخدت مني فجأة مبقيناش نتكلم خالص...
  ","

   مقدر شعورك طبعا .. ودي نزعة بشرية طبيعية ما دمت مش مستسلمة لها وسبتيها تتحول لحسد مثلا، عياذا بالله.
   
   ادعيلها بالخير كثيرا .. وأبشري.
  
"
89211,"
   مبقتش قادره اصلي للمره المليون اهلي يتخانقو امام الجيران روحي بتتكسر ي شيخ بتعب جدا من أسلوبهم بقاوم كتير بس بيجي وقت وبقع عملت لي حياتي لوحدي بس بموت تاني الحزن بيضعفني ومبقدرش اتحرك من ع السرير حتي لأصلي عرفه ان الملجأ لله بس اوقات مبقدرش اواجه حسه محدش جنبي هوا ينفع اهلي يعملوا كدا
  ","

   لا طبعا ما ينفعش يعملوا كده !
   
   وأنت كمان ما ينفعش تستسلمي كده !
   
   أنا مقدر تلك الحالة من فقد الرغبة في كل شيء .. لكن الاستسلام لها خطير ومهلك ..
   
   الحقي نفسك .. وافصلي روحك عن كل ما حولها.
  
"
89212,"
   انا بلبس طرحة طويلة مغطية منطقة الصدر و نفسي ألبس النقاب لكن اهلي رافضين و برضو رافضين الخمار الماليزي 
انا فكرت اعمل جمعية بمصروفي واشتري 5 خمارات و افاجئهم ( وهتحمل رد فعلهم ايا كان ايه ) 
لكن خايفة جدا اني اكون كدا بعصيهم وانا مش متعودة اعمل حاجة من وراهم وبسمع كل كلامهم في كل حاجة والله 
انصحني
  ","

   اسمعي كلامهم !
   
   واجتهدي في الطاعات .. وأبشري بالخير ..
  
"
89213,"
   كل ما بدخل الصفحة عند حضرتك بتخيل الصحابة  ولجوءهم فى كل وقت وازاى كان بيحتويهم لرسول الله صلى الله عليه وسلم مع انه اصلا مفيش مجال للمقارنة وعينى بتدمع فيا رب اجمعنا وكل من هنا فى الجنة واسقنا من يد حبيبك المصطفى
  ","
  😭
  
  اللهم صحبة.
  "
89214,"
   ماما عاوزاني اغير ف لون الخمار بدل الاسمر
بس انا بقولها ملفت 
كده حرام !
  ","

   لا مش حرام .. فيه ألوان كتير تنفع.
  
"
89215,"

    https://ask.fm/abuanaaas08/answer/146868823412?utm_source=copy_link&utm_medium=iOS
   
   يعني هي المرأه آله لتفريغ شهوة الرجل!!
  ","

   وما أدراك إن السائل مش مرأة ؟!
   
   سبحان الله .. وهل المرأة (طوبة) مثلا !
   
   هذه حاجة فطرية ركبها الله في الطرفين، وظللها بغطاء طاهر وربطها بميثاق غليظ ..
   
   ولما نقول أول المقاصد مش معناه إنه الوحيد.
  
"
89216,"
   الكل بيشتكى لك وأنت لا تمل منا وتسمعنا والله وحده يعلم مافى قلبك ويسمعك فيارب العالمين أرضى عنه وراضيه وارزقه سعادة وستر الدارين وأجمعنا به بجنتك يارب ربنا يفرج همك ويسعد قلبك يا أبى يارب
  ","

   الله يجبر خاطرك !
   
   يا رب .. يا رب .. يا رب ..
  
"
89217,"
   هو لو حد.عاوز بتجوز لمجرد سد الشهوة بس دة يبقى جواز متعة ؟؟
  ","

   ده أول مقاصد الزواج حضرتك !
  
"
89218,"
   السلام عليكم ،، هل يحق للاخ ان يتدخل في تصرفات اخته وان يفرض عليه ان تلبس ما يريده حتى لو غصب عنها ومش راضية.. مع العلم انها يتيمة الاب؟؟
  ","

   لا .. ليس من حقه .. ما دام لبسها ليس مخالفا لشروط الحجاب.
   
   (الرجولة مش بفرض الرأي يا شباب .. الرجولة احتواء، وتبقوا أرفق أصحاب).
  
"
89219,"
   الكل بيشكي لك .. طيب ممكن تذكرونا بدعوة وانه ربي يفرجها عنا في عدن وفي اليمن كلها وينصرنا على الاعداء من الداخل والخارج!
  ","

   يا رب .. يا رب .. يا رب ..
   
   اللهم أعد السعادة لليمن .. ولكل بلاد المسلمين.
  
"
89220,"
   زوجي حالته الماديه صعبه شويه وفي نفس الوقت مش راضي يخليني اشتغل ابدا وبيضغط علي نفسه عشان يوفرلي كل اللي محتجاه وانا نفسي اساعده ينفع اشتغل من غير علمه؟
  ","

   لأ.
   
   الله يرضيه ويوفقه ويوسع عليه.
  
"
89221,"
   ياشيخ معني عدم ردك عليا ان ربنا مش هيتقبل توبتي ؟!
  ","

   أعوذ بالله !
   
   ازاي كده ؟!
   
   بل بابه مفتوح لكل صادق عائد.
  
"
89222,"
   متجوزه من 5 شهور والله يشهد ع كلامي تعبت منه ومن اهله وحملت وسافر الخارج وروحت لأهلي مبيفكرش يسأل فيا بالفتره الكبيره وبقيت زي الميته وتعبانه ومقربه من ربنا الحمد لله بس هو بيفتري عليا جدا قربت بكل الطرق ومفيش فايده وعايز الطفل ويرميني  صعبانه عليا نفسي ,هو ده حكمه من ربنا ايه نفسي ربنا يبرد قلبي
  ","

   فوضي لله أمرك .. وحد حكيم من أهلك يتدخل ليحفظ حقك على أي حال !
   
   احتسبي، وأبشري.
  
"
89223,"
   اولا انا بحب حضرتك جدا ووالله دعتلك وممكن دي اكتر حاجه اقدر اعملها لحضرتك
ثانيا انا دلوقتي كويس الحمدلله مع الصلاه والقرآن وبحاول ابطل اشتم وكده والازكار كمان بس اعمل ايه واحافظ عليه عشان مقعش، انا بخاف جدا في كميه ناس ايمانها بيتحول في ثانيه ربنا يهديهم ويسلمنا
  ","

   الله يحفظك ويثبتك ويوفقك حبيبي.
  
"
89224,"
   ي شيخي الفاضل ياريت ترد عليا 
انا حلمت بسيدنا محمد عليه الصلاه والسلام بس انا صحيت بعد الفجر بساعه دا اولا ثانيا كان شاب ومعندوش لحيه كان املس خالص!
بالله ترد كدا دا رؤيه حق ولا لا ي شيخ !
  ","

   لا مش رؤيا .. النبي يُرى على صفته، صلى الله عليه وآله وسلم.
  
"
89225,"
   رقم الواتس طيب
  ","

   على الملأ كده يا راجل يا طيب !
  
"
89226,"
   عائلتي يشاهدون الافلام والمسلسلات واريد ان امنعهم ماذا افعل
  ","

   لا تمنعهم !
   
   ادعيلهم وبس.
  
"
89227,"
   ياشيخ عندك واتس ؟ او ممكن اكلمك فون ؟  (ولد)
  ","

   ممكن حبيبي .. بس أنا مش في مصر.
  
"
89228,"
   بيحبني بس الحمدلله مفيش بنا كلام بس طلب مني استاه لحد لنا نخلص دراسه 
وانا رفضت وقولتله لو اتقدملي حد ملتزم هوافق
كده انا عملت حاجه حرام
  ","

   عملت الصح .. تماما.
  
"
89229,"
   لو مش مضطرة للعمل ولكن بشتغل علشان انا حباه.. وطبعا  ف مكان العمل يوجد رجال 
هل فيها حرمانية؟؟
  ","

   المهم حفظك للضوابط وحدود التعامل.
  
"
89230,"
   يا شيخ انا من الشخصيات الرومانسية فعلا مش هعرف أعيش من غير حب انا عارفة انه اقل ألبيوت اللى بتُبنى ع الحب بس فعلا مش هعرف وبخاف من فكرة الجواز انه حد مناسب محترم يتقدم وأوافق بس محبهوش
  ","

   حقك .. لكن تقدري تحكمي ده ممكن يتحب أم لا !
   
   وشخصيته من أهل الحب أم لا.
  
"
89231,"
   القلب فى وجعه واليقين لاينقطع والدعاء مستمرا والحال كما هو ....ثم ماذا
  ","

   ثم هذا حال الدنيا !
   
   إما تحقق الأمل .. وإما رضا للجنة مدخل.
  
"
89232,"
   الله يغنيك من فضله ياشيخ ويرزقك راحه البال
  ","

   يا رب .. يا رب .. يا رب ..
  
"
89233,"
   من ساعه ما شوفتها وانا معجب بيها سالتها كذا سؤال ع الاسك وخايف اكلمها ما تبقاش من نصيبي وفي نفس الوقت عاوز اعرفها اني بحبها وانا ناوي اتقدم ان شاء الله بس لسه قدامي شويه يعني اعمل ايه؟  
وكمان خايف لتتخطب لحد تاني 
اول مره ابعتلك ونفسي ترد
  ","

   اسمع ده:
   

    https://www.facebook.com/m.atiia.soliman/videos/1312807958799046/
   

"
89234,"
   انا في سته طب يا شيخنا واتقدمت لزميلتي في نفس الدفعه وانا احبها منذ ثلاث سنوات واهلها رفضوا لسبب ان احنا قد بعض في السن اعمل ايه مش هقدر انساها والموضوع ماثر معايا نفسيا علشان السبب اللي رفضوا علشانه؟
  ","

   الله المستعان ..
   
   شوف حد له تأثير عليهم، والمفروض هي تضغط معاك !
  
"
89235,"
   لو سمحت ي شيخ عايزه البس النقاب انا واختي وبابا رافض عشان امن الدوله وقال لو لبسناه هيطردنا برا البيت احنا وماما ارجو الرد فضلا وليس
  ","

   اسمعي كلامه.
   
   واجتهدا في أبواب الطاعات الكثيرة الأخرى .. لا تجعلوا هذا الأمر معركتكم الأساسية.
  
"
89236,"
   اختي الكبيره المتزوجه بتكلم واحد كانت بتحبه من زمان وكذا مره توعدني انها حتبطل تكلمه بس للاسف بكتشف ان مفيش حاجه بتتغير خايفه اقول لحد من اخواتي يعملولها ويعملوله حاجه... قلبي منفطر والله يا شيخ 
(ياريت يمتنع قطوف)
  ","

   اوعي تقولي لحد .. وخليك جنبها ووراها وقويها وعظيها لين تبعد.
  
"
89237,"
   هو أنا عشان عندى 26سنة ابقى مضطره أوافق على حد مش فرحانه بيه ولا مقتنعه بيه؟ هو شارينى جدا ومحترم وكل حاجه بس انا مش حاسه ان ده اللى نفسى فيه.اعمل ايه؟
  ","

   ما توافقيش !
   
   الزواج يا يسعد القلب ويكمل الروح، يا قلته أحسن ..
   
   يوم سعد = أبرك من عمر في شبه حياة !
   
   ومحدش بينفع حد .. فلا تلقي للناس بالا.
  
"
89238,"
   حضرتك ممكن تساعدني أنا كنت ضايعة لدرجة عملت كبائر بس تبت ودلوقتي بصلي كل الي فاتني بس عندي سؤالين ينفع وانا بصلي الصلاة الي فاتتني اصلي بردو السنن والسؤال التاني انا كنت فطرت يوم ف رمضان متعمدة كفارة دا ايه
  ","

   ينفع - صوميه.
  
"
89239,"
   اولي طب ازهر ومتغربه واول مره ابعد عن اهلي والدنيا متلغبطه معايا خالص ونفسيتي سيئه جدًا ، لو في نصيحه تقدمهالي ..
وادعيلي بالتوفيق والهدايه والتيسير ..
  ","

   معلش يا دكتورة .. شعور طبيعي جدا وهتتأقلمي بإذن الله ..
   
   اثبتي واتجدعني عشان تفرحيهم، ومرحلة وهتعدي على خير .. ربنا يوفقك.
  
"
89240,"
   تقول ايه ياشيخنا للى بيقطع الصلاة لما بيحصل فى حياته حاجة وحشة ؟
إجابة حضرتك تهمني جداااا ومحتاجاها عشان أفوق بيها أناس ..
  ","

   ده زي واحد بيغرق .. ولما شاف البر بعيد = كسر المركب الوحيد اللي هيوصله !
   
   ربك غني عنك .. وقدره نافذ ..
   
   لا تعامله بمبدأ الصفقة .. بل بالصبر والرضا = يجبر خاطرك.
  
"
89241,"
   ماذا لو ابتلانا الله بحب الضعفاء ؟!! ظنا منه طاعة اهله
  ","

   خلاص الله يسهله .. ونشوف احنا طريقنا !
  
"
89242,"
   هل في حرمانية في تاجيل الخلفة باتفاق الزوجين؟
  ","

   لأ.
  
"
89243,"
   خطيبى قالى اقفلى فيس خالص ومتبقاش ليكى صفحه ومتناقشنيش كتير .. انا خايفه اكمل معاه تكون كل امورنا كده ي ابتى انصحنى بالله 😳
  ","

   لا أنصح بالاستمرار مع مثل هذه الشخصيات .. للأسف.
  
"
89244,"
   انا ناوي اطلع اشتغل ممرض في امريكا هل حرام ان اشارك في علاج مرضي من اديان اخرى او ملحدين مع اني نيتي اقعد فترة سنتين وارجع تاني
  ","

   الطب رسالة إنسانية بحتة .. ولعل الله يهدي بك.
  
"
89245,"
   عملت ايه عشان تطلع من الي انت فيه  عشان نعمله احنا كمان
  ","

   منا قلت:
   
   فرار .. إلى السماء.
  
"
89246,"
   كنت بدعى ربنا بحاجه وكنت بلح فى الدعاء ومش حصلت فحالتى بقت وحشه وبقيت بقطع فى الصلاه وسايبه القراءن والاستغفار ورجعت اليوم وصومت ادعيلى بالثبات والهداية وان ربنا يغفرلى ويعملى الى فيه الخير ويرضينى بيه
  ","

   وأنا كنت بدعي بحاجة وبلح بالدعاء .. وقربت مني جدا .. ثم لم تحدث بعد ترتيبات هيأت لها حياتي كلها .. وبدون مبالغة قسمت ظهري !
   
   وفررت لله .. لا منه .. ما هو احنا مالناش غيره .. وما ينفعش نتعامل معاه بطريقة: اعملي وأعملّك .. ما عملتش ؟! .. طيب أنا مقموص !
   
   لأنه غني عننا جميعا .. وهو السيد ونحن العبيد .. وموقنون أنه أرحم بنا من أنفسنا .. وكل أقداره خير؛ مهما بدت مؤلمة ..
   
   عرفنا الحكمة أم لم نعرفها ..
   
   اللهم رضا بك وعنك .. اللهم نشكرك، ولا نكفرك.
  
"
89247,"
   طاب كل شيء آخذ بسبيله إليك
  ","

   اللهم ولا أرجو إلا سبيلا لرضاك .. في عافية.
  
"
89248,"
   كان نفسي  اقولك ما بدري بأسلوب ساخر بس أخلاقي متسمحليش سهرتني 😂😂
  ","

   آسف .. بس والله مش حمل سخرية الوقت خالص :)
  
"
89249,"
   شيخ دلوقتى فى شيخ عامل جروب فيه بنات وولاد نظم رحله لمرسى علم حوالى 6 ايام فى كامب وخيم وكده والمكان يبعد حوالى 800 كم عن القاهرة وهيبقى فيه ولاد وبنات ده حرام؟!
المكان ده فى الصحراء واقرب مستشفى بعيد يعنى مفيش مدينه وكده قريب هل يجوز البنات تطلع من غير محرم ؟؟!
  ","

   بهذه التفاصيل = لأ.
  
"
89250,"
   ما هو أهم شيء تعلمته السنة الماضية؟
  ","

   الماضية والحالية والقادمة .. وكل وقت !
   
   لا أرحم من الله.
  
"
89251,"
   والله اشتقنا لك 🌼
  ","

   وأنا أكثر 💚
   
   شوية وجاي بإذن الله ..
  
"
89252,"
   أما بعد ..
  ","

   فلولا هذا الباب الذي ألج منه للسماء .. ما كنت أدري كيف أستطيع المواصلة !
   
   عدنا ولله الحمد .. على العهد باقين، وللصحبة موفين، وعلى الدنيا صابرين، وبحسن الظن مستبشرين ..
   
   وللجنة راجين .. منتظرين.
  
"
89253,"
   ما هو أكثر شيء يسبب لك الحرج عندما يفعله والداك؟
  ","

   أنا أتحرج من والداي ؟
   
   ليه هو أنا قليل الأصل زيك يا آسك ؟! 😬
   
   الله يديمهما في نعمة وعافية وعمر مبارك على الطاعة ..
   
   ويرزقني برهما، وينفعني بدعائهما .. في الدارين.
  
"
89254,"
   هل كسرت يومًا أحد عظامك أم أن أكبر شيء كسرته كان طبقًا؟
  ","

   بل لا أخفيك يا آسك أن كسر القلب أشنع من كل ذلك :)
   
   هغيب كم يوم .. أرجو ما يطولوش ..
   
   كلنا نمر بالحزن .. وكلنا يحتاج لملمة روحه ..
   
   وأنا الآن بحاجة لهذا.
   
   دعواتكم ..
   
   ألقاكم يا صحبة الجنة 💚
  
"
89255,"
   بتزعل بجد لما (بنزن) في الأسئلة ؟
  ","

   أبدا .. بزعل بس لما تلوموني وتحسسوني بالذنب !
   
   أما (الزن) فده أوبشن (بيلت إن) أصلا 😬
   
   يلا يا ولاد .. هقوم أشوف أي حاجة تسكن هذه العصافير اللي (بتجعر) ☹️
   
   —————————————-
   
   ألقاكم يا صحبة الجنة 💚
  
"
89256,"
   عارف. يشيخ عجائب الدنيا السبع
هيبقو ثمانيه لو ردت عليا 😂😂😂😂
  ","

   مبروك 😬
  
"
89257,"
   انا بعانى من اهمال خطيبى معرفش ليه رغم انى كويسة جدا معاه اعمل ايه معاه
  ","

   أولا: تكوني فاهمة إن فيه حدود للمرحلة ..
   
   بالتالي هل ما تحسبينه إهمالا عشان التزامه بالحدود دي، ولا ده طبع فيه أصلا ؟!
   
   ثانيا: عشان تفهمي اللي قلته = يبقى لازم تتكلمي معاه بوضوح ولطف .. وتقولي اللي مزعلك !
   
   ثالثا: يا يبرر ويكون له عذر منطقي .. يا يبقى مش فاهم أصلا بتقولي إيه وفي الحالة دي فهذا مؤشر غير مطمئن.
  
"
89258,"
   ممكن أحب حد من غير ما اشوفه؟؟
  ","

   ترتاح لمواصفاته .. وحروفه .. وما يقوله الناس عنه !
   
   ولما تشوفه = يا يزيد الارتياح، يا ينقلب الشعور لنفور.
  
"
89259,"
   90
  ","

   لا ما يقللش منك أبدا.
  
"
89260,"
   يا شيخ البنات تسمع ماتشات ولا لا عارفة ان سؤالى تافه آسفة
  ","

   لما يعرفوا يحددوا الأوفسايد ويفهموه 😬
  
"
89261,"
   ي شيخ اللى فى رابعة طب ، انا كنت زيها بردو ، و جتلى نفس الفترة ، و دلوقتى الحمد لله ، رجت احسن من الاول ، بتبقى حالة نفسية و بتحتاج طبيب نفسى فعلا .
  ","
  ....
  
  حمدا لله على السلامة.
  "
89262,"
   هم الشباب بيبصلولنا دايما كبنات اننا مجرد جسم وارضاء للشهوة و خلاص ؟😶
  ","

   لا طبعا .. مش وخلاص.
   
   بلاش الأفكار السودة المبنية على نظرات أولئك الهمج في الشوارع.
  
"
89263,"
   اسكندريه بتنادي عليك يا مولانا
  ","

   ما أملك أمامها إلا قول: ""لبيك"" ❤️
  
"
89264,"
   كنت مخطوبه وتجاوزت مع خطيبي جدا ومن وقتها وانا كارهه نفسي ومن بعدها فسخت،، واتخطبت تاني لواحد ع خلق ومحترم جدا ولا ازكيه على الله،بفضل اقول ان ربنا هيعاقبني وبكون شايفه انه يستاهل واحده انضف مني ومن وقت م تجاوزت ف المره الأولى وانا مش قادره اسامح نفسي، وخايفه من عقاب ربنا جدا وبحب الل مخطوبه،اعمل اي
  ","

   تبطلي وسوسة وخيابة وتفريح للشيطان فيك !
   
   إياك تنطقي .. توبي لله واستغفري، واستري ما ستر .. وانسي اللي فات؛ صفحة ومزقت من دفتر حياتك.
  
"
89265,"
   ف رابعة طب وكنت في أوائل الدفعة بقيت مدخلش الامتحانات وحصل لي شوية صدمات ورا بعض هدتني كل اما اجي ابدأ من جديد الخوف ماسكني و بهرب بأي حاجة نصيحة بالله يا شيخ عمري م كنت خايبة بس ثقتي ف نفسي قلت اوي
  ","

   لعلك تستعينين باستشارة طبيبة نفسية !
   
   وما تقلقيش .. هترجعي أحسن من الأول بإذن الله.
  
"
89266,"
   الاجازة قربت تخلص ولسه متخطبتش 😂😂ميصحش كده 😂😂
  ","

   معلش .. أكتر من كده وبيعدي والله 😬
  
"
89267,"

    https://ask.fm/abuanaaas08/answer/146754756212?utm_source=copy_link&utm_medium=android
   
   ما شاء الله اللهم بارك، اللهم بارك 
طيب والله والله والله فرحت جدا وابتسمت اول م قريت السؤال وكأنها أختي بجد😄😄
الله يسعدهم يا رب ويتمم لها على خير ويقومها بالسلامة ويعجله بار بيها و بأبوه اللهم آمين
بنت*
  ","

   فاكرينهم ؟!
   
   قعدنا نصالحهم على بعض ..
   
   وشوقوني للبصارة الله يسامحهم .. وأصريت على أمي تعملها لي في الإجازة 😃
  
"
89268,"
   بصارة 
سامحنا حصلت وفاة لعمها وتقريبا مكنش فرح وهي زعلانة وقلباها عياط وانا بعت كتير بس مفيش رد يا حبيب 
وصيها عليا ربنا يكرمك 😏😣😓😕 اهي جنبي
  ","

   ربنا يسعدكم يا حبيب قلبي ويرضيكم ويهدي سركم ..
   
   الهنا عمره ما كان بفرح ولا بهيصة والله .. الهنا في السكن والأمان ..
   
   وبعدين نصيبنا محفوظ في العقيقة بإذن الله ☹️
  
"
89269,"
   ياشيخ انا ف ساته طب ومتقدملى زميلى يعنى نفس السن وهو متدين وتقريبا احنا الاتنين نفس المستوى ،هو لسه بدرى ياشيخ ولا ده سن كويس واعمل ايه انا محتاره جداا
  ","

   توكلي على الله يا دكتورة .. بدري ايه بس، دحنا نقولكم: كفارة 😬
  
"
89270,"
   ياريت حضرتك وصحبة الجنة تدعو لماما هتعمل عملية وعندها ورم .. بالله ادعولها
  ","

   الله يعافيها ويطمنكم عليها .. وكل اللي زيها !
   
   آمين .. آمين ..
  
"
89271,"
   الله يرضى عنك رد للحاجة الماسة 
هل يعتبر الشاب في ٢٢ مش ناضج كفاية ؟ 
ليتخذ قرار ارتباط ! 
مع انه صادق جدا وببذل جهد كبير ليرتبط فيني
  ","

   دي مفيهاش قاعدة عامة لا تخرق !
   
   ممكن ٢٠ سنة ويفتح أربع بيوت .. وممكن ٤٠ وعيّل.
  
"
89272,"
   هو انا ممكن ربنا يرزقني بزوج صالح مثلا ؟
  ","

   سبحان الله ربنا !
   
   ومن أكرم منه !
  
"
89273,"
   بصارة حامل
  ","

   اتكلم بجد ؟!
   
   يعني اتجوزتم ؟!
   
   ولا تقول ولا تعزم ولا أي حاجة .. واحنا اللي غلبنا هنا نصالحكم على بعض !
   
   ماشي .. ماشي ..
   
   لنا يوم 😬
   
   ألف بركة يا غالي .. ده خبر كله سعد وهنا والله ..
   
   🎉🎉🌹🎉🎉
  
"
89274,"
   ابي يا شيخ يصبحنا ويمسينا باصعب الشتايم علي طول بهدله و اهانه لي و لامي و اختي... بنكرهوا لكن بنسكت و مش بنرد عليه لانه بنخاف منه ... هل علينا ذنب لانه اوقات كتير كمان بندعي عليه من ظلمهه لينا و قهرتنا و اهانتنا؟!
  ","

   الله يهديه ويصلحه .. أو ياخده (هو وأمثاله) ويريحكم منه.
  
"
89275,"
   دكتورنآ الغآآلي .. 
انا نفسي ف اقتراح.. بما اننا صحبة الجنة بإذن الله وكل واحد فينا بيحس انه من الصحبة دي فعلا وانها حاجة زى الأسرة الواحدة .. 
نفسي مثلاً حضرتك تتفق معانا قبل ماتقفل على ذكر مثلا نكثر منه لحد ما تفتح تاني وهكذا.. مرة الصلاة ع الرسول مرة استغفار ....إلخ
  ","

   ليلة الجمعة ويوم غد = كلها صلاة على النبي ..
   
   اللهم صل على محمد وعلى آل محمد، كما صليت على إبراهيم وعلى آل إبراهيم .. إنك حميد مجيد.
   
   اللهم بارك على محمد وعلى آل محمد، كما باركت على إبراهيم وعلى آل إبراهيم .. إنك حميد مجيد.
  
"
89276,"
   والدتي يا شيخ بتتاثر بكلام زميلاتها وقرايبنا وبتدخلهم في قرارات متعلقه بياا وبتقتنع برايهم جدا حتي لو غلط او مش مناسب ودا بياثر علي علاقتنا
  ","

   تجنبي هذه النقطة بينكما .. واعملي اللي في مصلحتك؛ ما دام مش عيب، ولا حرام.
  
"
89277,"
   لو سمحت انا محتاجة ردّك جدا. انا متقدم لي عريس هو مهندس وانا طالبة طب اول سنة ليا هو قريبي انا مرتاحه ليه وفيه ميول شويةاهلي قاعدين يقولوا ليا ان فيه ناس احسن منه هيجوا وهو كويس جدا مؤدب ومحترم وبيصلي ومش بيشرب سجايروبحبني وانا وافقت بس خايفة أندم بعدين اعمل ايه انا كدة صح انا محتارة يا ابي ردبالله
  ","

   المشكلة كلها بس في طول الفترة .. أوي !
  
"
89278,"
   من ابتلي ف دينه كيف يصبر،،
  ","

   بل يسارع للتوبة والإصلاح !
   
   إنما الصبر على ابتلاءات الدنيا.
  
"
89279,"
   حضرتك فتحت وارطغرل بدأ اعمل ايه انا دلوقتي😭😭😭💔
  ","

   دستور !
   
   يعني المذاكرة حلوة تسيبوها عشاني .. لكن (أرطغرل) لأ 😏
  
"
89280,"
   بالراحة شوية يا شيخ علي اصحاب الأسئلة في الأجوبة معني سؤالهم لك أنه مازال بهم خير فيسرا بهم لعل كلماتك تقتل احدهم
  ","

   لو حضرتك بتشرفنا هنا = هتعرف إني والله آخر حد يتقاله كده !
   
   لكن فيه حاجات لو اتعاملت فيها (بالراحة) = أبقى مش أمين في النصح والشفقة.
  
"
89281,"
   يمين الله بحبك حب مالو حدود عدد ما بالسما نجمات عدد ما بالرياض ورود
  ","

   كلام الناس كتير علينا .. ما يصحش كده 😌
  
"
89282,"
   امي بتقولي قلبي غضبان عليكي لو كلمتي خطيبك في التليفون و انتي قاعدة لوحدك مع ان اختي بتبقي قاعدة في الاوضة معايا او براها و سامعة... و هوا بيلح عليها يكتب الكتاب مش راضية عشان خايفة ( امي للاسف منفصلة و خايفة اطلق بعد كده و بتقعد تقارن بينه و بين والدي) ...مش قادرة استحمل الوضع ده 
انصحني ارجوك💔💔
  ","

   غالبا عندها اضطراب في التقييم !
   
   حافظي تماما على حدود المرحلة .. وما تدخليش والدتك في تفاصيل حياتك؛ لا الوقت، ولا بعدين.
  
"
89283,"
   انصحني يا ابي انا بقيت ببعد عن طريقي وعن القرأن والقيام وبقيت مخنوقه من نفسي جدا  حاسه اني بصلي ومش حاسه بنفس القرب ولا الراحه
  ","

   الفتور مرحلة كلنا يمر بها .. المهم ما نستسلم لها.
  
"
89284,"
   بحب واحد ..وبدون ما افكر بيه بحلم بيه كتير اووي 
كده معناه ان في امل ؟ ولا بستعبط نفسي
  ","

   أحب الصراحة !
   
   بتستعبطي :)
  
"
89285,"
   اذا قمت بتجاوزات مع خطيبي وانا ندمانة وكرهتو هل الاولي اني اتزوجه او انفصل عنه ؟؟
  ","

   فرقي بين كرهه لأنه شخصية مش تمام .. وبين كرهه لأنه وقع الوقعة ده وإن كان كويس !
   
   أنت اللي تحكمي بالفارق ..
   
   الغلط مشترك بينكما .. فتوبا لله وأكملا.
  
"
89286,"
   ياشيخ انا بحب واحد اوي زياده ع اللازم بس غصب عني والمفروض انو بيحبني بس حصل مشاكل خلته مش عاوز يخطبني انا اتحايلت عليه كتير اوي ومازلت انا مقدرش اشوفه مع حد تاني انا بصلي وحافظه القران وبدعي ربنا يبقي ليا انا قلبي بيوجعني اوي بقالي سنتين واكتر ع كدا دا العقبه اللي ف حياتي بالله عليك يا شيخ اعمل اي
  ","

   لا أستطيع التعاطف مع من تذل نفسها هكذا !
   
   هذا ليس حبا .. هذا (رخص).
  
"
89287,"
   والله انا بنتظر ردك على سؤالى بفارغ الصبر انا بحب واحدة معايا فى الكليه استخرت ربنا فى الموضوع دة ولقيت فجأة اختى حلمت بأنى بكلم زميلتى الى بحبها اختى متعرفهاش بس جابت وصفها الدقيق هل يكون الحلم دة جواب من ربنا على صلاه الاستخارة الى ادتها او علامه من ربنا؟!
ارجوك جاوب على سؤالى حتى يطمئن قلبى
  ","

   سيبك من كل ده .. لما تكون جاهز = تقدم لها.
  
"
89288,"
   اذا وقعت مع زوجتي قبل العقد ، فهل يغفر الله ! و ما الكفاره ! و هل يؤثر في بركة الزواج ؟
  ","

   توبا لله .. وكن رجلا، وتزوجها .. وبلاش حسابات الوسوسة !
   
   من تاب = تاب الله عليه.
  
"
89289,"
   والله انتظرك يا أبى كأبى الحقيقى الذى لا يعطى لى هذه النصائح ..
  ","

   الله يبارك في آبائنا وأمهاتنا .. ويرزقنا برهم .. ولا يحرمنا صحبة تعيننا على ما يرضيه ..
  
"
89290,"
   25 يناير !! لساها ثورة ؟
  ","

   ٢٥ يناير عيد ميلاد رقية بنتي .. أتمت عامها الثالث !
   
   ادعولها ..
   
   ٢٥ يناير .. رحم الله الدماء التي سالت من أجل أن يكون تاريخا !
  
"
89291,"
   منزل فاخر أم سيارة فاخرة؟
  ","

   هب لي رفقة أمان !
   
   وسأسعد بالسير، والمبيت على الشطآن ..
  
"
89292,"
   شكرا علي نصيحتك سيدى الفاضل 
اكرمك الله وسدد خطاك 
ربنا يطمن بالك زي ما جبرت خاطرى
  ","

   الشكر كله لك يا سيدتي الفاضلة .. الشكر كله لزوجك الحبيب الكريم ..
   
   الشكر لله أولا وآخرا أن ما زال يلقينا أمثالكما في طريق الحياة !
   
   صدقيني .. أنت من جبرت قلوبا كثيرة هنا .. أولها أنا.
  
"
89293,"
   سؤالي للمرة السادسة وعذرتك لاني اعلم انك لم تر السؤال :)
اثناء ادائي للفحوصات اللازمة لعلاج العقم تفاجأت بالمرض الخبيث وعلاجه سيزيد من نسبة العقم ، طلبت من زوجي اكتر من مرة يتزوج او يطلقني ويتزوج اخرى كى لا اكون عبئًا ف المصاريف فرفض الحلّين 
بس بطلب من حضرتك تنصحه لانه متابعك وبيحبك
  ","

   يا الله .. يا الله !
   
   حقك علي بالله .. أوصيت الناس بالدعاء أيا ما يكون الحال .. ولم أدر أنه ضارب بجذوره هكذا في الجمال !
   
   جمال من امرأة صابرة، راضية، مؤمنة ..
   
   وجمال من رجل وفي، كريم، أصيل ..
   
   بيحبني ؟!
   
   دنا اللي حبيت نفسي عشان حد زيه حبها !
   
   وإني -والله- أحبه .. وأحب كل نبيل، جميل ..
   
   أما بعد ..
   
   فلا تحرميه سيدتي جوار مثلك في رحلة عطاء متبادل .. لعل ختامها مسكا من الجنة يعطر حياتكما .. ويعطر دنيانا ما دام فيها أمثالكما !
   
   ركزي على حالتك النفسية وعلاجك .. وفرحيه بعدم ذبول روحك ..
   
   والخير كل الخير .. يتهيأ لطرق بابكما بإذن الله ..
   
   مش محتاج أوصي حد فيكم على التاني .. محتاج أوصي نفسي وكل من قرأ هذه السطور بألا يفقد الأمل .. أبدا.
   
   الله يسعدك ويعافيك ويلطف بك .. ويقر عينك وعين زوجك بصحبة أنس وأمان ولطف وحسن جزاء .. في الدارين ..
   
   آمين .. آمين ..
  
"
89294,"
   يا شيخ انا المرأة العقيم هل من اجابة علي سؤالي !!
  ","

   ما شفتش والله سؤالك !
   
   لكن هزتني كلمتك ..
   
   أيا ما يكون .. أسأل الله أن يرضيك ويجبرك ويقر عينك برضاه .. في الدارين ..
   
   ادعوا لها ولكل من مثلها.
   
   ———————————————
   
   ألقاكم يا صحبة الجنة 💚
  
"
89295,"
   رد عليا 
أنا حقيرة جدا عملت ذنوب كتير
عايزه الجنة مش قد النار أنا وكل ما اسيب الذنوب دى فيه صوت يقلى انتى اصلا ذنوبك كترت متحاوليش
  ","

   اسمعي ده:
   

    https://www.facebook.com/m.atiia.soliman/videos/1321356817944160/
   

"
89296,"

    https://ask.fm/abuanaaas08/answer/146722558580?utm_source=copy_link&utm_medium=android
   
   يا شيخ انا فى اسنان.. بقولها تجيب قماش نفس اللون و الخامه و تفصله عبايه او دريس واسع او تونيك طويل تحته بنطلون واسع ‘ما فيهاش اى حاجه و شكله شيك و محترم و بيقضى الغرض
  ","
  ....
  "
89297,"

    https://ask.fm/abuanaaas08/answer/146721592948?utm_source=copy_link&utm_medium=iOS
   
   والله يا شيخ بندوق من نفس الكأس 😞
  ","

   خرافة: ""دقة بدقة .. ولو زدت لزاد السقا"" !
   
   كم أنبتت من رعب وشكوك .. وصدت عن توبة نصوح .. وأوهمت بأخذ البريء بجناية المعتدي ..
   
   وكأن الأخت الغافلة أو الزوجة المصون أو البنت النقية مجرد متاع مؤاخذ -ولا بد- بتعدي أخ مستهتر أو زوج خائن أو أب مفتون !
   
   حاشا لله .. بل قال سبحانه: "" ألا تزر وازرة وزر أخرى • وأن ليس للإنسان إلا ما سعى"" ..
   
   القضية في أن الخبث ينتقل بعدوى التربية والمجاورة .. فإذا خبث الراعي = تأثرت به -في الغالب- الرعية ..
   
   أما من حفظت نفسها وعرفت ربها = فالله أحكم وأكرم من مؤاخذتها بجريرة رجل؛ لمجرد أنها من محارمه !
   
   وبالتالي: لا حجة لأحد إذ يتعذر بغيره فيما جنت يداه ..
   
   ومن تاب = تاب الله عليه !
   
   لو كان لك في ماضيك ما كان ثم تبت وصدقت توبتك = فكن موقنا بأن الله سيحفظ زوجك وأختك وبناتك .. ولا يتسلل لك الشك القاتل؛ فهذه أولى مداخل الشيطان التي ييئسك بها من القبول ..
   
   اسمع: "" إلا من تاب وآمن وعمل عملا صالحا فأولئك يبدل الله سيئاتهم حسنات وكان الله غفورا رحيما"" !
  
"
89298,"
   يا شيخ ابو انس رد علي 🍒🍒 انا بخاف اخد القرار باختيار شريك حياتي بتقدملي كتير ناس ة بس يصير الموضوع جد بخاف اختار خطأ فما بختار
  ","

   اسمعي ده:
   

    https://www.facebook.com/m.atiia.soliman/videos/1349637431782765/
   

"
89299,"
   طب تم عقد القران قول بقي بيحصل ايه 😂
  ","

   ولد .. عيب !
   
   (عادي يخويا والله .. كلام وسلام وايد في الايد وعين في العين .. وحاجات من دي ..).
  
"
89300,"
   استاذ محمد في كليات طب بيلبسوا لبس اسمه سكراب زي لبس الممرضات كده بس ألوان مختلفة ، طب أسنان مثلا بتبقى السكاشن ولاد وبنات مع بعض ف لو واحدة مبتلبسش بناطيل تعمل ايه؟ علما ان اللبس ده واجب تلبسه ولو ملبستهوش بتنقص ومبتحضرش سكاشن.
  ","

   تلبس بنطلون واااااسع .. وتطول الجاكيت لمنتصف الفخذ.
  
"
89301,"
   لو اللى متقدملى انسان كويس بس بيشرب شيشة تفاريح كدة موافقش عليه؟ 
مع العلم انى بحبه
  ","

   وافقي .. ويسيبها بإذن الله مع تشجعيك له، بلطف.
  
"
89302,"
   صاحبتي بتحب واحد و هو بيحبها 
و بيتكلموا فون (و ده حرام) 
النقطة هنا:هو لسه قدامه سنتين جيش 
مع العلم ان هو ربنا يهديه بيكلم بنات و بيشرب شيشه وهي عارفه و بتحاول تصلحه بس هو مبيستجبش بسرعة لازم يشدوا شويه علشان يبدأ ميعملش الحاجة ، اهلها مش موافقين عليه علشان لسه قدامه سنتين 
السؤال :هل تكمل معاه؟
  ","

   والله ما عارف أتعجب من غبائها وترخيصها لنفسها ولا من سذاجة سؤالك !
  
"
89303,"
   هل يجوز الزواج من الجواري ?
  ","

   تعتقها ثم تتزوجها !
   
   لكن السؤال .. حضرتك بتكلمنا من أي عصر ؟!
   
   فيه ناس كتير حالتهم صعبة في القرن الحادي والعشرين حضرتك 😬
  
"
89304,"
   يارب ترد بقي .. اختى ٢٥ مطلقه من شهرين اتقدملها واحد  ٣٤  كده الفارق كبير ؟ وياريت تدعيلها بصلاح الحال ..
  ","

   مناسب .. الله يسعدها ويوفقها.
  
"
89305,"
   لو تم عقد القران ما هو الجائز فعله بين الاثنين ؟
  ","

   لما يتم = ساعتها نتكلم 😬
  
"
89306,"
   هو ينفع اكلم زوجي اللي هو عاقد بس يعني مكالمة فيديو وانا بشعري أو حاطة مكياج خصوصا انو ساعات بيقول انا عايزة أقدم معاد الفرح بس مش بايده وهو مسافر
  ","

   ينفع.
  
"
89307,"
   صباح الجمال يا مولانا 🌷
  ","

   مساء النور يا حبيبي 😬
  
"
89308,"
   هل يعاقب أولادي في الدنيا بذنوبي ؟
  ","
  ""ولا تزر وازرة وزر أخرى"".
  "
89309,"

    https://ask.fm/abuanaaas08/answer/146720954740?utm_source=copy_link&utm_medium=android
   
   ليه يا ابي قولت معدنها مش نضيف.. شالته 20 سنة و هو ما قدرش اي حاجة من دي...  و هيا اتقهرت زي ما حضرتك قولت...  و هيا عملت اللي اتعملت فيها او علي الاقل كانت رد فعل لفعله ليس الا... 
بالله ترد عليا
  ","

   فعلته مش زي فعلتها !
   
   ده واحد عاجز .. ومش لازم اللي هو فيه عقاب من ربنا !
   
   في النهاية هو لم يأت عيبا ولا حراما .. لو مكنش ظلمها وجه عليها ..
   
   قهرتها نقدرها تماما لأنها امرأة .. وهذه سنة الله في تركيبة المرأة النفسية ..
   
   واللي صبرها ٢٠ سنة الفلوس على فكرة .. أكتر من أي عامل تاني عشان نبقى واضحين !
   
   طبعا دي فترة كافية جدا للبرود العاطفي والنفسي بينهم .. وتحول الحياة لروتين ممل، كلاهما فيه مُلام .. سيما الطرف المتسبب فيه ..
   
   بالتالي لقى نفسه محتاج (يجدد) وبكت هي بنيانا ساهمت في نقض أساسه ..
   
   عموما .. قهرتها معذورة فيها .. فعله حلال، وكان يقدر يطيب خاطرها بحاجات كتير ..
   
   هل اللي حصل عقاب ولا ابتلاء ؟
   
   الله أعلم بحاله ..
   
   ممكن ابتلاء لتمحيصه وأجره وعقاب لها هي (كبرا وتماديا في دور المظلومية) .. وممكن عقاب له على حاجة تانية خالص مالهاش علاقة بها !
   
   أيا ما يكون .. المرأة اللي تقف موقفا كهذا بلا رحمة (ولو كان زوجها أخطأ) = امرأة -في نظري- مش أصيلة.
   
   مش قادرة ومعندهاش طاقة = تطلّق .. ولن يعدم هو من تخدمه أو يخدمه بالمال.
   
   لكن هتسيب الشقة والبيت لمين طبعا !
   
   ياما شفنا نساء عملوا بأصلهن لآخر لحظة وكان عوضهن خيرا في الدارين ..
   
   اللي شايفين كلامي ذكوري أو متحامل أو هي عندها حق = أحب أقولهن جميعا ""بلا قرف"".
  
"
89310,"
   يا شيخنا حضرتك بتقول انو ممكن التائب يكون اضل منك او من السائل وكمان مني ومن غيري بس دلوقتي الم يحرم على الزاني الزواج؟ ومش ممكن يكون جاله الايدز ؟ يا شيخنا
  ","

   مين قال يحرّم دي !
   
   يعني يتوب ويطلب الحلال نقوله لأ .. روح عك ..
   
   ده اسمه جهل.
   
   ويقدر يحلل ويطمنوا.
  
"
89311,"
   بحبك في الله 
والله العظيم يكفي رؤيتك بتبهجني جداً ربنا يثبتك يارب ويرضي عنك ويدخل السرور علي قلبك آمين يارب
  ","

   الله يحبك ويسترك ويرضى عني وعنك 💚
  
"
89312,"
   لما اكون في كلية علمية وعملية وبتحتاج فعلا انزل تدريبات وتطوع وبناء علاقات وانا اصلا لي اهداف في الحياة وطموح ويقفلوا نزولي لمجرد الحفاظ عليا لاني بنت واخويا عارف اني بصد لو حصل حاجة, ابقى غلطانة في حاجة,عايزة اتدردح عشان سوق العمل مش عايزة اكبر متأخر من وانا في اعدادي بطلب دة ومش بلاقي غير الكبت!!
  ","

   معلش .. بالمناقشة تارة والضغط تارة تمشي الدنيا.
  
"
89313,"
   ماما بتتدخل فى لبسي وتقعد تقولى البس تقيل يعنى عوزانى البس 4 حاجات فوق بعض هى طبعا خايفة عليا من البرد بس ده بيخلى منظر الهدوم مش حلو وبيضيق اللبس ... لو مسمعتش كلامها يعتبر عقوق 😂
  ","

   أمي كانت بتشاكلني يوميا في الاختبارات عشان المدعو المحترم (الكلسون) 😬
   
   هجرته منذ زمن .. رغم إنه يستحق كل التحية والله !
   
   عموما .. بوسة على الراس والايد وتمشي الدنيا.
  
"
89314,"
   متقدملي واحد 37 سنة وأنا 20 سنة اهلى عاوزيني أقابله وانا شايفه فرق السن كبير حضرتك شايف إيه الافضل وجزاك الله خيرا
  ","

   الفارق كبير.
  
"
89315,"
   ما حكم الزواج من الزاني التائب
  ","

   ما دام تاب = فلعله عند الله أفضل مني ومنك !
  
"
89316,"
   ببعتلك السؤال كل ما تفتح 3 مرات ولا مرة ترد عليه 😂😂 نحس نحس يعني😁💚
   
    https://www.facebook.com/Egysocietypbb/posts/2134739270127244
   
   يارب تشوفه وتقول تعليقك
  ","

   المال طغى على المعادلة !
   
   ده اللي حصل بكل بساطة ..
   
   هي اتقهرت بلا شك .. لكن معدنها مش نضيف.
  
"
89317,"
   لما اشوف والدي بيضرب والدتي بقفله انا واخي الاصغر سنا دفاعا عن امي مش بقدر اشوف كدة واقف ساكتة لكنه قطع عننا مصاريف دروسنا وقالنا اننا كدة بنعصيه عشان وقفنا قدامه دفاعا عن امي هل احنا كدة بنعصيه لاني بجد نفسيتي تعبت جداا وطلبت من امي تتطلق اكتر من مرة لكن رفضت تبعد عننا هل كدة انا بعمل الصح (بنت)
  ","

   أيوه طبعا صح !
   
   وهو العاصي .. لله ورسوله.
   
   الله يهديه ويصلحه ..
  
"
89318,"
   هو سوء الظن دا بيكون من ايه ؟
  ","

   من جهلنا بالله .. سبحانه !
  
"
89319,"
   5
  ","

   المهم تحافظوا على الحد ده .. وإلا فلا.
  
"
89320,"
   احلى اصطباحه دي ولا إيه قائم من النوم على حضرتك😁😀
  ","

   صح النوم يا كبير .. اصطباحة أحلى من الموكا الدافية 😃
  
"
89321,"
   هل يحق للشخص الملتحي لو شاف بنت متبرجة كاشفة عن شعرها وعجبته ممكن يخطبها ولا لا يجوز
  ","

   (لا يجوز) ما تنفعش تتقال هنا !
   
   لكن الغالب مش هتكون بينهم أرضية مشتركة تقام عليها حياة .. إلا لو هي عندها استعداد طيب وهو عنده صبر وحكمة.
  
"
89322,"
   محتاجة نصيحتك ضروري الله يكرمك 💙 متقدملي شخص اخلاقه حلوة جدا و بيحبني و رايدني ف الحلال وانا مترددة و محتارة جدآ بس مفيش أسباب واضحة للرفض ..صليت استخارة و دعيت  بس مازلت محتارة  
هل ممكن أقبل و تتحرك مشاعري بعد الخطوبة  ولا حيرتي و ترددي هيفضلو  و مش هينفع أقبل ف الوضع ده  
قطوف تمتنع  ..
  ","

   أعطي لنفسك فرصة في الخطوبة.
  
"
89323,"
   اسباب سعادتك
  ","

   الرضا .. والأمل.
  
"
89324,"
   هو التكافؤ في الدرجه العلميه مطلوب ياشيخ؟
  ","

   مطلوب .. لكنه مش أهم أنواع التكافؤ.
  
"
89325,"
   مندوب شركة الشحن اللي بيوصل الاوردر للبيت.. بديلوا تبس ولا لأ؟
  ","

   دي حاجة ترجع لك !
  
"
89326,"
   انت متأكد انك مش ياباني؟
  ","

   أصلي 😂
  
"
89327,"
   أرجو حضرتك ترد ، متقدملي دكتور علاج طبيعي محترم ومجتهد وفيه من الصفات الكتير الي كنت بتمناها وفي قبول من ناحية الشكل بس هو بيعمل جلسات تخسيس ومعظمهم بنات وانا خايفة من حرمانيتها مش شاكة فيه بس خايفة عليه من البنات لان المعظم دلوقتي مش كويس وخايفة الموضوع ياثر عليه بعدين أقبل ولا أرفض ؟
  ","

   حسب طبيعتك الشخصية !
   
   لو (مأفورة) وهتتعبيه بالشكوك = يبقى ما تكمليش ..
   
   وإن كان مفيش تقريبا مجال عمل مفيش فيه تعامل مع الجنس الآخر.
  
"
89328,"
   ممكن تحكيلنا عن طفولة الشيخ محمد عطيه
  ","

   محمد !
   
   كان مدللا .. جدا ..
   
   في بيت تتنفس أركانه الحب .. وإن كان (وقتها) متواضعا ماديا !
   
   أعطر ما في طفولته إصرار والده الطيب على تحفيظه القرآن ..
   
   وأعجب ما فيها ذلك الحب الذي خصته بها والدته وإن وصل في بعض الأحيان لتحميل أخيه الأصغر بعض المهام عملا على راحته هو 😬
   
   لكن في المقابل كان مطالبا بكل أحلام التفوق وآمال المراكز الأولى في الدراسة .. وكان أخوه معفيا من ذلك؛ إذ فرغت طاقة الوالدين مع الابن البكري اللي هو أنا ☹️
   
   كانت أبلغ مكافأة لاجتهاده في المراجعة = ٥٠ قرشا يؤجر بها (عجلة) لمدة نصف ساعة 😃
   
   طبعا الأمر لم يكن يخلو من بعض (علقات) ساخنة .. لكن الصلح بعدها كان جميلا سيما أنه كان دوما مصحوبا ببسكوتة (چيلاتي) بربع جنيه 😬
   
   أبو أنس !
   
   ممتن الآن لكل هذه التفاصيل ..
   
   (هذه صورة مسربة من مرحلة الانتقالية بين الإعدادية والثانوية).
  
"
89329,"
   عاوزه حل لغيرتى ع الناس الى بحبهم ..
مش بخنقهم بس ببقى مضايقه ونفسي ابطل العاده دى ..
حاولت بس مش عارفه
  ","

   اللي بيغير بزيادة في الغالب شخص معندوش نوع من الاستغناء الداخلي والرضا النفسي .. مهما كان بيحب !
   
   طوري من نفسك ومن مهاراتك .. وما تركزيش مع اللي حواليك بزيادة.
  
"
89330,"
   * ببعت السؤال اهو للمرة المليون يا ابي يارب ترد بقي😂😂*
السلام عليكم ..لو سمحت هو انا لو بتفرج ع كرتون و طبيعي انه يكون في موسيقي واغاني ف فيلم الكرتون هل حرام ؟ ولو قولت اني بتفرج ع الكرتون دة يبقي جهر بمعصية ؟ ولو حد اتفرج عليه بسببي اشيل وزره ؟ اسفة ممكن حضرتك تشوف ان سؤالي تافه بس يفرق معايا
  ","

   اتفرجي.
  
"
89331,"
   ممكن حضرتك تقولنا ضوابط و حدود الخطبة الشرعية 
و ياريت تعملنا فيديو عن الموضوع 
لأننا ما بين تحريم  للتعامل أصلا إلا بعد العقد و ما بين تعامل زائد و بالنسبة للبنت موضوع العقد علي حد متعرفوش ده مقلق
هل كلام التليفون بجانب الاهل و زيارته للبيت في وجود الاهل بهدف التعارف يجوز ؟
  ","

   اقرؤوا دول:
   

    https://www.facebook.com/m.atiia.soliman/posts/851582324921614
   


    https://www.facebook.com/m.atiia.soliman/posts/1115170415229469
   

"
89332,"
   والد حضرتك في شبه من الشعراوي 😃💚
  ","

   ربنا يرفع درجته .. في الدارين ..
   
   ويجمعنا في الفردوس .. أجمعين ..
  
"
89333,"
   ينفع بنتين بنات خالة يطلعو من ابن خالتهم يتفسحو؟؟
  ","

   هي الأسئلة مستفزة ولا ده النت ؟!
  
"
89334,"
   اخبار حضرتك يا أبى 
انا ليا بنت صاحبتى اتقدم لها شخص وهى متعرفش خلقه ايه بس الناس شهدوله انه كويس 
قبلت بيه واتخطبت وبعد كدا لقته ممكن يضيع فرض عشان يقعد معاها وقليل لما بيصلى فى المسجد ولما خرجت معاه كان عايز يمسك اديها ويقعد جنبها 
هى خايفه تسيبه و متتخطبش بعده 
قول لها حاجه ضرورى بالله عليك😢😢
  ","

   ليه إن شاء الله ؟!
   
   ليه ما تتخطبش بعده ؟!
   
   وحتى لو ما اتخطبتش .. مش أحسن ما تعيش مع واحد لا يتقي الله فيها ؟!
   
   عموما .. تقف معاه وقفة جادة بكل اللي لاحظته ده .. يا يتغير وينصلح حاله؛ لله .. يا تسيبه؛ بلا تردد.
  
"
89335,"
   هو حرام اني ادوق طعم الخمر من باب الفضول..
  ","

   لا إله إلا الله !
   
   ينفع واحد (يبوس) واحدة من باب التجربة ؟!
   
   أهو حكم الخمر أشد من كده.
  
"
89336,"
   معاياHead phones هشغلها بس وانا في المواصلات(ساعة)لاستغلال الوقت لاني مش بعرف احطhand freeلانها بتبوظ الطرحة😃وماما واختي الكبيرة معارضيني وبيقولوا انها هتكون ملفتة والناس هتبص عليا واني لازم اعمل حساب للناس اللي عايشة معاهم ولما قلت اني هعمل اللي عايزاه طالما مش بضر الناس قالولي انتي مش عايشة لوحدك
  ","

   مطنش الهيدفونز شيء مستغرب ومنبوذ الوقت !
   
   سيما لو حاجة حلوة زي دي:
  
"
89337,"
   صاحبتي الأنتيم شربت خمرة وقالت لي وهي متدينة جدا ولابسة نقاب وسواد 
المفروض اعمل ايه!
ومستحيل افكر اسيبها ...
  ","

   تتوب لله .. ولا تفعل هذا ثانية أبدا.
  
"
89338,"
   هل توجد توبة لا تُقبل ؟
  ","

   مع الاستخفاف والإصرار .. لا تعتبر توبة، بل خداع !
  
"
89339,"
   يرضيك عشان اروح المغرب يقولي تطلع من الكويت : تركيا : فرنسا : المغرب
  ","

   طب ما يلا .. وخدني معاك ! 😃
   
   لي في كل حتة من دول -والله- أصحاب وأحباب.
  
"
89340,"
   ي شيخ محمد كنت احب شاب كان الكل يشهد له بالاحترام والخلق ولكن ظروفه الماديه علي اده وتقدم واترفض بسبب ظروفه الماديه وبسبب ابوة وامه منفصلين قل لي ماذا افعل ...
  ","

   فوضي لله أمرك .. ما تعرفيش الخير فين !
  
"
89341,"
   ما هو اللون الذي ستحبه في 2018؟
  ","

   أحب الأخضر يا آسك .. في كل عام !
  
"
89342,"
   انا عندي مشكلة بأستمرار مع زوجي لأنه كل مانروح مكان ويعجبنا ونتبسط فيه الاقيه راح اخد والدته وداها هناك
  ","

   أنا بعتبر نفسي عاق لو عجبني مكان زرته أو أكلة أكلتها وأقدر آخذ أمي وما عملتش كده !
   
   (بالذات أمي لأن ذوق بابا في الأكل مختلف عني تماما) ..
   
   ولسه مش قادر أسامح نفسي مثلا إني ما ودتهاش اسكندرية و شرم الشيخ ..
   
   والصورة اللي رفعتها لكم بتاعة (مارس) دي كانت مع أمي بعدما جربتها مع أم أنس وعجبتني .. وبالتالي كنت عارف إنها هتعجبها .. وخدتها ستريو واتصورنا سيلفي .. وفرحتها ودعاها لي يومها = من أبرك ما صار لي في هذه الإجازة ..
   
   مكنتش حابب أقول كل ده .. إلا عشان أقولك: البركة والخير اللي أنت فيه بسبب بر زوجك الطيب لأمه .. فاتقي الله !
   
   بكرة لما ابنك يعمل معاك كده = هتعرفي يعني ايه بر.
  
"
89343,"
   عاوزه اخد رأي حضرتك ف حاجه ي شيخ محمد وبالله رد ، انا خطيبي نفسه يسافر السعوديه ويعمل عمره ومنعملش فرح وهو اول ما قال كدا انا فرحت جدا بس لما عرفت الكل اثره فيا بكلامهم وقالو ليا اقفي له ولازم يعمل فرح هتندمي بعدين وكلام كتير اووي وانا تعبانه جدا بسببه ، فقولي حاجه تطمن قلبي وايه رايك ف الموضوع 💔💔
  ","

   هيصوا في البيت مع العيلة واطلعوا اعملوا عمرة أبرك وأندى ..
   
   بس يحجز السفر بعد الفرح بيومين بالكتير علطول .. عشان ما تكسلوش وتقضوا أجمل شهر عسل !
  
"
89344,"
   انفصلنا بعد خطبه وقبل كتب الكتاب بأسبوع لعدم مراعاته وأسرته لبعض الأصول وتصرفات غير مريحه ومواقف توحى ببخل الموقف كان صعب عليا لم اكلمه و اعاتبه ولكن اهلى شرحوا له الأسباب تكرر ان يرسل لى كلاما جارحا بحجة انى لم اواجهه رغم محاولاتى الكثيرة  طوال الخطبه وتنبيهى له لتصرفات غير لائقه هل انا ظلمته
  ","

   بل كنت تظلمين نفسك بالاستمرار.
  
"
89345,"
   تراقبه في صمتها ولكنه بارد كالثلج بل أبرد ليس فيه من روح البشر من شئ.. تحبه وهي تعلم أن ما به من عيوب ومساوئ ما إن ظهرت منه حتى أصبح لا يُميَّز عن وحش ثائر أو نذل حقير، وتحبه وتعلم ما به من قبح  الطبائع ما لو عامل به العالم لأنفضوا جميعا من حوله.. وتحبه. هل لها من دواء؟
  ","

   نعم .. عشرتها معه حتى تكره نفسها !
   
   اتقوا الله في قلوبكم .. كيف تجمعون بين سماء الحب وبين هذا الوحل العفن.
  
"
89346,"
   خطيبي علي خلق والكل يشهد انه جدع وطموح ومجتهد في شغله مرة بنتكلم لقيته شبه اعترف انه كان بيعمل ذنب كبير وبطله من زمان بس لسه اثره سئ واما حبيت اعرف اكتر رفض يكمل كلام غير ان اول الخطوبة كان يصلي الفروض في المسجد و الفجر كمان دلوقتي بيقولي انه مقصر جدا في الصلاة انا عارفه احنا كلنا ذنوب اساعده ازاي😢
  ","

   الله يهديه بس ..
   
   قوليله يصلح ما بينه وبين الله .. ومعدش يحكي حاجة زي دي.
  
"
89347,"
   بابا وماما 
لسه راجعين من عند المأذون 
واطلقوا
  ","

   إنا لله وإنا إليه راجعون ..
   
   اسمعي مني جيدا:
   
   - دي مش أكبر مصيبة في الحياة .. لعل طلاقهم أهون بكتير من استمرارهم في علاقة تستنزفهم وتطلع أسوأ ما فيهم، وبالتالي ده هيطلع عليكم أزمات نفسية وفقد للثقة في كل شيء.
   
   - مش معنى طلاقهم إنهم حد وحش .. بابا ممكن يكون كويس جدا، وماما كذلك .. لكن كويسين وهم مش مع بعض .. لأن طباعهما متنافرة.
   
   - بالتالي باباك له حق البر والاحترام .. وماما كذلك أضعافا ثلاثة .. أنتم كأولاد مالكم دخل باللي حصل ..
   
   - طلعوا نفسكم تماما من أي خلافات بينهم .. وما تسمحوش لحد منهم يقول كلمة وحشة عن التاني ..
   
   - أبشروا بالخير.
  
"
89348,"
   كنت بضطر افتح الصفحه لاسباب تبع الكليه وبلقيه باعت  كنت بتكلم معاه وفي مرة وعدته أن شاء الله لو فيه نصيب انا حفظه نفسي ليك ولو مفيش هكمل مشواري هشيل فكرة الزواج من دماغي 
كان ديما جوايا خوف وحرب بين الصح والغلط جه في يوم قالي أنه مبقاش يحبني وان ل اكلمه واشوفه  ل هيبعد قولتله اني خفت ربنا عليك
  ","

   من غير ما تكملي ..
   
   هذا ولد حقير !
   
   فبطلي (دروشة) وهبل.
  
"
89349,"
   حضرتك تؤمن بالحب من أول نظرة؟
  ","

   ومن قبل النظرة !
  
"
89350,"
   حضرتك بتاكل ايه على الفطار و الغداء و العشاء؟ عايزين نعرف بجد الشيوخ بياكلوا ايه
  ","
  😂😂
  
  السؤال ده على ظرفه على أد ما بيعكس معنى مهم وخطير في نفس الوقت !
  
  معنى (المبالغة) ورسم (تابوهات) لا أساس لها من الصحة ..
  "
89351,"
   اختك لك بلغت سن الرشد 21 سنة من أيام 
لأول مرة أحس اني مخضوضة من السن حاسه نفسي كبرت و حاسه بمسؤلية..حاسه أن ده  اكتر فترة المفروض أنجز فيها..وارسم بدايات مستقبلي..وأهييء نفسي لاكون شريكة حياة وأم صالحة و يعتمد عليها(مع العلم لسه سنجل بس بنستعد يا شيخ😂)
فهل أجد عندك نصائح استنير بها
  ","

   هو ٢١ سن الرشد من متى ؟!
   
   و(المصاصة) اللي مالية درج مكتبك دي تمشي مع الرشد ازاي ؟!
   
   عيشي المرحلة ببساطة؛ ما تعقديهاش .. ابني نفسك ثقافيا ونفسيا وحافظي على قلبك ولا تتعجلي شيئا قبل أوانه .. والأيام هتعلمك .. ما تقلقيش.
  
"
89352,"
   اختي خريجة علوم😀 عملت انترفيو في شركة ادوية و المدير مكنش مديها اي اهتمام وكان يسألها سؤال ويرجع يبص في اللاب و هي حاسة بالاهانة و زعلانة جدا و ليها 3 ايام محبطة 💔
قولتلها استني اقول للشيخ محمد يقولك حاجة تخليكي تنسي وتفرفشي شوية 😃 
ياااااااارب تجاوب و تفرحني انا بإجابتك عليا 😃
  ","

   من ده كتييير !
   
   ما دامت ناوية تخوض دنيا العمل = يبقى لازم تكبر دماغها كده وتطنش .. المهم ما تسمحش لحد يتعدى حدوده معاها.
   
   الله يوفقها ويسددها للخير ..
  
"
89353,"
   والله صورة حضرتك دي شرف ان الواحد كان جنبك فيها ❤💚
احلي دكتور  في الدنيا ❤
  ","

   حبيبي يا دكتور أحمد .. كانت مصادفة جميلة مع كرام طب المنصورة 💚
  
"
89354,"
   أحب إبن عمي من أكثر من 6 سنوات
إنسان محترم ، خلوق ، ملتزم بشهادة الجميع
بيعمل خارج مصر و الأجازة القادمة هيبحث عن عروسة ليخطب 😢
لعلمي بأني غالية و قلبي غالي كتمت شعوري داخلي و صبرت طوال هذه المدة و اعتمدت كل الاعتماد علي الدعاء و كنت أقرأ قرآن و أحتسب الثواب له
ماذا أفعل 😢 رجاءاً فيدني يا أبي ..
  ","

   لو مجاش لك = فهذا يعني إنك مش في باله !
   
   وما دمت مش في باله = فالخير -بإذن الله- فيما قدره الله.
  
"
89355,"
   ياشيخ ربنا جبر بخاطري وجبت امتياز 😍
  ","

   أحلى يا صحبة الجنة 🎉🎉
   
   أيوه كده .. ونقول، ونقول .. ناجحين على طول.
  
"
89356,"
   اذا كان بإمكانك حذف كلمة من القاموس البشر بحيث لا يستيطع أحد استخدمها بعد ما هي هذه الكلمه
  ","

   حرمان.
  
"
89357,"
   الزواج رزق ..صح؟ ..وربنا مش هياخدنا بمشاكل طلعنا عليها وبنحاول نغيرها ..وعالم باحتياجنا للعفه والسند ..صح ؟!
  ","

   صح .. صح .. صح ..
   
   ولله حكمة في كل أقداره.
  
"
89358,"
   ايه اكتر حاجه بتتمناه الان
  ","

   صعب أقول !
   
   غير أن الله يعلم ..
  
"
89359,"
   متقدملى عريس لسه مقعدتش معاه يادوب قالولى كده محترم وملتزم وكل الصفات كويسه بس ادونى الاكونت بتاعو عشان اشوفه بس شكليلا مش ده الى كنت بحلم بيه مش عارفه ده وسواس شيطانى ولا اى الصراحه مش هلاقى احسن من كده هو اكبر منى ب سنتين انا منتقبه وموضوع يشوفو وشى ده زهقت منو
  ","

   اقعدي وبعدين احكمي.
  
"
89360,"
   بعد عامين من الانفصال .

كيف لى أن انسي ؟! 

كيف اتوقف عن التفكير به ،،
اشعر اننى قد جننت ، دائمة التفكير به ، والله هو فى فكرى قبل ان افتح عيناى وحتى اغلقهم بدون مبالغة ، هذا واقع .
ومع انه كان ظالم لى جدا ، ولم يشعر بوجعى .
ألا أنى ما زلت احبه بجنون طفلة ،
لا تعى ان حياتها دمرت بسبب هذا الرجل .
  ","

   هذا ليس حبا .. هذا استمراء للذل.
  
"
89361,"
   والدتي فركشت كل حاجه يوم قراية الفاتحه من غير ما اعرف وبعد كل الاتفاقات و الترتيبات و هو شاب الكل يشهد له بالدين و الخلق و انا كنت ارتحت له جدا جدا و كنت راضية جدا بيه و انا حزينة جدا دلوقت و بحاول معاها لانه كمان عايز يرجع برغم رفض اهله و  هيا رافضة  وسببها أن الشقة ضيقة مع انها شافتها قبل ما نتفق
  ","

   ده قرارك أنت !
   
   لو لك عم أو أخ خليهم يأثروا عليها.
  
"
89362,"
   أرجوك رد علي سؤالي يا أبي ، انا بنت لست متزوجة عندي تعب في منطقة العورة و احتاج لزيارة طبيبة جداً لاني اعتقد ان الموضوع بدأ يوصل لورم فيها و الله بتألم ألم شديد ، هل يجوز كشف العورة علي طبيبة ؟ 😔
  ","

   بل يجب في حالتك !
   
   الله يهديك ويصلحك .. روحي من بكرة الصبح علطول.
  
"
89363,"

    https://ask.fm/abuanaaas08/answers/134417126516?utm_source=thearchive.me#_=_
   
   ننفذ الاقتراح دة وتفضل في مصر علي طول 😃
  ","
  😂😂
  
  ايدي على كتفك.
  "
89364,"

    https://ask.fm/abuanaaas08/answers/146660359796
   
   وتتوالى صدماتي يا شيخنا .. خطيبي أصبح مختفي قسرياً ... ادعوا لي باللهِ عليك ويؤمن الجميع ، ادعوا له ولي ولأمه لا تنسانا باللهِ 😞😞
  ","

   الله يفرج عنه وينجيه وكل من مثله ..
   
   وما زلت عند نصيحتي لك.
  
"
89365,"
   انا بحاول استعيد الوضع معاك😂😂
تفتكر هننجح😂👋
  ","

   ارفع ايدك معايا:
   
   لازم أنجح .. لازم أنجح .. لازم أنجح 😬
  
"
89366,"
   مستنيه حضرتك تفتح بالله عليك تجاوب عليا ياأبى 
أنا خايفه الموت جدا،خايفه أكون فى قبر لوحدى ،هو احنا ليه اتخلقنا وفى الاخر هنموت ونتحاسب واحنا ضعفاء اوى وغصب عننا أكيد هنغلط بجد انا مروعبه اوى واكيد تفكيرى دا غلط بس مش عارفه اعمل ايه الموت قدامى على طول ناس كتير بتموت فجأه وصغيرين فى السن
  ","

   ده وسواس !
   
   اتخلقنا عشان نعبد ربنا، ولما نغلط نستغفره .. ووعدنا بجواره في الجنة ..
   
   فليأتي الموت في وقته المقدر .. المهم على حال يرضي الله.
  
"
89367,"
   فين الدايت ياشيخ😃😃😂
  ","

   دايت وأمي لا يجتمعان !
   
   أنا بظت يا جدعان 😩
   
   بس جاري استعادة الوضع بإذن الله 😢
  
"
89368,"
   عملت ايه مفيد فى حياتك النهارده
  ","

   قضيته مع واحد من أعز أصحابي .. وعزمني على أكلة سمك معتبرة 😃
  
"
89369,"
   كان مكتوب كتابنا كان يقسم لي كل يوم أني حياته والجزء الأروع في يومه وأني لن يعوضني أحد.. عشقته كثيراً وهو كان أول حب في حياتي منذ سن ال 15 حتى الان 22 حدثت مشكله كبيرة مع أهله وتخلى عني ولأني لازلت طالبة(كلية طب) زادوا همومه بنفقته علي لتعليمي.الامس كان يوم زواجه من آخرى ومنذ الأمس وبكائي لم يتوقف
  ","

   ربط الله على قلبك وعوضك خيرا ..
   
   صدقيني .. بكاؤك الآن أهون من صدمة تخليه عنك في أي مرحلة قادمة !
   
   ستتجاوزينه .. وسيفيق قلبك .. وتعوضين -بإذن الله- خيرا منه.
  
"
89370,"
   ضع صورة لشيء جميل.
  ","

   ده يا آسك !
   
   من الحاجات الجميلة بزيادة اللي قابلتني في الإجازة ..
   
   (اسمها مارس .. عند ستريو المنصورة).
  
"
89371,"
   سابني وقالي حلمي هيضيع لو أنتي معايا
  ","

   اللي مش هيلاقي حلمه معانا = وجوده أكبر كابوس في حياتنا !
   
   ————————————————-
   
   ألقاكم يا صحبة الجنة 💚
  
"
89372,"
   لما يكون الزوج كويس وطيب واهله كمان عشره وكويسين جداً وبيحبوني بمعنى اني مش هلاقي زيهم بس المشكله اني لسه ف اولى بيطري وانا مش قد اي مسؤليه دلوقت..اوافق ولا لا؟
  ","

   وافقي يا دكتورة على خطوبة سنتين وتتزوجي وتأجلوا الخلفة للتخرج .. وبإذن الله يساعدوك وتمشي أمورك.
  
"
89373,"
   ههههههههههه الرساله. المسجله دي مين عملها 😂😂
  ","

   مش عارفين مواهبي الله يسامحكم ☹️
  
"
89374,"
   عسل والله يا شيخنا 😂😂
  ","

   لسه عارف الوقت ! 😏
  
"
89375,"
   ازاي اكون معاكوا في صحبة الجنه💚💚
  ","

   مرحبا بك 💚
  
"
89376,"
   اللي مش عاوزة تعمل فرح عشان متغضبش ربنا بس في نفس الوقت عايزة تفرح اهلها تعمل ايه ؟؟
  ","

   قاعة خاصة بالنساء .. أو صالة البيت الكبيرة .. وتهيص وتتبسط مع أهلها وصاحباتها !
  
"
89377,"
   أنا عرفت انت مش بترد عليا ليه guess why لان انا فقر 😭😭😭😭💔
  ","

   ما تقولش على نفسك كده !
   
   أنت حد جميل 😬
  
"
89378,"
   السلام عليكم...
- هو انا لازم لو مريضه نفسيه وعندي اكتئاب ولوحدي تماما ومحدش يعرف حاجه عني نهائي  ومينفعش اهلى يعرفو لانهم مش هيفهموني لازم اقول لحد علشان يساعدني لازم اشارك حد ف مشاكلى اللى مش ليها لازمه علشان افوق او اتعالج هو مش كفايه اني بدعي لربنا وكفايه اني موكلاه امري؟؟
  ","

   المرض النفسي زي أي مرض عضوي !
   
   ومش معناه ضعف الإيمان على فكرة .. وإلا مكنش حد صالح عمل عملية مثلا أو لازم الفراش أبدا ..
   
   مرض ومحتاج علاج من طبيب .. بس !
   
   الله يعافيك وينجيك.
  
"
89379,"
   نفسي تعمل لايف عن والدك .. الراجل دة انا احبه في الله 💚
  ","

   ياااااااه !
   
   يمكن ده من أجمل الأسئلة اللي جاتني .. ووافق نية ما في نفسي .. الله يتمها على خير = وهتكون من الحاجات التي أحب أن ألقى الله بها.
  
"
89380,"
   خطيبي شايفني وحشه كشكل وده طبعا بيضايقني😑
هل ده سبب يخليني اسيبوا ولا هو هيتغير
  ","

   وايه اللي جابره يكمل ؟!
   
   وازاي عرفك حاجة زي دي ؟!
   
   وازاي لسه بتسألي سؤال زي ده ؟!
  
"
89381,"
   مقيم في الرياض ؟؟
  ","

   وهي فيّ مقيمة !
  
"
89382,"
   بثق ف راي حضرتك جدا بنت خالتي اكتشفت انها بتكلم ولاد وخرجت مع واحد فيهم أخبر خالتي ولا اخوها مع العلم ان ممكن يبهدلوني انا ويتهموني اني كذابه وانا خايفه عليهم من الصدمه عشان دي مش أخلاقهم ولا ابعت لحد منهم من أكونت فيك يراقبها وياخد باله منها اعمل اي ي مولانا
  ","

   ابعتي لها هي من أكونت فيك .. هدديها وخوفيها وعظيها وانصحيها ..
   
   وادعيلها.
  
"
89383,"
   والله العظيم انت غالي عندنا بجد .. انا في ابتلاء بدعي الناس ماتشوفهوش ودايما في دعائي لازم في آخره اقول وتحديدا محمد عطية 💚 ماتغيبش علينا كتير 💚
  ","

   والله العظيم كنت داخلكم بحال ما يعلم به إلا الله !
   
   شوفوا .. هي نعمة؛ ساقها الله لنا .. لي ولكم ..
   
   الله يتمها ويديمها .. وينفعنا بها في الدارين.
  
"
89384,"

    https://ask.fm/abuanaaas08/answers/126015790452?utm_source=thearchive.me#_=_
   
   ...:))))))
  ","

   ناويين تطولوا في التسريبات دي ولا إيه 🙃
   
   (واحد .. واحد 😂).
  
"
89385,"

    https://ask.fm/abuanaaas08/answers/127411792244?utm_source=thearchive.me#_=_
   
   النسيان قرار يا شيخ محمد 😏
  ","
  😂😂
  
  صحبة الجنة طلع فيها مخابرات يا جدعان !
  
  أديني عرفت .. وعرفتكم 😬
  
  (أيام ال ٤ لايكات .. مجاملة 😃).
  "
89386,"
   يا شيخ لتاني مرة ببعت لحضرتك نفس السؤال زوجي مسافر وانا عايشة مع اهله ومتضايقة من الاختلاط وكمان متضايقة من ان مافيش وقت خاص بيا خالص كل الوقت ملكهم باطلع شقتي على النوم بس هما كويسيين وكل حاجة بس انا مس واخدة راحتي عاوزة اقعد لوحدي بس طلبي دا هيسبب زعل لزوجي ولاهله  اعمل ايه؟
  ","

   معلش .. تحملي المرحلة .. وحاولي تلاقي وقت تقرئي مثلا أو تخلي بنفسك .. وتستأذنيه في يوم ولا يومين عند أهلك، وتمشي الدنيا بإذن الله ما داموا كويسين معاك ..
   
   ربنا يسعدك.
  
"
89387,"
   اللي شفته قبل ما تشوفك عينيه. عمر ضايع يحسبوه إزاي عليّ. أنت عمري اللي ابتدي بنورك صباحه
  ","

   علموني أندم .. على الماضي وجراحه :(
  
"
89388,"
   طيب انا خطيبي معاه الفلوس انه يعمل فرح ف قاعه ومش راضي يعمل ويقولي خساره ده ايه ؟ بالله رد ف حاجه لتطيب الخاطر الله يجبر بخاطرك 😭💔💔💔💔
  ","

   لو مش بخيل وبيتحجج = فهو كده عاقل جدا الحقيقة !
   
   اعملوا بالفلوس حاجة تنفعكم .. وفرح جميل بسيط كده للعيلة وعلى عش الزوجية عدل :)
  
"
89389,"
   وجودك شئ يطمنا😃😌
الله يباركلنا فيك
  ","

   الله لا يحرمنا الأمان .. في الدارين.
  
"
89390,"
   تكلم عن الجملة الشائعة ""يا بت إنتي مراتي"" وإيه اللي المفروض إحنا كـ بناتك نحترس منه .. !
  ","

   أجابكم حبيبي الجميل د. محمد إبراهيم:
   

    https://www.facebook.com/495844257285914/videos/816811768522493/
   

"
89391,"
   أنا مصرى فى السعوديه رجعت أجازة جواز بس ٢٥ يوم وسافرت تانى عالسعوديه بس تعبان نفسياً جداً أنا ومراتى وعايز أرجع وأبقى معاها بس حضرتك عارف الوضع فى مصر مفيش شغل وكده وبحاول أكمل هنا بس مش قادر .هل لو كملت هنا سنه كمان أبقى بظلم نفسي ومراتى ولا المفروض إنى أنزل  أرجو الرد     أنا ببعت كتير لكل الشيوخ
  ","

   قلبي معاك والله حبيبي !
   
   هي سنة مش أكتر .. تستأذن زوجتك وتفهمها وتظبط وضعك وتحوش .. تعمل أي حاجة وتنزل تفتح مشروع صغير أو تجيب سيارة تشتغل أوبر أو حتى تاكسي .. واقعد مع مراتك .. وإياك تسيب الأيام تسرقك .. التمن غالي جدا للأسف.
   
   (طبعا لو الناس مش متابعة فموضوع الاستقدام أو الزيارة العائلية مع رسوم المملكة الجديدة صار مكلف فوق الطاقة مع الأسف الشديد .. مكلف مش بمعنى مش هيعرف يحوش؛ لأ .. هو مش هيعرف يكمل الشهر أصلا).
  
"
89392,"
   س سؤال ايه الفرق بين صورة الشيخ محمد الجديدة عن قبل كدا ؟
ج جواب الفرق حضرتك نوع الكريم او الجيل اللي بيستخدمه لشعره😂😂
بس بجد يعني أحس إن الابتسامة هنا مدارية حزن كبييير
  ","

   عشان تمشي مع السحابة :)
   
   مركزين أنتو أوي الصراحة 😬
  
"
89393,"
   اكتب شيئًا عن الحرية .. 🌸 ..
  ","

   سؤالك أتى أمامي ووجدت عندي رغبة في إجابته !
   
   وافق ما يدور في خلدي الآن ..
   
   كم كنت أتمنى لو أستطيع الكتابة دون أن يُنسب لي شيء !
   
   لا .. ليس إخلاصا كإخلاص الشافعي ..
   
   بل رغبة في حرية التخلص من التبعات؛ حين أكون حزينا .. فأكتب حروفا تقتل حزني بنصالها .. دون حاجة لمبررات.
   
   كم كنت أتمنى أن أملك رفاهية البكاء .. دون تذلل أو استجداء ..
   
   دون مسؤولية نحو من أحاول بثهم السعادة .. صباح مساء !
  
"
89394,"
   من اجمل المواقف بجد لما تسمع مجموعه في المواصلات بيتكلموا عن ا. محمد عطيه ... يو فيل لايك دول صحبة الجنة ❤😃 د احنا كدا نتعرف بقى .. 😂
  ","

   طبعا .. الدم بيحن 😃
   
   اللهم فضلك وسترك ..
   
   تصبحون على خير يا صحبة الجنة 💚
  
"
89395,"
   اختى ف تانيه اعدادى وعاوزة تعمل فيس وانستا وكلام من دة وانا خايف حد يضحك عليها بكلمتين او هيا تغلط ومنعها من انها تعمل الكلام دة خوفا عليها وخايف انها تعمل كدة من ورايا اعمل ايه ؟؟؟؟؟؟
  ","

   الحل مش في المنع .. الحل بإعطاء مساحة ثقة مع رقابة ناضجة.
  
"
89396,"

    https://ask.fm/abuanaaas08/answers/141142778740?utm_source=thearchive.me#_=_
   
   عايزين الاسم التاني 😁
  ","

   ياه !
   
   من سنة يا عم ..
   
   خلاص تستاهل:
   
   (حمودي) 😃
  
"
89397,"
   لا اُرسل لغيرك يا سيدي ولكن لا تُجيبني ابدا
  ","

   حقك علي .. وكل من لا أستطيع إجابتهم ..
  
"
89398,"

    https://ask.fm/abuanaaas08/answer/146660210804?utm_source=copy_link&utm_medium=android
   
   قريت الاجابه كذا مره ان أفهم حاجه مفهمتش 😂😂
  ","

   عروسة، عيادة، عربية، عمارة
   
   الأربعة (ع) المرحومة.
  
"
89399,"

    https://ask.fm/abuanaaas08/answers/146655383412
   
   صدمتني والله،فهو سبب في أفضال كثيره جداً في حياتي واهمهم ألتزامي( ساعات بفكر ان دا ابتلاء وربنا بيمحصنا، وساعات بقول لنفسي انا برد له ولو قدر قليل جداً من فضله عليَّ،وعلى يقين ان في الحلال هنقدر نتخطى كل المصائب دي ) .. رفقاً يا شيخنا بالله ، وانصحني
  ","

   أنت مش عايزة نصيحة بأه .. أنت عايزة اللي على هواك !
   
   حكاية في الحلال هنتخطى والزواج هو الحل السحري = فده كلام (للأسف) فارغ ياما دمر نفسيات وقلوب لما اصطدمت بالواقع ..
   
   مقررة تكملي = كملي .. لكن تحملي مسؤولية قرارك ..
   
   ببساطة.
  
"
89400,"
   احب خطيبتي ، رغم الإنفصال حاولت مرارا الرجوع لكن لا جدوي وحبها يتملكني ، أشغل نفسي ووقتي لكن لا مفر..احاول معها مرات آخرى
  ","

   اللي فاتك = فوته.
  
"
89401,"
   مالها شخصيتى واسلوبى يا شيخ😂😂اتمنى متكونش اخدت عنى انطباع سئ 😂😂😂؟
  ","

   أيوه كده .. فك يا عم وعيش المرحلة .. لا تتعجل شيئا قبل أوانه.
  
"
89402,"
   الشخص الا المفروض هو بيحبني وحنتخطب بلغته ان نوع الرحم بتاعي ذو قرنين يعني بيعمل مشاكل في الحمل

ومن وقتها مكلمنيش
ده شخص كويس كده
  ","

   مين فيكم اللي بقرنين ؟!
   
   (السؤال عك من أوله لآخره).
  
"
89403,"
   ادعيلي اتجوز دكتور :-D
  ","

   معدوش لاقيين ولا (ع) من الأربعة يا بنتي .. ربنا يعينهم ..
  
"
89404,"
   تمام بس ممكن الرأى الى اخده يكون رأى أهلها لا رأيها ؟؟لان فعلا فى ظروف تمنع اهلها انهم يوافقوا, منها انى لسا طالب ومنها انى شخص مجهول بالنسبالهم ؟
  ","

   يا تعرف هي تقنع أهلها = يا مفيش نصيب !
   
   ومن كلامك وأسلوبك = بنصحك تصبر على نفسك شوية يا غالي.
  
"
89405,"
   يا ريت يا شيخ ترد انت متابعينك كتير ولو حد افتكر من الإجابة تبقي سبوبة حلوة لي وليك 😂😂😂 

قال عمر رضي الله عنه: ""الشتاء غنيمة العابدين"".

وقال الحسن: ""نعم زمان المؤمن الشتاء ليله طويل يقومه، ونهاره قصير يصومه"". 

قيام الليل 🌸
صيام الاثنين 🌿 

لا تنسونا من صالح دعائكم 😅
  ","

   تسلم يا كبير .. يلا نصوم سوا يا ولاد 😃
  
"
89406,"
   صورتك دى حلوة بغباء يا مولانا والله، وقلوب خضرا كتير اهى م اللى حضرتك بتحبها 💚💚💚💚💚
  ","

   تسلم حبيبي 💚
   
   السؤال كان أنون الأول .. والواحد يخاف من الحاجات المفخخة دي .. احنا في زمن صعب 😬
  
"
89407,"
   يقال للبنت عذراء 
ويقال للولد .....؟؟
  ","

   حالته صعبة 🙃
  
"
89408,"
   حضرتك فاكرني يا أبي كنت أخدت رأي حضرتك زمان بسبب معلمة القرآن اللي كانت معقدانا ف الحفظ وبتقول ع النسيان دا غضب من ربنا وحضرتك قولتلي سيبك من كل دا واستعيني بالله وقدمي ف الامتحان ، أنا قدمت ف إختبار إجازة القرآن وهمتحن قريب وعندي يقين إن ربنا هيكرمني بالشرف العظيم دا 
ربنا يجزيك خير عشان جبرت خاطرى
  ","

   ربنا يوفقك ويحفظك ويثبتك.
  
"
89409,"
   هو انا لو جت واحده تخطب لبنها وجيا عشان تشفني وانا رفضه الطريقه دي ينفع مطلعش استقبلها اواخليها تشوفني ؟؟؟🙅🙅
  ","

   اطلعي يا فوزية.
  
"
89410,"
   يشيخ طيب انا على استعداد انى اتقدم بس مستحيل هتقدم الا لما اعرف رأى البنت الى بحبها .ما قولك ؟؟
  ","

   مستحيل ليه ؟!
   
   اعرف رأيها في البيت.
  
"
89411,"
   حبيت بنت واعجبت باخلاقها وعلي طول قولتلها انا عاوز اتقدملك .. رفضت لظروف اسرية وحكتلي عنها والدها سابهم مع الوالدة لمشاكل اسرية علي الارث المهم البنت اما فضفضتلي بمشاكلها بتوحي ان دا سبب امتناعها عن استقبال اي خطيب ليها حاليا بس هيا مقتنعة بيا وانا محتار 
يوم مهدخل البيت ينفع اخدها من خالها ؟؟
  ","

   عمها أو أخوها يزوجوها لك.
  
"
89412,"
   بندعيلك من المسجد النبوي يا شيخ :)
  ","

   الله يجزيكم عني كل خير ..
  
"
89413,"
   مرحبًا.. انا لستُ بخير, فإن وصلتك رسالتي هذه فَقُل شيئًا يُخفِفُ عنيّ
  ","

   قم صل .. وسل ربك صادقا = يعطك.
  
"
89414,"
   ليه الانسان بيضر نفسه و يعند عليها
  ","

   لأنه ظلوم جهول !
  
"
89415,"
   شاب اخبر فتاه انه يحبها 
فكان ردها انها رافضه المبدئ ...
الشاب لو عايز يتقدم يتقدملها ولا ايه الصح !؟
  ","

   يتقدم لها .. لأنها صاحبة مبدأ !
   
   ساعتها يكون صادق.
  
"
89416,"
   مقولتش تصبحون على خير يا صحبه الجنه 
ادعى ربنا يصبرى حتى لو مش هترد .. عارفه أن حياتى احسن من ناس كتير وبحمد ربنا وراضيه الحمد لله
بس اوقات ببقى تعبانه اوى
  ","

   لازم نتعب !
   
   هي دنيا .. مش جنة ..
   
   وحسن بالظن بالله هو اللي بيسندنا.
  
"
89417,"
   هل يمكن أن تثير اهتمامك تجربة الغوص في صندوق وحولك أسماك القرش؟
  ","

   الغوص ؟
   
   آه يا آسك .. حصل واتجرأت مع إني كنت فاكر هخاف ساعة الجد ..
   
   أما أسماك قرش = فدي سيبناهالك 😏
   
   (قلب أخضر 😬).
  
"
89418,"
   قولى حاجه تخلينى ازاكر مخنوقه وخلاص باقى يومين 😢
  ","

   قومي ذاكري .. قومي 😠
   
   شوية وجايلكم.
  
"
89419,"
   يا شيخ انا بحبك واحد ومفروض انه كان بيحبني ودلوقتي  سابني وانا بحبه جدا وساعات بحس انه بيحبني هو سابني عشان بنتكلم وساعات بنتجاوز بس هو مش مطمني انا عندي استعداد متكلمش بس احس انه عاوزني استناه من غير كلام اعمل ايه😞 ومش قادره انساه
  ","

   يعني أنت بتحبي مين الوقت ! 😬
   
   غلّي نفسك يا بنتي .. لو بيحبك = هيجيلك في الحلال ..
   
   غير كده = لعب عيال.
  
"
89420,"
   جارتي عندها ايدز ، جالها من زوجها المدمن ، انا طالبة طب كنت باديها حقن IM قبل ما تعرف المرض وبعد ما عرفته ، ساعات باعتذرلها وبامتنع اني اديها خوفا اني ماقدرش احمي نفسي او اتشك او المس جرح مفتوح بالغلط ، عندي احساس فظيع بالذنب ، ماذا افعل ?
  ","

   مقدرش ألومك .. وما تلوميش نفسك !
   
   الله يعافيها، ويأجرها.
  
"
89421,"
   مبارح ازاي مين قال كده الرسول نهى عنه !!
  ","

   الرسول (صلى الله عليه وآله وسلم) نهى عن الإجحاف فيه، لمن اختار فعله .. وغالب الناس فيه مجحف فيضرون الفتاة نفسيا وجسمانيا !
   
   لذا قلت: لا أنصح به .. أبدا.
  
"
89422,"
   الشیخ عوض هلهول من مسجد القماش بیبعتلك سلامات علی طول یا شیخی 💜
  ","

   يااااه !
   
   القماش والمطرية ودرس الثلاثاء وخطبة الجمعة الشهرية .. وأجمل الأيام، وأكرم الناس ..
   
   الله يسلمكم جميعا 💚
  
"
89423,"
   ما حكم ختان الاناث يا شيخ او ما يطلق عليه الطهاره .. ارجو الرد ضروري جدا بعد اذن حضرتك
  ","

   هو مباح !
   
   ولا أنصح به الآن .. أبدا.
  
"
89424,"
   في علاقة خطوبه لكنها مرهقه نفسياً جداً..أحب الولد جداً وهو كذالك لكن بعض الظروف الامنيه والمحيطه به جعلته ( بائس ) حرفياً .. كل شئ اصبح سئ ومهما بعمل علشان اسعده .. مردودها عليه من سعاده بيكون لا شئ يُذكر بالنسبه للي بعمله ، في حين انه من ابسط حاجه بيعملها حالي بيتدد تماماً..تعبت ومش عارفه اعمل ايه
  ","

   للأسف .. وبكل أسى .. لا أنصحك أبدا بالاستمرار !
   
   ستنفذ طاقتك يوما ما .. وستكون مصيبة؛ حين تكون ثورتك بعد فوات الأوان.
  
"
89425,"
   يا شيخنا  سلام عليك 🌸
حضرتك انا بحترمك جدااااا ومحترمة عقلانيتك في الرد على الاسئلة 
ربنا يكتبلك القبول عند الناس ويقربك منه أكتر واكتر ويهون عليك كل هم يصيبك .
  ","

   الله يسترني وإياكم ..
   
   اللهم تقبل ..
   
   اللهم استجب ..
   
   يا رب .. يا رب .. يا رب ..
  
"
89426,"
   أبى وامى حصل بينهم مشاكل من سنتين وانفصلوا لمدة 6 شهور ورجعوا تانى وف ال 6 شهور دول غلطوا ف بعض جامد قالوا كل حاجة ممكن تتصورها .. انا كنت واقفة مع امى لأن ابى معاملته سيئة جدا معها هى يسبها بأفظع الشتائم واحيانا يضربها ..حاليا هى نفسيتها وحشة جدا من ناحيته وعاوزة تنفصل تانى مش عارفة اعمل ايه
  ","

   ينفصلا بالمعروف !
   
   مش دايما الاستمرار تضحية محمودة .. أحيانا بيكون جناية على جميع الأطراف.
  
"
89427,"
   يا شيخ ارجوك جاوب لو شب كان معي في نفس التخصص وطلب مني علاقه ورفضت وصار يبعثلي شباب الكليه للفت انتباهي وبعد فتره كلمني من صفحه بنت انه بده يتقدملي مع انه تكلن في عرضي وسمعتي بس هوه بحكي انه تاب اوفق او لا ارجوك رد
  ","

   هو حيوان .. وأنت هبلة !
  
"
89428,"
   شيخي انجدني اهلي ضاغطين عليا اتجوز واحد والله ما حاسه ناحيته باي انجذاب ولا شايفه فيه زوج وخايفه ومش عارفه اعمل ايه
  ","

   دي حياتك وده قرارك أنت !
   
   ما تسمحيش لحد يدفنك بالحيا.
  
"
89429,"
   أتجوز عشان أفضل طول عمري خايفة يتجوز عليا؟!!
  ","

   سبحان الله !
   
   ومش خايفة الوقت من المرض أو الموت أو أي ابتلاء في الدنيا ؟
   
   فوضوا لله الأمر، وأحسنوا به الظن، وارضوا بما قدر.
  
"
89430,"
   انا هدخل ف الموضوع ع طول. في واحد جه من كام يوم قالي انه معجب بيا وكدا وعايز يتعرف عليا وان شخصيتي عجبته وهو شكله محترم وكل حاجه بس انا مش حابه اني اتكلم معاه حاليآ عشان حاسه ان الموضوع فيه حرمانيه اعمل ايه.. ارجو  الرد
  ","

   وأنا برضه هدخل في الموضوع علطول .. وبشكر كل رسايل الترحيب والشوق اللي مغرقة الأسئلة ..
   
   أنا بخير الحمد لله .. وما نسيتكم، ولا أقدر !
   
   مشاغل وحالة نفسية كانت محتاجة استجمام :)
   
   وبعد ..
   
   فإياك تسمعي كلامه .. يتعرف عليك في بيتكم بعد ما يتقدم رسمي ..
   
   غير كده = لأ.
  
"
89431,"
   كيف تتعامل مع التعليقات السلبية؟
  ","

   ازيك يا آسك ؟!
   
   أنت ما بتجيش ليه ؟!
   
   شوف يا سيدي ..
   
   اتعلمت (ويا رب أكون صادق) إن المعلّق بالسلب على صنفين:
   
   - صنف ناصح بصدق ومحب للخير .. ولو خانه غلظ طبعه = فده بتفهم كلامه وبستفيد منه وبشكره .. وبوجهه لأسلوب نصيحة أفضل؛ لأن لو أنا قبلت منه فغيري ممكن ما يقبلش.
   
   - صنف يغلف سوء طويته وقلة فهمه بتعليق قميء يشبهه = فده بكون شاكر جدا للموقف أو للكلام اللي كشفه لي كده .. وبيركب (زحليقة) حياتي المؤدية لمخرج الطوارئ 😬
   
   وحشتوني يا ولاد 💚
  
"
89432,"
   اللهم لك الحمد ..
  ","

   عدت لرياض الحب !
   
   وأدركت المشاركة في الإشراف على الاختبار النهائي لدورة سماحة الشيخ العلامة د. عبدالله بن عبدالرحمن الجبرين العلمية الثامنة عشرة.
   
   (واللي كان بيتعمل فيّ من يومين في اللجان = طلعته على الطلاب .. طمأنينة وأمان 😌).
  
"
89433,"
   ألقاكم على خير ..
  ","

   أستودعكم الله يا صحبة الجنة 💚
  
"
89434,"
   حضرتك فرحان بينا يا شيخ  💚
  ","

   مين يبقى له صحبة زيكم وما يفرحش بهم !
   
   الله يديم الود خالصا لوجهه، وينفعنا به .. في الدارين ..
  
"
89435,"

    https://ask.fm/abuanaaas08/answer/146544938100?utm_source=copy_link&utm_medium=android
   
   عشت في الرياض ١٦سنه ، جافه اوي! بتحس فيها المعنى الحقيقي للغربه
  ","

   الحكم عليها بمقاييس مدينة فيها أماكن للنزهة و(رد الروح) = طبعا يخليها فقيرة .. جدا !
   
   لكن لها في قلبي معادلة أخرى .. تماما.
  
"
89436,"
   هاعمل سكرين شوت وابورز الإجابه😅
  ","

   تتربى في عزك 😬
  
"
89437,"
   المفروض حضـرتك تترشح رئيـس لمصـر 😄
  ","

   طب الحمد لله إني ختمت الجواز قبل السؤال ده 🏃🏻♂️
   
   جرى إيه يا عم أنت يا عم 😢
  
"
89438,"
   انا صاحبة سؤال زوجي لا يصلي اليوم تركت منزلي لاول مره منذ 6سنوات ولا ادري ماذا افعل غير ذلك مش واثقه في وعده بالتغيير  لكثرة وعوده التي لا تتحقق من قبل .... ساعدني بالله عليك
  ","

   لو استعداده كويس في التحسن .. وبيعاملك معاملة طيبة = استعيني عليه بالدعاء والنصح .. والصبر.
  
"
89439,"
   مبتضحكش في الصور ليه طيب ؟؟😂😂😂
  ","

   إلى الآن .. لا أستطيع التخلص من شعور أن الناس كلها تنظر إلي حين ألتقط صورة سيلفي !
  
"
89440,"
   طيب بلاش ترد ادعيله ربنا القادر اللطيف يشفيه ويعافيه و يجمعني بيه في الحلال حضرتك مسافر يا أبي ولك دعوة لا ترد
  ","

   أبشري بالخير ..
   
   وهدعيلكم كلكم والله .. حق واجب.
  
"
89441,"
   مفيش شاندوتشات
  ","

   حبيب قلبي 😍
   
   أنا ميت جوع .. وخايف شكلي يبقى وحش وأنا باكل فوق 🙃
  
"
89442,"
   إيه السرعة دي خلصت امتحانات أمس تسافر اليوم!
  ","

   والطيارة جت جت 😃
  
"
89443,"
   من ساعة ما عرفت انك مسافر كنت عاوزة ابعت مع حضرتك بطتين لجوزي هوا ساكن في الرياض  .🙈
  ","

   السؤال .. بيعرف يطبخ ولا هشيل على الفاضي 😏
  
"
89444,"
   متعملنا لايف من موقعك الحالي ..😂😂
  ","

   الدنيا هيصة حضرتك 😃
  
"
89445,"
   هو انا مش قد المقام ولا ايه يا شيخ 😇
  ","

   العفو !
  
"
89446,"
   انا ممكن اوصل حضرتك من مطار الرياض لو تحب ولا في حد منتظرك
  ","

   الله يسعدك حبيبي .. جزاك الله خيرا ..
   
   لا حرمنا الكرام .. مقضية، لا تقلق.
  
"
89447,"
   ممكن حضرتك تدعيلي  بالزوج الصالح الي والدي يوافق عليه لان مش يوافق على أي حد وانا سني كبر والموضوع ده تاعب  نفسيتي جدا بسبب أن لما أي حد يقابلني يقولي الي في سنك معاهم عيال وكلام غيره كتير الي بيوجع
  ","

   سيبك من كلام الناس !
   
   ووالدك يا يكون له مبرر مقنع .. يا تشوفي حد يأثر عليه .. يا يزوجك عم لك حكيم.
  
"
89448,"
   احلى صباح ولا ايه دا يا شيخنا ربنا يباركلك 💚
  ","

   عشان راجع الرياض بإذن الله على مطحنة شغل .. قلت أبقى معاكم الوقت أد ما أقدر ..
   
   أعمل إيه في قلبي بس 😌
  
"
89449,"
   ادعيلي 
انا ف علوم ازهر وعندي ماده بكرا صعبه اوي 
انا ضيعت وقت كتير واستاهل ان ربنا ميكرمنيش 
بس هو ممكن ربنا يكرمني وانا معملتش الي علي 
بس انا مستاهلش :(
كمان في ذنب مش قادره اتخلي عنه كل مره اقول هسيبه وارجعله تاني وانا عارفه ان الذنب ده سبب غضب ربنا علي وسبب المشاكل الي بتحصلي دايما :(
  ","

   نفس دائرة الوساوس المغلقة !
   
   خدوا بالأسباب يا جماعة وأحسنوا بالله الظن؛ لا تيأسوا.
  
"
89450,"
   نفسي مرة ابعتلك وترد هليا ... يﻻ مش مهم ..توصل ب السلامة ي غالي
  ","

   الله يسلمك .. هبيبي 😬
  
"
89451,"
   هتُفرج و الغايب في يوم هيعود 💚 ..
  ","

   والحب يعدي سدود !
  
"
89452,"
   انا اتخانقت مع خطيبى ونكدت عليه امبارح بسبب انه شافنى ف الشارع ومعبرنيش لانى متتقبه وبيقولى مكنتش عارفك
  ","

   يا حزن الحزن تاني !
   
   لو عندك عقل = هتفهمي إنه حتى لو عرفك .. الصح ما يكلمك في الشارع (ما دام مفيش ضرورة)؛ كيلا يظن أحد بك أمرا ..
   
   اتربينا في الفلاحين على كده.
  
"
89453,"

    https://ask.fm/abuanaaas08/answers/146544984948
   
   ، بتضحك علينا يا أبو أنس !! سامعين إزاي بالله ؟!✋✋✋😂😂
  ","

   هي نينتي كانت بتقولها كده .. أنا مالي ! 😬
  
"
89454,"
   حبيبنا فى مصرعاملين ايه 😟 
مغترب يا مولانا 😢😢
  ","

   خليك عندك 😃
   
   (مصر والله بكل ما فيها لها طعم مميز .. لكن هل الطعم ده بتحسه عشانك جاي إجازة وماشي .. ولا لأن البلد دي فعلا (فيها حاجة حلوة)، رغم كل الوحش الكتير 😬 ..
   
   الصراحة أنا مع الرأي الثاني).
  
"
89455,"
   ممكن اكون سعيده وانا بحب الانسان المرتبطه بيه مجرد انو اخلاق وهيسعدني بدون مشاعر مع اني كنت اتمنا اكون بحب
  ","

   مش كل المشاعر بتسعد .. لأن مش كلها صادق وبيدوم !
   
   هنا تنطق مقولة عمر -رضي الله عنه-:
   
   ""أقل البيوت الذي يبنى على الحب .. وإنما الناس يتعاشرون بالإسلام والإحسان"".
  
"
89456,"
   إدعيلي بالزوج الصالح 
خطوبتي اتفسخت من فتره بعد سنه ونص وكنا خلاص هنتجوز...!
  ","

   الله يعوضك كل خير.
  
"
89457,"
   طيب يارب يا أبي لو رديت عليا وأنا عليا امتحان ومتوتورة كدهون تنجح وتجيب امتياز
  ","

   أنا وأنت والسامعين ..
  
"
89458,"
   دخلت صفحة خطيبي لقيته ضايف بنت عنده وعاملاله لايكات على صوره من ساعتها وانا فاقدة ثقتي فيه مع انه كويس معايا جدا وبيبدي اهتمام بيا وهو ملتزم وكده اعمل ايه اصارحه ولا لا
  ","

   يا حزن الحزن !
   
   دنا على كده أتعدم بأه 😢
  
"
89459,"
   لا متخافش صحبة الجنة ف ضهرك 💪
  ","

   يا خوفي يا بدران تبقوا أول حد يسيحلي 😬
  
"
89460,"
   الفراغ العاطفي ده عادي يا شيخ؟
  ","

   جدا !
   
   المهم تعرفوا تتحكموا فيه.
  
"
89461,"
   يا أبى أصبحت تفكر بالنتيجة مثلنا ..ولا لأ تُبالى
  ","

   ههههههه
   
   وخايف أمي تهزقني 🙈
  
"
89462,"
   خطبتها 3شهور حبتها جداااا لكن هي فركشت الخطوبة وانا عمري ما زعلتها فضلت شهرين لحد النهارده احاول معاها وفشلت فقررت اخطب غيرها ازاي انساها مش قادر
  ","

   ما تخطبش غيرها إلا لما تنساها !
   
   واللي فاتك فوته يا غالي .. لازم تحكم عقلك هنا.
  
"
89463,"
   حلوة الرياض يا شيخ؟
  ","

   حلوة بس !
  
"
89464,"
   يا ابو انس ارجوك تفيديني ان الموضوع شاغلني بشكل كبيرر .. كنت دائما ما ادعو الله بالزوج الصالح .. وكنت كل مره ادعي يتقدملي شاب محترم جدا واخلاقه كويسه وماديا غني ..لكن لا  اتقبل شكله نهائيا فكت ارفض بحجه اني مشغوله بالدراسه .. وكل مره ادعي يتقدملي واتكرر اكتر من ٤ مرات هل دا مؤشر انه الخير ليا هيكون
  ","

   لأ.
  
"
89465,"
   ماما جايبلي جهازي قبل التعويم ودلوقتي بنكتب القايمه وهي عاوزه تكتب باسعار دلوقتي وانا بقولها لا فمش عارفين الحلال ايه
  ","

   تتكتب بأسعار الشراء.
  
"
89466,"
   استودعناك الله الذي لا تضيع ودائعه .. ترجعلنا سالم غانم راضي مرتاح ان شاء الله
  ","

   الله يحفظكم ويبارك فيكم ..
   
   لا أدري .. هل صارت العودة لمصر، أم للرياض !
  
"
89467,"
   شفت حضرتك ف طب وفرحت جدا🌸🙈
  ","

   كانت إجازة محفوفة بجبر الخاطر !
   
   اللهم لك الحمد.
  
"
89468,"
   أبى رجل كبير وانا اصغر بناته .. لك ان تتخيل كم الحب والارتباط به ..
ولكن هو مريض بقدمه أصبح لا يقوى على الحركة مثل الماضى ويتألم كثيرا .  
انا اتالم اكثر منه بسبب مرضه .. كل يوم يروادنى كابوس بأنه يموت .. 
واصبح البكاء هو عادتى الأثيرة .. انا لا اقوى على رؤيته يتألم واصبحت نفسيتى مدمرة
  ","

   لذا تكون البنت أم أبيها !
   
   أقدر ألمك تماما، وأرجو أن تدعي له كثيرا .. وتبقى الدنيا دار ابتلاء.
   
   هوني عليك .. الله لطيف رحيم ..
   
   اللهم عافه واصرف عنه.
  
"
89469,"
   أتمنى تبدأ بسؤالي يا أبا أنس
  ","

   بسم الله :)
  
"
89470,"
   ربنا يسعدك ، و يبدل مخاوفك أمنًا ،، ::)) بس كده
  ","

   الله يجبر خاطركم !
   
   ألقاكم يا صحبة الجنة 💚
  
"
89471,"
   هو حضرتك مش بترد ف السؤال بتاع أنا وحش عشان ميتجاوبش عليه صح ؟ 😥
  ","

   بالضبط !
   
   شوف أنت فهمت ازاي .. ولازم تفهم برضه إنك وحش لأنك مقتنع بكده ..
   
   غير أفعالك وقبلها نظرتك لنفسك = ومعدتش هتبقى وحش أبدا.
  
"
89472,"
   انا مخطوبة ياشيخ من شهرين تقريبا هو شخصية محترمة جداا وذو خلق بس انا مش عارفة شعورى ايه تجاه سعات بحس انى مش عاوزة اكمل وسعات بكون فرحانة متلغبطة جداا ومش عارفة الارتياح ده بيكون ازاى مع العلم انى شخصية عاطفية جداا ومن اول موافقتى على الخطوبة وانا بتصرف بعقلي واخترت بعقلي ياتري ده صح وجزاك الله خيرا
  ","

   التردد طبيعي .. لا تلتفتي؛ ما دام مفيش نفور بناء على سبب منطقي.
  
"
89473,"
   انا في ٣ طب لو هتخطب فالاجازة لشخص ع خلق وانسان بكل معاني الكلمة وفيه كل حاجة انا عاوزاها وعمري ما لقيتها في حد شايفاه يعني مش هيتعوض اقدر احدد فترة الخطبة قد ايه؟
  ","

   لو كما تقولين = ممكن تتجوزي في ساتة يا دكتورة ..
   
   سيما لو طبيب وهيساعدك ويتفهم دراستك.
  
"
89474,"
   مش بترد عليا ليه 😭😭😭💔!
  ","

   أنت عايز مني إيه !
  
"
89475,"
   اقابلك غلطه الموبيل اسف والله
  ","

   وموبايلك هينفعنا لما سيرتنا تبقى على كل لسان ! 😬
  
"
89476,"
   يا شيخ محمد دلوقت انا كارثة
انا ماشي ف 21 سنة ولسه محبتش اي بنت !! العيب فيا ولا ف الآخرين 😞
وتنصحني باية ؟؟
  ","

   أنصحك تكمل في الكارثة .. عشان تفضل راجل !
  
"
89477,"
   ولو طب بشرى ؟
  ","

   دول ندعيلهم من قلبنا .. يصبرهم ربنا 🙃
  
"
89478,"
   نفسي اقبلك فعلا؟!
  ","

   حط الألف بعد القاف الله يسترك !
   
   احنا في زمن صعب، لا يسمح بمثل هذه الأخطاء (النحوية) 😬
  
"
89479,"
   ياشيخ ايه رأى حضرتك فى الخطوبه فى سنه اولى كليه بالنسبه للبنات؟
  ","

   لو كلية نظرية تسمح لها بالزواج في سنة تالتة مثلا = مش مشكلة.
  
"
89480,"
   بالله جاوبني، كنت مخطوبة لقريبي وتجاوزنا جدا ثم انفصلنا وتزوج هو من اخرى وعندما تأخر الانجاب ذهبوا للمعاينة وكانت المشكبة به هو ، منذا ان عرفت وانا اشعر ان هذا عقاب وسوف يصيبني ايضا رغم اني تبت وانتقبت ، مع العلم اني لم اخطب او اتزوج بعد ، خائفة جدا قل لي بالله هل هذا عقاب ؟ وهل سيصيبني مثله ؟
  ","

   وسواس .. لا تلتفتي له.
  
"
89481,"
   عالحلوة والمرة مش كنا متعاهدين؟!
  ","

   ما هو غلب ٢ صفر يا عم .. وركب الدوري ! 😬
  
"
89482,"
   اتقالي ابعتي للشيخ محمد اما نشوف هيرد عليكي ولا لا :'D  .. يارب تكون بخير ربنا يرضى عنك ويراضيك يارب ويرزقك بسعادة الدارين وصحبة الرسل  🌹
  ","

   ما تبقوش شلة وبتتراهنوا .. عشان هتتبلكوا كلكم 😬
  
"
89483,"
   يالله سبحانك يارب  الان انا ابكي من شدة الذنوب الشيطان يتملك تفكيري اسمع القرآن واردد الذكر دائما ولكن اشعر بالتعب بداخلي  ادعيلي ياشيخ بصلح الحال وقول لي شئ يجبر خاطري وادعيلي عندي امتحان بكره
  ","

   ما تخليش الشيطان يتملك تفكيرك ولا حاجة !
   
   الله يحب التوبة .. ويبغض اليأس وترك النفس لهذا الضعف.
  
"
89484,"
   طب كلاكيت تاني مره ادعيلي اقفل هو انا هعيد السؤال 3مرات واسكت فرد وقول انك دعتلي.. دي تاني مره..
  ","

   ربنا يوفقكم جميعا ويتم عليكم بخير ..
  
"
89485,"
   اتأخرت علينا النهاردة ياشيخ محمد😞
  ","

   دعواتكم ..
  
"
89486,"
   ياشيخ أنا بتعذب كل يوم😢أنا زعلت أمي من سنة وكنت فحالة نفسية سيئة جداا وعملت معاها موقف مش كويس ولحد دلوقتي مش قادرة اسامح نفسي بعيط كل يوم أمي مش عايزة تنسى بتقولى سامحتك بس من ورا قلبهاوكل شوية تقولي فاكرة اما عملتي كذا فاكراني نسيت😢قلبي بيتقطع والله خايفة بنتي تعمل فيا اللي عملته فأمي تعبت😢💔💔
  ","

   توبي لله واستغفري .. ولا تعودي لمثله ..
   
   وأحسني معاملة ماما .. وتجاوزي الأمر.
  
"
89487,"
   يالله عليك ترد ربنا يدخلك الجنه من غير حساب ي رب 
انا كنت بحب واحد وغصب عني والله تحدثنا في كلام عادي لا يمت للحب ولا المغازله بصله وعرفت انت أنه شخص مش كويس فقطعت الكلام خااالص بمنتهى الاحترام كان الكلام ي شيخ حد بعتلي وقالتلتي انا كنتي بتكلميه مرعوبه ي شيخ لحد من اهلي يعرف اعمل ايه بالله عليك
  ","

   انسي الأمر تماما .. ولا تسمحي لأحد بابتزازك.
  
"
89488,"
   أبي .. مسافرة لجوزي الاسبوع المقبل ادعيلي ربنا يكتبلي ذرية صالحه عاجلا @ معجزة علفكرة اصل انا عندي عيب ومش عارفه ليه متيقنه واكاد اجزم ان ربنا مخليني اسافر مخصوص لزوجي عشان هيجبر بخاطري ويديني ادم او حبيبه
  ","

   ربنا يجبر خاطرك .. ويسعدك ..
  
"
89489,"
   اترك رسالة لشخصيتك في المستقبل!
  ","

   طامع حد الثقة .. أنك الآن وجدت الأمان !
   
   لا تغفل عن فضل الله عليك؛ فها أنا أكتب لك من وسط المخاوف.
   
   دنياك حفنة من لحظات وداع .. وطريقك يأنس بسراج من أمل ..
  
"
89490,"
   وخدنا الإجازة .. عااااااا

🎉🎮🏆💥🍒
  ","

   والله وشكم حلو يا صحبة الجنة 💚
   
   لو كنت أعرف = كنت صورت نفسي كل يوم في اللجنة 😬
  
"
89491,"
   كنت منور كليه طب النهارده يا فندم❤️
  ","

   الله يكرمكم .. منورة بأهلها ..
   
   طب المنصورة = بيتي الثاني 😃
  
"
89492,"
   هل أنت سعيد الآن؟
  ","

   أومّال !
   
   سهر وتعب ودش كتييير .. وآخر يوم في الامتحانات يا آسك ..
   
   صباح الخير 🙃😌
   
   دعواتكم ..
  
"
89493,"
   الله يحفظك ويسعد قلبك زي ما بتسعد قلوبنا أنا عماله افكر ان ازاي حضرتك فاتح كده علشان بس ترد علينا وتنصحنا وتبسطنا الله يعطيك الاجر من عنده فنحن اقل من ان نوفيك قدرك دومت لنا كما عهدناك دائما سبباً من عند الله لراحه القلوب وبهجتها💗
  ","

   فاتح لأن الله هو الذي منّ بكم علي .. قبل ظنكم أنه منّ بي عليكم !
   
   هو الستر الذي يجمّلنا جميعا .. والكلمة من الخير التي قد يكتب لنا بها الرضوان، ولم نلق لها بالا ..
   
   اللهم الصدق في القول والعمل والنية ..
   
   اللم السداد والقبول ..
   
   اللهم تمام نعمتك، ودوامها .. في الدارين.
   
   تصبحون على خير يا صحبة الجنة 💚
  
"
89494,"
   لمَ تبكي سحابتك؟ :D
  ","

   لأنها ترجو أن تظل كريمة ولو حزنت، تروي بالسخاء جدب الحياة !
  
"
89495,"
   يارب حضرتك ترد المره دي 😭 انا اتعرضت لصدمه في حياتي وفوقتني من ذنب وتُبت الحمد لله .. بس خايفه اكون تبت علشان اتعاقبت بس بحس اني ندمانه وخايفه الندم ميكونش اني اذنبت برضو 
ازاي تكون توبه نصوحه وربنا يقبلها ؟
ودعوه ربنا يحبني ويثبتني ويتوب عليا
  ","

   هذه وساوس !
   
   المهم إنك تبت واتعلمت ..
   
   الله يرسل الدروس لنفيق ونعود .. رب، ونِعم الرب.
  
"
89496,"
   ممكن تطمأني انافتاة ملتزمة إلي حد ماعلي الفطرة كما يقولون لا أضيف الشباب إلي صفحتي الشخصية لكن تفاجأت من اسبوعين بشاب دخل يكلمني ولكن كلام عادي جدا فجأة تعلق قلبي بي ولكن كان عقلي وربي ينبهني لكن مضي يومان وعدت إلي رشدي وعملت بلوك وقفلت الاكونت وعاقبت نفسي وتصدقت ونسيته حقا هل ربنا هيقبلني خايفة جدا
  ","

   لا بأس عليك .. وفقك الله وحفظك.
  
"
89497,"
   اكره لحطات الوداع جدا اكرهها حد الاختناق اريد التعايش معها ولكن لا استطيع
  ","

   حياتي عنوانها = لحظات وداع !
   
   الله المستعان .. احمدوا الله على عافية الدين والبدن .. والأمن والوطن.
  
"
89498,"
   مخطوبة بقالى اسبوع وحاسة انى مش مبسوطه
كويس و اخلاقه كويسة و مكانته الاجتماعيه بس حاساه شخصيته ضعيفه 
عايزه افركش واهلى بيقولو هتظلميه
اعمل ايه 😟
  ","

   القبول وعدمه مفيش فيه ظلم !
   
   ادي لنفسك فرصة تقيمي شخصيته كويس .. ثم خذي قرارك الذي فيه راحة قلبك؛ استمرارا أو إنهاء .. ولا تجاملي أحدا على حساب سعادتك.
  
"
89499,"
   هي المذاكرة ف الحمام غلط اصلي لما بتزنق ف حته مش فاهمها بروح اذاكرها ف الحمام الدنيا بتفك وبتبقا ف اللذيذ😁 فمش عارف الفكره جايه من النقطة دي ولا ايه....ومش انا لوحدي ف ناس اصحابي قالولي انهم اوقات بيذاكرو ف الحمام برضو
  ","

   سؤالك ريحته وحشة على فكرة 😷
   
   ولا يجوز المكث في الخلاء أكثر من الحاجة.
  
"
89500,"
   هو ممكن اتفاجئ ان حضرتك رديت المرادي.انا فعلا خايفه اكرهه نفسي من ذنب بعمله ومش عارفه ابطله عندي عزيمه جامده والله اني ابطل بس برجع أقع تاني المشكله انه مش ذنب سهل انا والله مش وحشه انا بصلي القيام بدعي كتير بس مكسوفه من ربنا اوي نا مخطوبه بقالي٤سنين ونص ادعيلنا ربنا يجمعنا هيا ديه المشكله التجاوزات
  ","

   الله يا رب يحفظك ويثبتك .. ويتم عليكم بخير ..
   
   أنت مش وحشة ولا حاجة .. استغفري وأطيعي ولا تيأسي.
  
"
89501,"
   انا ارتاح له ولكلامه واشعر ان سعادتى معه ولكنى اخشى مواجهه المجتمع وقد عانيت كثيرا مع زوجى المدمن واخاف ان اعانى مره اخرى فى تبرير توبته للناس طوال حياتى
  ","

   ليذهب الناس خلف الشمس !
   
   منذ متى ونحن نبرر توبتنا لهم !
   
   أو نضعهم طرفا في معادلة سعادتنا !
   
   هم أهون من هذا بكثير.
  
"
89502,"
   سألت حضرتك وتقريبا لن تجيب 
فلو جيه قدامك دا 
ادعيلي
وخلي الناس هنا تدعي لعل دعوة تصيب
  ","

   الله يسترك.
  
"
89503,"
   هي بنت ناس وتعيش ومؤدبه ومستحملاني رغم تقلباتي المزاجيه بس انا ديما متردد مش عارف ممكن بسبب انها مش جميله اوي بس هي فيها صفات كويسه وروحها حلوه
  ","

   اتركها لمن يقدر طيبها .. ويراها بروحها أجمل نساء العالمين !
   
   وصدقني .. هتندم.
  
"
89504,"
   اهلكتنى ذنوبى حتى يأست 😪
  ","

   الشيطان لا يفرح بالذنوب .. بل يريد هذا اليأس !
   
   هل تعطيه مراده ؟!
  
"
89505,"
   انا الان عاقد وكنت خاطب اخرى ولا زالت تشغل كل تفكيرى ولا تغيب عن بالى ابدا رغم اننا سبنا بعض من اكتر من سنه لا انساها لساعه
عايش فى الم وقلبى به وجع لا يعلمه الا الله بين واحدة لا يوجد فى قلبى غيرها والعاقد عليها ربما احسن من الاولى .قولى حاجه ولو ممكن اقابلك انا بالرياض
  ","

   مش هشد عليك ..
   
   أنا بس هرجوك تروح تعمل عمرة وتتعلق في الكعبة وتقول:
   
   يا رب أرضني .. واهد قلبي ..
   
   حكم عقلك على ما تتوهم أنه حب، وليس كذلك .. إنما يريد الشيطان أن ينغص عيشك ..
   
   فلا تضعف .. ولا تعطه مراده.
  
"
89506,"

    https://ask.fm/abuanaaas08/answer/146491238516?utm_source=copy_link&utm_medium=android
   
   بقرالها اوقات الاسئلة وإجابات حضرتك بس الصبح يعني 😂 وبتدعيلك كتير جدااا كأنك إبنها وأكتر
  ","

   يا رب !
   
   هل ألقاك وقد كتبت لي سعدا بدعوة لم تخطر لي على بال ؟!
   
   يا رب .. أنت كريم ..
   
   يا رب .. أنا أحبك.
  
"
89507,"
   قطوف تمتنع، خطيبى شوفتله عالآسك اجابه لسؤال بتحب ؟قال احتمال اه واحتمال لأ،انا مزعلتش لاننا لسه فى بداية الخطبه لكن معملش حساب لمشاعرى وانى ممكن ازعل لو شوفت اجابه زى دى،متكلمتش لان من حقه ياخد فترته فعلا عشان يحبنى لانه اتقدملى عن طرق حد ميعرفنيش قبل كده، مع العلم معامتله كويسه جدا معايا وجاب هديه
  ","

   ما تحطيش في بالك أبدا .. إجابات الأسئلة ومنشورات الفيس كتير من الناس بيتعامل معها: for fun !
   
   وأحيانا: نخزي العين !
   
   وأحيانا .. وأحيانا ..
   
   عشان كده دايما نقول ما تبنوش أحكام على مجرد الحروف.
  
"
89508,"
   انا خامسه طب احببت زميلةاصغرمنى بعام ومش هعرف اتقدم الا ما اخلص السنادى لظرف
 اعرفها من تلت سنين من منشورات الفيس فقط بس مكنش ف اعجاب والسنادى بدأت ادورعلى بنت ملتزمه لاخطبها وقعدت ادعو الله ليل نهار لحد ما قذف فى قلبى حبهادونا عن اى بنت وبعدها زى ما تكون اشارات انها هى اجابة دعوتى
اشر على ياغالى!
  ","

   خلص السنة يا دكتور وبعدها نشوف .. وادع ربك بالخير، حيث كان.
  
"
89509,"
   مطلقه بعد شهور لاكتشافى ادمانه ويتقدم لى الان رجل متزوج ويعول ومشهود له بين الناس بالامانه والخلق إلا من نقطه سوداء فى تاريخه وقد صارحنى بها وهى خطأه مع زوجته قبل الزواج مبررا ذلك بأنه راودته كثيرا ونتيجه لذلك حكم عليه بالزواج منها وهو كاره وحاول التعايش مرارا ولم يستطع وعرض عليها الطلاق ولكنها ابت
  ","

   لو مرتاحة له وللوضع = مفيش مانع !
   
   ولعل المرأة تابت وموجودة تربي العيال.
  
"
89510,"
   من كتر فرحتي بتجمعنا دة و بصحبتنا بقيت كل لما أدعي لنفسي أو لأي حد أقول بعدها و الشيخ محمد عطية و صحبة الجنة يارب 💚
  ","

   وده مناي من الصحبة هنا !
   
   مش مجرد حساب على موقع تواصل ..
   
   دي رابطة إيمانية ونفسية وعاطفية .. توحد لها الهدف وتعاونت على درب نجاة ..
   
   اللهم لك الحمد .. ربنا يا الله.
  
"
89511,"
   هو المفروض الاخ يكون عادل بين اخواته في العطف والبر وغيره
  ","

   حسب اللي بتعرف تعمل عشا حلو وبيخنصر من وراها فلوس 😬
  
"
89512,"
   جدتي بتدعيلك يا ابو آنس وبتقولك ربنا يرد غيبتك وترجع سالم غانم ويفتحلك أبواب البركة والرزق وتسلم البطن إللي جابتك والآهل إللي ربوا هي وصتني ابعت كلامها زي ما هما ،، هي بتحبك عشان شبه خالي الله يرحمه وبتدعيلك دايما والله وبتقولي جدع انه بيلم العيال حواليه قصدها صحبة الجنه ، بعتذر لو الكلام مش مناسب
  ","

   طب والله ده رضا وفضل !
   
   قبّل يدها نيابة عني .. وأوصها -بالله- لا تنسني من دعائها ..
   
   أنا والعيال 😃
  
"
89513,"
   هو الطيبة بقت صفة وحشة يا شيخ
  ","

   لا .. عمرها ما كانت وحشة !
   
   إلا لو المقصود بها السذاجة.
  
"
89514,"
   واخوي الي اكبر مني ؟
   
    https://ask.fm/abuanaaas08/answer/146491034484?utm_source=copy_link&utm_medium=iOS
   
","

   حلوة .. لو هتطلعي منه بمصلحة 😬
  
"
89515,"
   هي شخصية الراجل الطيب اللي بيتضحك عليه بسهولة و ميعرفش حاجات كتير عن الدنيا لأن تربيته كانت مقفلة جداً و في قرية .. تتغير ازاى؟
  ","

   للأسف صعب !
   
   يا يتقبل كما هو ويتطور واحدة واحدة .. يا هتتحول العلاقة لملل .. ثم ندم.
  
"
89516,"
   في اسئلة قديمة تحت يا شيخ 
حضرتك بترد علي الاسئلة الجديدة اللي فوق بس .. وجزاك خيرا علي عملك 💜
  ","

   لو تعرف تطلع اللي تحت فوق = عرفني وأنا أجاوب 🙃
  
"
89517,"
   لو اتقدم لي واحد عارف شكلي قبل النقاب ليه حق يشوفني في الرؤية الشرعيه
  ","

   طبعا !
  
"
89518,"
   هو أنا مثلا لو بنكسف أبوس ايد بابا او ماما هم مش معودينا علي كده وعلطول ببقي نفسي اعمل كده بس بنكسف جدا ومش بعرف...عادي !
  ","

   اتعودي .. سهلة وجميلة ومعناها له أثر في النفس.
  
"
89519,"
   ايه احسن حاجه نقدمها للي بنحبهم ياشيخ؟!
  ","

   نكون جنبهم .. في الحلال ..
   
   لآخر العمر .. للأبد.
  
"
89520,"
   مفيش ايڤينت بعد الامتحانات كدا ف المنصوره 😌
  ","

   هطلع من الامتحان الظهر وهسافر الفجر مباشرة بإذن الله ..
   
   دعواتكم.
  
"
89521,"
   انا كنت اخاف من الجن برضو 
إلين سمعت كلام من شخص 
أنهم في النهاية مخلوقات لربي و م حيقدرون يسوون أي شي لي إلا بإذن ربي 
و انهم مخلوقات ضعيفة جدًا م لها حيله و مجرد ذكر الله يبعدهم عني و بس
  ","

   صدقت.
  
"
89522,"
   النهارده الدنيا شتت ولقيت نفسي بدعي لحضرتك ولصحبة الجنة تلقائي كدة والله 💚🙈 #اسكندرية ^^
  ","

   اللهم تمام نعمتك ودوامها .. والنفع بها في الدارين ..
   
   السؤال مبهج من أوله لآخره 😃
  
"
89523,"
   ابويا جه من برا اتخانق مع أمي خناقة صعبة أوي وفرج علينا الدنيا وشتمني أنا وهي بألفاظ متتقالش والله أنا نفسي يموت والله بقيت بحسد الأيتام 
ما هو لو ما ماتش أنا هموت نفسي أنا عمري ما عرفت أكره حد بس بكرهه أوي بكرهه وربنا
  ","

   تجنبيه واحتسبي الابتلاء فيه عند الله !
   
   مريض .. ربنا يشفيه أو يريحكم منه.
   
   المهم ما تضعفيش وما تفقديش حسن ظنك بالله ..
   
   واسمعي لايف: اصنع عالمك الخاص.
   

    https://www.facebook.com/m.atiia.soliman/videos/1300931739986668/
   

"
89524,"
   يا شيخ ، سؤال غريب شويه بس انا بخاف من الجن ومن الحاجات دي وبقالي كام يوم خايفه جدا وبخاف اقعد بليل لوحدي ، بقنع نغةفسي انه عاادي ،، انا حتي وانا بصلي بكون خايفه ، اعمل ايه ريحني بالله
  ","

   ما تحاوليش تسمعي قصص عن الحاجات دي !
   
   وهتنسي بإذن الله ..
   
   كلنا مرينا بالمشاعر دي .. وفيه درجة من الخوف الفطري مشتركة في البشر كلهم ..
   
   طنشي وعيشي يا بنتي .. محدش فاضيلنا.
  
"
89525,"
   رائي حضرتك يهمني 
انا حاليا قاعده مش بعمل اي حاجه في حياتي ينفع انزل اشتغل
ولما فكرت في كدا سمعت كلام ضايقيني ان هو انا (بنت) فلازم حد يصرف عليا يعني اتجوز افضل ليه مش لازم اتعب نفسي واشتغل
  ","

   اشتغلي .. ما دام شغل حلال، وليس فيه ما يعرضك للسوء.
  
"
89526,"
   شيخ محمد 😀😀😀😀 والله ماما لسه بتقولى روحى اسالى شيخنا اذا كانت المسلسلات حرام ولا لاة مع العلم اننا بتحول لو فيه منظر خارج بس انا قلتلها ان حضرتك مش هترد عشان كثرة الرسائل قالتلى جربى اما اشوف باة حظ ماما حلو ولا لاة😂😂😂
  ","

   سلميلي عليها .. وخليها تدعيلي.
  
"
89527,"
   الله عليك يا شيخ.. لسة بنقول بسم الله هنقفل ونمسك نذاكر تفتح.. يا مرحبًا والله🌸😂😂
  ","

   هتذاكر !
   
   أومال بتعمل ايه من بعد العشا !
   
   هاه .. بتعمل ايه وأنت وراك امتحانات .. وأبوك طول النهار في الشغل عشان يصرف عليكم وأمك ظهرها ما ارتحش في التنضيف والطبيخ والشاي والقهوة ..
   
   هاه .. ما بتذاكرش ليه زي الناس ..
   
   عموما يا ابني أنت أدرى بمصلحتك وأنا مش هتكلم !
   
   (منقول بتصرف يسير من معجم: المهمهات المصريات 😬).
  
"
89528,"
   كنت بالمواصلات كان يوجد شخص يقرأ القرآن  بصوت  ليستمع الركاب كنت أظن أنه يقرأ بدون المصحف لأن سمعت أخطاء ولكنه يقرأ بالمصحف ولكنه خطاء في لحن جلي مثل قال لايغضب ولكن هي لا يغتب وكثير من ذالك فأنانبهته عن ذالك وقولت انك غيرت المعني هل انا أخطئت ولكن كنت اشعر بغضب من كثر الاخطاء اعلم ان كل شخص يخطأ
  ","

   والحقيقة لو مكانك كنت برضه هغضب !
   
   يعني مش كفاية لا يجيد القراءة وغالبا صوته مش حلو وجذاب .. بعضهم فعلا يفتقد الحكمة في الدعوة ويرفع صوته بطريقة عجيبة كأنه مثلا يجبر السائق على إطفاء الأغاني أو يجبر الركاب على الاستماع .. وأنا لا أرى هذا من توقير القرآن.
  
"
89529,"
   مرحبا شيخنا الفاضل 
تعرف لو ابتديت الاجابة بدعاء لي 
هفضل مبسوطة طول اليوم 
كن سببا في ذلك ✌
  ","

   الله يسعدك .. ويسترك ..
   
   وجميع من ها هنا .. آمين.
  
"
89530,"
   ي شيخ بحب أشغل قرآن جمبى وأنا بزاكر وساعات وأنا نايمه ومعظم الوقت وكدا وطبيعى مش ببقى مركزه معاه عطول .. ف حد قالى إنه حرام عشان لازم أكون بسمعه..ده حرام ولا ايه
  ","

   بل خير وبركة.
  
"
89531,"
   متى تغسل شعرك؟ مرة يومياً  أم أسبوعياً أم أكثر من مرة في اليوم أم ماذا؟
  ","

   اصطبح يا آسك !
   
   أحيانا بتنزل عليك هيافة مش عارف بتجيبها منين ..
   
   لولا بس إنك كنت سبب في صحبة الطيبين.
   
   Welcome صحبة الجنة 💚
  
"
89532,"
   يلا ي شيخ كفايه كدا بقا عاوزين ننام ..القاكم ي صحبه الجنه بقا 😂👋 
بس قولنا نصيحه الاول بكلامك الحلو ولغتك العربيه الفصحى القويه 😍
  ","

   اغسلوا أسنانكم وصلوا وتركم وطهروا قلوبكم 😃
   
   مش محتاجة لغة قوية في البرد ده 😬
   
   تصبحون على خير يا صحبة الجنة 💚
  
"
89533,"
   معاك آيفون كام ؟
  ","

   ايه .. هتجيبلي الاكس ؟! 😃
  
"
89534,"
   قطوف تمتنع بيتقدملى كتير الحمدلله بس والله مش بالعدد ملقتش حد فيهم اشوفه زوج ينفعلى وخلانى قعدوا معايا بيكلمونى انى هل شايفه حد معين مستنياه وفاكرنى بدلع اتقهرت من كلامهم مع انى صغيرة بس فاكرنى بوقف حالى لان ماما اشتكتلهم منى وشكلهم جابنلى عريس اشوفه وعارفه انه اختياراتهم غير اختياراتى اعمل ايه
  ","

   لا تختاري إلا من يسعد قلبك ويكمل روحك.
  
"
89535,"
   التزامى بيحتضر ..
اللى حافظت عليه ل سنين 
قدمت فيه تنازلات ف يوم 
مش عارفه أعمل ايه ضيعت كل حاجه ف ثانيه 😢
  ","

   لا تدعي هذه الفكرة تسيطر عليك فتهوي تماما !
   
   حافظي على الأساسيات .. وزيدي بالتدريج.
  
"
89536,"
   ي شيخ انا تانية طب وشايفة اني مؤهلة للزواج بس محدش بيجي 😂 مش ينجزوا بقي قبل دوشة التكليف والنيابة ومفرمة ما بعد التخرج؟ 🙌
  ","

   أنت مؤهلة للفارما والأناتومي حضرتك !
  
"
89537,"
   خطيبى بيشرب سجاير حصل مشكله بينه وبين قريبى ف جه قالنا انه بيشرب وكان مسطول ولم سألناه انكر ومن يومها وهو بطل السجاير خالص انا تايهه جداا اهلى فضلوا يقنعونى بيه شهر ونص ودلوقتى انا حبيته جدااااا وهم بيقولى نفضل معاه كمان 5 او 6 شهور لو حصل حاجه نسيبه هم مايعرفوش انى بتعلق بيه ولا ايه
  ","

   اشمعنى قريبكم ما قالش كده إلا بعد المشكلة ؟!
   
   كلام أهلك صح.
  
"
89538,"
   نشتاق ونتألم كثيرا
  ","

   وهذا ما يبقينا على قيد الإنسانية !
  
"
89539,"
   قبل ماتقفل ياابي 

يارب ترد دي اخر مره ابعتها 😥
يا ابتي لقد فعلتها عملت حلة محشي اليوم 😅 بساعد والدتي في ايام الاجازه من الشغل والحمد لله مبقاش فيه حاجه مابعرفش اعملها 😁  افتكرت حضرتك علطول وقولت اجي ابشرك كده  انا مغليه نفسي واتمكنت من المحشي مش ناقص غير الزوح الصالح دعواتك يا ابي 😂🌸
  ","

   تقدم أيها القابع خلف حجب الغيب .. المحشي في انتظارك 😬
  
"
89540,"
   أنصحني نصيحة من أب ل أبنته 💜

""يتيمة""((
  ","

   إياك أن تفقدي في أي مرحلة حسن ظنك بالله !
   
   الله يحفظك ويسعدك.
  
"
89541,"
   شيخ هو لو واحد قريبي كان عاوز يتقدملي و ظروفه المادية و تعليمه أقل مني بس أنا مهمنيش أنا بس رفضت ساعتها لانه كان مبيصليش و لما اهلى قالوله اتغير بعدها .. اوافق بيه ؟ خايفة يكون اتغير عشان مش لله و خايفة اكون بأفور ! انصحني
  ","

   من خلال ما قلت = لا أنصحك بالموافقة.
  
"
89542,"
   مش كان عندنا امتحان وتعبانين المفررض ننام بأه 
صحتك يامولانا
  ","

   أنت سمعت أمي ولا إيه !
   
   أهي بتنادي أهي بنفس الكلام .. بس زودت .. يلا عشان وراك مذاكرة الصبح 😞
  
"
89543,"
   السن المناسب لزواج البنت في راي حضرتك؟
  ","

   السن الذي تكون فيه قادرة على إسعاد حياة بالسكن !
  
"
89544,"

    https://ask.fm/abuanaaas08/answer/146465422964?utm_source=copy_link&utm_medium=iOS
   
   ربنا يسامحك ياشيخ 
فهمتني غلط انا اراها اجمل من اي حد غيرها ادبا وخلقا وعلما وتربية لكن انا عاوز اعرف دة احساس حب اللي هو بتاع زواج ولا شفقة؟
  ","

   تقدم حبيبي .. والدنيا هتبان .. بلاش وسوسة، وتردد.
  
"
89545,"
   أختي عقلها على قدها شوي، وعندها ضعف في التواصل، ويأتي الكثير من الخطاب على سمعه ابي واتزوجنا وباقي هي، مالمفترض لما يتقدم احد؟ هي معقوله شكلا ومتدينه وطيبه وتحب الأطفال عمرها ٢١ وكانها بعقليه ١٢ مثلا، هل نخبره ؟وقد لايأتي أصلا ؟ ام نخليه يتكلف وينصدم ولايعود (حدث)
  ","

   لازم تعرفوه قبل ما يدخل البيت ..
   
   الله يعافيها.
  
"
89546,"
   ياشيخ عندها ٢٠ سنة ويتيمة بقالها ٦ سنين ومامتها اللي ربتها فيها كل الصفات الحلوة ومامتها احسنت تربيتها وانا ٢٥ سنة وانا معجب بيها بس مش عارف دة اعجاب زواج ولا مشفق عليها اصل انا قلبي حساس جدا هي حد مرشحها ليا انصحني
  ","

   مش فاهم ايه يعني يفرقها عن أي حد يا عمو الحساس ؟!
  
"
89547,"
   انا زعلان منك والله😢
  ","

   حقك علي 💚
  
"
89548,"
   ياشيخ 
زوج قريبتي عايز يتجوز عليها لان خلفتها بنات بس
هل هذا يعطيه الحق للزواج 
بالله عليك اجبني ؟!
  ","

   هو مش محتاج سبب للزواج ما دام لديه القدرة والعدل !
   
   ومسألة البنات دي المفروض منه مش منها .. ثم لا يدري أين الخير .. فلو ده سببه الوحيد = لا أنصحه بالخطوة.
  
"
89549,"
   سلام علي الذين إذا رأوا جدار قلبك يريد أن ينقض فجابولك شاورما
#اضحك😃
#صلي_قيام_بقي😎❤
#صحبة_الجنة
بحباااااااااك ياشيخ محمد 😍
  ","

   أو بصارة .. عادي يعني 😬
   
   عشق الطفولة البصارة 😍
  
"
89550,"
   ارجوك اجبني 
امي قالت لي انها في قمة الاحترام والجمال 
ولكن أبوها هو أبي الثاني ولا استطيع ان اخفي عليه اني اريد ان اتقدم لها عندما تنتهي من الدراسة ولكن اخاف ان اخسره او ان اتأخر فيأخذها صاحب النصيب 
انا لم أراها قط
ولكني لن اجد كتربية ابيها لها و وكحبه لي
  ","

   كلمه .. وخليك رجل أد كلمتك.
  
"
89551,"
   ابي وامي منفصلين من قبل ما اتولد ..
هو كان سئ جداً مع امي ، انا عارفه ان المفروض اوده للأسف ،، بس حقيقي انا مش بفتكره غير كل فين وفين ،، ابي حتي مش بيصرف عليا يعني وهو ف بلد تانية .. امي بس اللي متولية امري "") .. 
لازم اوده يا شيخنا ؟..
  ","

   في الأعياد والمناسبات.
  
"
89552,"
   والله عاشر مره اسال .. رد بالله عليك .في بنت محترمه جدا و انا بحبها و عايز اخطبها بس انا لسه ماستلمتش الشغل .. وخايف اتقدم من غير الشغل اترفض و خايف استنى لحد الشغل ما يجي فتتخطب هيا في الفتره دي.. مش عارف اعمل ايه.. فكرت اكلمها اقولها او اكلم مامتها اقولها ان انا عايز اخطبها .. قولي اعمل ايه ؟؟؟؟؟؟
  ","

   ظبط حالك .. ولو هي نصيبك = محدش هياخدها غيرك.
  
"
89553,"
   السلام عليكم انا دائماً  أفكر اريد ان يكون لي طفل واشعر دائماً  بالامومه مع أن لست متزوجه 😃 أفكر دائماً  في العائله وادعوا بالزوج والذريه الصالحه انا عندي 22 عارفه ان لسه صغيره بس خايفه ادعيلي وادعي لكل البنات بالزوج الصالح
  ","

   كل أنثى = تولد بأم داخلها !
  
"
89554,"
   واضح ان كلنا اتحط علينا فـ امتحان انهارده يا شيخ 😂😂
احدثكم من تمريض 
بقولك يا والدى هما ليه دايمًا بيشوفوا الممرضات والتمريض عموما بصورة مش كويسه وخطيبي مش عايز يشغلنى بسبب ظروف الشغل دي وبيقولى بيات برا طبعًا ميفعش وكدا هو عنده حق ؟
  ","

   التمريض مهنة عظيمة !
   
   وكل فئة فيها الكويس وفيها الوحش.
   
   لا عليكم من هذه العنصرية البغيضة ..
   
   وبالنسبة لخطيبك = اتفقوا سوا على وضع مريح لحياتكم.
  
"
89555,"
   كسرني بعد م أقنعت اهلي بيه و بظروفه و وقفت جنبه ف كل حاجة سابني و خطب بقالي 6 شهور تعبانة بالله تقولي اعمل ايه انا مش بنسى مهما شغلت نفسي حتى ف الأحلام ف المواصلات ف الكلية دموعي بتنزل من غير م أشعر ارجوك تقولي اعمل ايه بقرب لربنا وبستعين وبستغفر ومش بتابعه وعملت كل حاجة حياتي بتضيع اعمل ايه بالله
  ","

   النسيان قرار !
  
"
89556,"
   السلام عليكم  ياشيخ  ابي وامي منفصلين  وابي يسكن معنا في نفس الشارع ابي انقطع عنا 7 سنين والامر ولد بجفاء صعب وحالياً  اذا قصرنا معه لدراستنا او عملنا  يغضب جداً ويقول لاأريدكم ونعرف انه يريد ذالك لننظف له الشقه ونرتبها ليس الا
  ","

   اعملوا اللي تقدروا عليه .. لله.
  
"
89557,"
   هو عيب او حرام ان انا ابوس خطيبتى بعد عقد القران على طول ولسه فترة عن الفرح؟
  ","

   لا عيب ولا حرام .. بس خليك عاقل .. بلاش التحول (الحيواني) المفاجئ اللي بتصدموا به بنات الناس ! 😬
  
"
89558,"
   بابا سايبني من صغرى ومتجوز حد تاني على ماما وانا حاليا ٢٣ سنه وفى كليه هندسه اخر سنه وبيرفض الناس بحجه مش عجبه حد ولابياخد راى ولااى نيله وانا نفسي حد يجي يسندني ويديني حنان الاب اللى عمرى ماشفته فى حياتي وخايفه اعمل حاجه غلط ومش ببطل دعى اعمل ايه ؟
  ","

   لو أبوك بيرفض بدون سبب معتبر، ولك أخ كبير عاقل = يزوجك هو.
  
"
89559,"
   عاوزين يوم العباسية دة بقى يتكرر بالله يا شيخ محمد عشان النفسية تتحسن 😌
  ","

   في الصيف بإذن الله ..
  
"
89560,"
   عشان خاطري جاوبني انا بنت في اولي جامعة مش عارفة من ساعة ما دخلت مرحلة جديد حاسة ان كل حاجة اتغيرت بقيت عصبية بتنرفز كتير مش طايقة اقعد مع اهلي مع اني بحبهم وبدعيلهم في كل صلاة نفسي احسن احساس الاستقلالية وحاسةان العاطفة بتعتي بتزيد ناحية الحنس الاخر وطبعا الحمدلله أجاهد نفسي بس ايه اخرة الطريق تعبت
  ","

   صدمة البداية وهتتأقلمي تماما بإذن الله .. المهم ما تستسلميش للاضطراب ده.
  
"
89561,"
   في شخص معجبة بيه و بأخلاقه و باحترامه .. مفكرتش اكلمه ابداً بس بحاول ابين قدامه اني بقرأ و بطلع ف الدين ، هل ده يعتبر رياء ؟
  ","

   غلّي نفسك.
  
"
89562,"
   الله الحمد لله والله 😍😍😍 لسه كنت هنام وقلت يارب الاقيه فاتح اخد جرعه من اجاباتك كدا شويه الحمد لله 🎀
  ","
  💉
  "
89563,"
   يأبي واحد زميلي مات النهارده بعد صراع 10 سنين مع المرض هو لسه مكمل 20 سنه الشهر ال فات . ادعيله بالرحمه وان ربنا يدخله فسيح جناته . والعين لم تتوقف عن البكاء  😔
  ","

   هنيئا له الأجر بإذن الله !
   
   اللهم ارحمه واقبله .. واكتب لنا عيشة هنية، وميتة سوية.
  
"
89564,"
   لسه عاقده قرانى من ايام وخطيبى عايز يقبلنى و يحضنى 
انا حاسه انى مخضوضه منه ومستغرباه وخايفه
وماما مانعه تماما حتى الجلوس جمب بعض لسه سنه ع الجواز
هو بالفعل قبلنى وحضنى بس حسيت بالخوف منه و انى خونت ثقه وامانه ماما وخايفه لاقدر الله يحصل حاجه وننفصل ابقى كده رخيصه بعدها
انصحنى كأبنتك💔
  ","

   ولا رخيصة ولا حاجة .. ولا عيب ولا حرام .. ولا خيانة أمانة !
   
   وبنرجع نقول للشباب: ما تخلوش ده الأصل في المرحلة .. واحدة واحدة الله يستركم .. هي حالتكم صعبة أينعم، بس مش كده !
   
   (ونكرر الاعتذار للعزاب العاكفين على عناء المذاكرة 😬).
  
"
89565,"
   شيخنا عمرى ما كتبتلك مشكلة لكن بجد بتمنى متحرمناش من اجتماع صحبة الجنة ولا تقفل الصفحة فى يوم من الأيام  أطال الله عمرك أنا بستفيد جدا والله  وكمية الراحه اللي بحسها لا توصف  أحد أجمل أوقاتى اجتماع صحبة الجنة
  ","

   طول منا عايش = مش هتتقفل بإذن الله !
   
   لم أعد أعتبرها ملكي وحدي ..
   
   هي لكم جميعا .. بيت العيلة الذي نجدد فيه عهد الصحبة.
  
"
89566,"

    https://ask.fm/abuanaaas08/answer/146464371060?utm_source=copy_link&utm_medium=android
   
   ياااااه انا حافظة الشعور دا صم 😂😂
  ","

   طب وبينجح ؟! 😢
  
"
89567,"
   لايفاتك حلوة يا مولانا.. ابقى ذكر الناس بها.
وكلك على بعضك حلو
  ","

   يا أدمن يا جميل أنت 😘
  
"
89568,"
   ما هو موقفك من المدح أو المجاملات؟ ما هو شعورك عندما يمدحك الناس؟
  ","

   ازيك يا آسك !
   
   سيبك أنت ..
   
   تعرف لما يجيلك امتحان مخالف للتوقعات تماما وتقوم راصص المنهج اللي أنت حافظه وتعبت فيه .. وتقوم وأنت حاسس إنك برنس في نفسك كده !
   
   ده شعور حلو .. بلاش تجربه 😬
  
"
89569,"
   لو سمحت يشيخ هو حضرتك كنت بتمتحن ف اداب انهارده المنصورة ف مدرج الدائري الي هناك ف دور 2 علوي هو انت فعلا ولا انا بيتهئلي لان من اول امتحانات بشبه حضرتك انت ولا لا بس شوفت حضرتك واحنا خارجين من الامتحان كنت حضرتك ولا حد تاني؟؟😂😂😎
  ","

   كنت حضرتي وبلاش تفكروني .. عشان اتحط علينا النهاردة في نصوص اللغة الأوربية 😢
   
   صباح الخير يا أشباح .. يلا بأه هه 🙃
  
"
89570,"
   اتذنوب وتسرفون ف الذنوب مثلنا ايهاء الشيوخ 😢
  ","

   من لا يخطئ قط ؟
   
   ومن له الحسنى فقط ؟
   
   دفنت العصمة مع النبي -صلى الله عليه وسلم- !
   
   وإنما نرجو الله أن يجعلنا توابين .. غير مصرين .. بالذنب معترفين، وللنعمة غير منكرين .. لربنا متذللين، ولعباده ساترين، وعلى الخير دالين .. وللجنة داعين ..
   
   وعلى بابها نرجو الصحبة .. أجمعين.
   
   آمين .. آمين .. آمين ..
   
   ———————————————-
   
   تصبحون على خير يا صحبة الجنة 💚
  
"
89571,"

    https://ask.fm/abuanaaas08/answer/146440903540?utm_source=copy_link&utm_medium=iOS
   
   شو نحكي نحن يا شيخ تغرَّبنا من سوريا وعشنا بألف محل💔 القلب صار فتاتاً في كلِّ طريقٍ عبرناهُ أسقطنا جزءاً حتَّىٰ باتَ شتاتاً تاللهِِ... تعبتُ يا شيخِ دعواتك بالاستقرار 😞
  ","

   كرام الناس أنتم ..
   
   تجعلونني أستحي من مجرد فكرة الحزن !
   
   الله يجمع الشمل .. ويزيل ظلام الظلم .. ويصلح الحال والبال ..
   
   آمين .. آمين ..
  
"
89572,"
   وقعت في الزنا قبل ساعه واشعر بان جسمي يرتجف كل هذا بسبب خطيبتي السابقه انا كنت ملتزم دنيا واحببتها بشده وغدرت بيا عرفت فتيات اخري كي انساها انتهت بالزنا وانتهت حياتي
  ","

   اللهم لطفك وسترك ..
   
   مكنتش محتاج أبدا أشوف سؤال زي ده الوقت .. وفكرت أتجاوزه بدون رد .. لكن خفت عليك تظل تتهاوى بزيادة .. وخفت فعلا معرفش أنام من فكرة إنك مش محتاج الوقت أكتر من حد يقولك: فوق !
   
   فوق .. محدش هينفعك .. ولا دي حجة مقبولة بين يدي الله !
   
   ياما ناس اتجرحوا .. واتغدر بهم .. وذاقوا من الألم ألوان ..
   
   وفرّوا لله .. مفروش منه زي منت عملت ..
   
   لما تكون محتاج تنسى = تنسى في رحاب ربك !
   
   هتتعب شوية وتتألم .. وبعدين يفتح لك جنة الرضا ..
   
   اوعى تكون فاكر كاس غفلة، وحضن نزوة = هتلاقي فيهم السلوى !
   
   نشوة مؤقتة .. هتتحول لكابوس ومرار في كل تفاصيلك ..
   
   وده اللي الشيطان عرف يلعبه معاك .. للأسف.
   
   قوم يلا .. مفيش وقت ..
   
   لا وقت نفكر في اللي حصل .. ولا نستسلم له ..
   
   قم اغتسل .. وصل لله ركعتين كأنك ستموت بعدهما ..
   
   إياك تسيء به الظن .. إياك تقول لنفسك مفيش فايدة وكل حاجة ضاعت .. إياك تفرح الشيطان فيك أكتر !
   
   ربنا هيفرح بعودتك .. وهيقبلك .. بس تصبر وتثبت ..
   
   امسح كل الأرقام وغير الصحبة كلها ..
   
   ولعل اللي حصل درس ما تنساه .. إن كل شيء هين؛ ما دمت تعيش برضا الله.
  
"
89573,"
   يا شيخ هو حضرتك هتسافر يوم ايه ؟😢
  ","

   بقيت أيام قليلة !
   
   ولعل ده سبب المود اللي أنا فيه ..
   
   ما بين شوق جارف للرياض .. وبين سؤال: وبعدين ؟!
   
   اللهم لك الحمد والشكر.
  
"
89574,"
   ههههههه  لازم اتعشم طبعا ياشيخ محمد ,,انا متابعك من حوالى 4 سنوات تقريبا  بصراحه انا بتفائل بيك والله بعتلك قبل كده  ودعيتلى وانا ف الجيش ع خط برليف ومطحون ودعيتلى وربك استجاب ♥
الوقتى ببعتلك بعد م خلصت وبدور ع بنت الحلال :D عشان بردو تدعيلى  ربنا يستجيب ..:D 
اخوك صالح موسي ♥♥
  ","

   التالتة تابتة يا عم صالح .. الله يسعدك ويزوجك 💚
  
"
89575,"
   ادعيلي اطلع مجبوره الخاطر من امتحان بكره🌸
  ","

   يا رب .. جميعا يا رب ..
  
"
89576,"
   السلام عليكم ورحمة الله وبركاته 
حضرتك اجاباتك بتبهرني 
كثير منها يلامس قلبي واحب مشاركته مع غيري لاسعادهم كما اسعد 
تسمح لي اعمل سكرين شوت لبعض اجاباتك ونشرها ع الفيس عندي؟
  ","

   وعليكم السلام ورحمة الله وبركاته ..
   
   نعم .. بلا شك.
  
"
89577,"
   تصدق بالله كانت الخنقه خلاص هتقضي عليا لما فتحت و لقيتك ارتاحت شويه و حسيت صحبة الجنة في ضهري و مسنودين علي بعض كلنا معاك
  ","

   الله يديمها علينا جميعا نعمة !
   
   وينفعنا بها .. في الدارين ..
  
"
89578,"
   ربنا يرضى قلبك ويفرج عنك ويطيب خاطرك ويرزقك ستره بس كده 🌸حضرتك بتخفف عننا كتير واحنا مش بنعرف نخفف عنك
  ","

   لو قبل ما دعوت به = يبقى رزقت خير الدارين !
   
   آمين .. آمين ..
   
   لي ولكم وللمسلمين.
  
"
89579,"
   حبيبي ياشيخ محمد والله ربنا ما يحرمنا منك ♥
ممكن دعوه من قلبك لاخى ورفيقى د/ابراهيم بالتوفيق والزوجه الصالحه ايضا ؟!
اتوسم فيك الصلاح ياشيخ محمد.
بحبك فى الله ♥ 
بردو اخوك صالح موسي :D ♥
  ","

   أنت كده اتعشمت بزيادة 😬
   
   حاضر حبيبي 💚
   
   الله يسترنا بستره الجميل.
  
"
89580,"
   حلمت بحضرتك كنا قاعدين أنا وجدي وحضرتك ووالدك في مكتب لشيخ فاضل يبدو عليه الوقار  وكان بيسلم حضرتك زي شهادات تقدير لمجهوداتك ومكأفأت 
وحضرتك كنت سعيد جدا وفجأة قال لحضرتك مانفسكش في كذا (اسم غريب لا اتذكره)فنظرت له مبتسما بحياء فقالك لك منها مائه وكذا(..)لك منها مائه فجزاك الله خيرا مما تريد ووفقك💚
  ","

   خيرا رأيت .. وخيرا يكون ..
   
   آمين !
  
"
89581,"
   أنا حزين 💔
  ","

   وأنا كمان !
   
   كنت بذاكر وفجأة لقيتني داخل في مود غريب جدا ..
   
   شوف .. حاجات كتير تستحق أكون حزين عشانها .. لكن حاجات تانية أكتر تخليني أستحي من نعم ربنا علي !
   
   وهنا .. بيتدخل عنصر الرضا .. فيخليك تمسح دموعك كده وتفوق وتقوم تتوضا وتصلي ركعتين وتحمد ربك .. وتكمل بالأمل حياتك.
   
   بس كده :)
  
"
89582,"
   مستكتره خطيبى عليا
  ","

   وأنت يعني كنت تستاهلي تتولدي مسلمة ؟!
   
   كلنا غارقون في نعم الله .. فبلاش وسوسة بالله.
  
"
89583,"
   رد عليّ بقى لأول مرة ، لأجيب سحابة بتعيط هنا وأبهدل الدنيا💧😂
قُل كلمة تطيب بها أنفسنا..🌸
  ","

   لا تطيب النفوس بمثل ذكر الله !
  
"
89584,"
   انت عندك ببغاء؟😂😂
الله😍😍
  ","

   اسمه شيكولاته :)
   
   لكني لا أملكه.
  
"
89585,"
   ادعيلى ربنا يوفقنى ويرزقنى بالزوجه الصالحه ♥
بحبك فى الله يا شيخ محمد ♥♥
اخوك صالح موسي ♥♥♥
  ","

   أصلحك الله يا صالح .. ورزقك بالصالحة.
  
"
89586,"
   هو بقا عادي ضرب البنت أو المرأة كده ؟ أنا حاسة إن احنا رجعنا لزمن الجاهلية ؟
  ","

   مين قال إنه عادي ؟!
   
   لا يستمرئ ضرب المرأة رجل .. تام الرجولة.
  
"
89587,"
   هنفرح متى ؟!
  ","

   في الجنة !
   
   كل ما قبلها = مجرد عينات مجانية.
  
"
89588,"
   تركني خطيبي بعد 5 اشهر بدون سبب واضح ..للعلم  انه قعد 3 سنين يحاول يدخل ويكلمني واقنعت اهلي بعد اصرار حبه ليا وانا حبيته رفضت اني اتكلم معاه غير لما بقي الموضوع رسمي ؟! طلع عيل وكسرني قدام نفسي واهلي واصحابي مكنش عارف يوصلي ولما كلمني زهق مني ؟ مكسوره بستعين باالله كتير ولا استطيع تجاوز الالم
  ","

   منذ متى ونحن ننكسر من أجل هؤلاء ؟!
   
   بل نحمد الله على التجربة التي قوّت ظهرنا .. ونحتسب الألم.
  
"
89589,"
   كل الحزن دة هيعدى؟
  ","

   الدنيا كلها هتعدي !
   
   أو هنعديها.
  
"
89590,"
   متى وقعت في الحب لأول مرة في حياتك؟
  ","

   حين بدأت أميز أمي وسط الزحام !
   
   وحين وجدت بعد الاستسلام باب الأمل.
  
"
89591,"
   ما هي الكلمات أو الجمل التي قد تعلمها للببغاء الخاص بك؟
  ","

   اطمئن .. لست وحدك.
  
"
89592,"
   من اول ماعملت الاسك وعلطول ببعتلك اسئله ماردتش عليا الا مره واحده وقولتلي فيها تصبحون علي خير يا صحبة الجنه 😂😂
حرام كده والله 😯
  ","

   ولا تزعل 😬
   
   ألقاكم يا صحبة الجنة 💚
  
"
89593,"
   كفاية يا ابى عاوزين نقوم نصلى بقى
  ","

   سبحانك اللهم وبحمدك، نشهد أن لا إله إلا أنت، نستغفرك ونتوب إليك.
  
"
89594,"
   قداش عمرها صحبة الجنة 😍 قداش فاتتي؟ انا متابعة جديدة وعجبتني صفحتك جداا بارك الله فيك ..
  ","

   مرحبا 🌹
   
   مرحبا بالجميع .. قدامى أوفياء، ومستجدين كرماء ..
   
   اللهم احفظ وبارك وارض .. واكتب الصحبة في جنتك.
  
"
89595,"
   بحس دايما ان شخصيتي ضعيفه ومبعرفش اتكلم مع حد ولا اتعامل مع الناس كويس وعلاقاتي كلها سطحيه والموضوع ده مضايقني جدااا اعمل ايه
  ","

   طنشي الفكرة دي .. واستفيدي من المواقف تتصرفي وتتواصلي .. وهتتحسني بإذن الله ..
   
   المهم لا تحبسي نفسك في هذه القناعة.
  
"
89596,"
   ليه بتقول لبناتك مش لاخواتك👀
  ","

   عشان مليش أخوات .. للأسف !
   
   والحمد لله الذي أكرمني ببنتين ..
   
   اللهم أصلحهما واحفظهما واجعلهما قرة عين.
  
"
89597,"
   بثق جدا في رأي حضرتك عندي 32 سنة ومهندسة على قدر من الالتزام بفضل الله حاسة ان فرصي بتقل متقدملي شخص اكبر مني بسنة معاه جامعة عمالية بيشتغل فني في شركة شقته في قرية مستواه المادي والاجتماعي اقل مننا كتير واكتر حاجة قلقتني انه بيقول انه احيانا بيجمع الصلاة بس شكله محترم وهادي وصريح كمان 
ممكن رأيك؟
  ","

   المهم طباعه يا باشمهندسة !
   
   لو فعلا طيب وكريم كل ده هيتحسن بإذن الله؛ ما دام الأساس موجود.
  
"
89598,"
   انا مبصليش،الموضوع مش فكرة اني بعيدة عن ربنا .. بس انا بقرا قران و بقرا ادعية لكن مبصليش .. كل شهر اقرر اني اصلي و بالفعل ابدا و خلاص اتعودت يحصل حاجه و ابطل .. كأن ربنا زهق من عبادتي دي و بيبعدني عنه .. و الايام دي الموت عمال يجيلي في الاحلام و حلمت بناس ماتت بتناديني لكن بردو مش عارفه اتعظ و اصلي!
  ","

   المشكلة كلها في سوء ظنك بالله !
   
   مين قالك ربنا (كاره) عبادتك
   
   بل يحب من عباده الطاعة والتوبة ويفرح بهم .. لكن يقبل الصادقين، بعد مجاهدة وثبات ..
   
   الله يهديك ويعافيك ويأتي بقلبك لرحاب نوره.
  
"
89599,"
   ي ابي مش هتجاوبني ؟ 😢
اعتبرني عائشه 😢
  ","

   يا جماعة والله كل الشباب إخواني فعلا .. والأخوات أحب لهن ما أحب لبناتي صدقا ..
   
   بس اعذروني .. بالله اعذروني وما تضغطوش لأن كمية الأسئلة أكبر من طاقة الإنسان والوقت.
  
"
89600,"
   لو سمحت يا شيخ محمد 
انا بعز حضرتك وبحترم راي حضرتك جدا ربنا يباركلك يا رب🌸🌸
ممكن أعرف ايه هو حكم ان البنت تلبس خاتم فى صباعها السبابة فى اليد اليمنى!!
لان ف ناس قالت قدامي انه حرام لان زا الصباع اللي بنقول بيه الشهادة فى الصلاة 
بس انا مش مقتنعة ، ممكن تحضرتك تقولي ولو سمح وجود دليل عشان يصدقوني
  ","

   فتوى الشيخ ابن جبرين -رحمه الله- بجواز التختم للمرأة في كل الأصابع ..
   
   وللرجل في الخنصر أو البنصر فقط.
  
"
89601,"
   انا بحب شخصيه حضرتك جدا والله بس انا ساعات بحس اني اقل من فكره اكوون من صحبه الجنه انا بحاول اكون حد كويس بس متغرب و تايه و اول مره اسافر بره مصر و عمال اعمل حاجات مش شخصيتي خالص بس مش عارف اعمل ايه زهقت
  ","

   مفيش حد معصوم يا حبيبي .. وفكرة (صحبة الجنة) من يوم قلتها هي أننا نعين بعضنا على الطاعة، ولا نسلم أنفسنا للمعصية !
   
   بل نجاهد ونثبت .. ولا نمل من تكرير التوبة ..
   
   الله يثبتنا ويرضى عنا.
  
"
89602,"
   واللھ انت شييخ عسليھ
  ","

   بالسمسم لو سمحت 😌
  
"
89603,"
   أخو خطيبي مجابش عفش جديد لما أتجوز فخطيبي عاجباه الفكرة و بيقولي عادي يعني مافيش مشكلة ،فقلتلو أنا  مش ممكن أقبل بعفش قديم هو قالي آه بعرف ، أنا مش غلط يا شيخ ؟
  ","

   مش غلط .. ما دام يقدر يجيب.
  
"
89604,"
   هو ليه حضرتك بترد علي كل أسئلة استاذ عاطف الهواري ايه الحظ دة 😬
  ","

   عشان هو أخ وحبيب .. ودخلت بيته وكلنا عيش ولحمة :)
   
   ومقاول كبير .. ومش راضي يشطب لي الشقة عشان منا غلبان يعني 😞
  
"
89605,"
   بحب شخص جدا حولت ابعد مقدرتش احنا مش هنتزوج اهرب ازاى منه ومن نفسي تعبت نفسيا
  ","

   وبعدين !
   
   دي بأه أسئلة الدلع اللي مش بحبها.
   
   (صحبة الجنة مفيش فيها حد ضعيف كده).
  
"
89606,"
   حتى ازيك مستخسرها مستخسرها مابيقولهاش
  ","

   اللي في حبه .. لقيت قلبي ..
   
   لقيت قلبي .. وما راحش بلاش 😃
  
"
89607,"
   هي الخنقة اللي بتيجي مرة واحدة علينا دي يا شيخ سببها ايه 😞
  ","

   سببها إننا في الدنيا .. مش في الجنة !
   
   بالذكر والاستغفار كله بيعدي.
  
"
89608,"
   الواد ضحك علي بنتي و جبلها شبكة دهب صيني ف جبنا رجاله و ضربناه علقه ساخنه كسرنا عضمه بعدين ضربنا أخته و بوظنا شكلها في الحارة ادعو عليه عشان احنا مش عارفين ناخد حقنا منه
  ","

   هتروحي النار يا زينبُ 😳
  
"
89609,"
   انا الوسواس بيطحني بمعني الكلمة ببقي عايز اتجاهها ومش بعرف اعمل ايه ؟
  ","

   فيه نوع من الوسواس القهري له علاج نفسي !
   
   يعني بيحتاج استشارة طبيب نفسي.
  
"
89610,"
   حماتي بتحب سلفي اكتر من جوزي وبتتكلم عن زوجي كلام بيوجعني انا وهو مسافر بضايق وبنحرج
  ","

   طنشي .. ولا تعرفيه حاجة !
   
   كله كلام ملوش لازمة.
  
"
89611,"
   ليه مفكرتش تتلحق بي الازهر
  ","

   فكرت .. وأخذت خطوة بالفعل في ٢٠٠٧ !
   
   والله يسامحهم قالوا ذاكروا ٣ ثانوي أزهري .. وقبلوا حوالي ١٠٠٠ واحد من حملة كليات التعليم العالي لتأدية الامتحان وحصلوا ٢٠٠ جنيه رسوم .. وكان مبلغ أيامها ..
   
   كنت لسه مخلص علوم (طازة) .. اجتهدت كثيرا في المذاكرة؛ كنت أود في الالتحاق بكلية الدعوة ..
   
   ثم أتونا باختبارات في مستوى الماجستير .. ولما اعترضنا وقلنا لو مستوانا يجيب الامتحانات دي مكناش دخلنا أصلا؛ احنا جايين بنقولكم علّمونا ! .. قالوا: ""الأزهر ليس بحاجة لغير أبنائه"" !
   
   ولم يقبل من الألف سوى عدد لا يجاوز أصابع اليدين؛ ذرا للرماد في العيون ..
   
   أيامها قضيت أسبوعين في القاهرة .. كنا بنمتحن في الدرّاسة ..
   
   بصرف النظر عن خيبة الأمل فيما فعلوه .. بس كنت بدأت أحب القاهرة !
   
   هل كان مجرد (تفتيح عين) من ريفي وجد نفسه يتعامل يوميا مع مواصلات العاصمة .. وبدأ يفهم إن تدوير السبابة في الهواء يعني عبّاسية، ورقم الأتوبيس ٢١٤ هو الذي يعيده لجسر السويس !
   
   هل كانت مجرد انبهارة أولى ستختفي تماما تحت الزحام وتختنق برائحة العوادم ويشتاق سريعا لنسيم الغيطان ساعة الفجرية !
   
   ربما ..
   
   على أي حال .. قد عاد سريعا بحزن عميق، وساعة (أورينت) جميلة اشتراها من الموسكي ليلبسها في عرسه القريب ..
   
   انشغل بالتجهيزات .. ونسي تماما فكرة أن يكون أزهريا .. والحمد لله على تقديره ولطفه !
   
   #ذكريات
  
"
89612,"
   انا بحب 3 بنات ازاي اقدر اوفق بينهم خروجات وكده بس من غير م واحده تحس بالتانيه؟؟!
  ","

   حاجة من تلاتة:
   
   - يا إما أنت عيل .. وباعت السؤال النص كم ده عشان تستفزنا يعني وتاخد كلمتين ملهومش لازمة !
   
   ففي الحالة دي مش هقولك ولا كلمة .. ولا هنولك مرادك.
   
   - يا إما أنت عيل .. وباعت السؤال لعيل زيك وجه هنا غلط -من سوء حظي- !
   
   فخليه من حسن حظك وأقولك: خاف ربك .. عشان ربك انتقامه -مع المتجرئين، المصرين- بيكون أليم والله، وبيكسر ويذل !
   
   - يا إما أنت عيل .. وباعتلي السؤال فعلا !
   
   فمش هقولك أنت ..
   
   هقول للبنت اللي شفتها من يومين في سينابون وسايبة ايدها لطالب غلبان من شفقتي عليه كنت عايز أحاسبله على المشروبات اللي فرد صدره بها أدامها !
   
   هقول لكل بنت بشوفها في الجامعة كل يوم سايبة ودانها وأحلامها لعيل (زي صاحب السؤال) وبتبتسم للأفق وهي ماشية .. وما تدري أن بين يديها دموعا كثيرة، ملأت أخواتها بها صندوق الرسائل عندي.
   
   اللي ما يخاف ربه = ليس له إلى الحب (الصادق) سبيل .. وليس معه على درب الرجولة دليل.
  
"
89613,"
   ياشيخنا قال لي لو ليكى نصيب فيا وليا نصيب فيكي ربنا هيجمعنا ف الحلال استناه ولا ... انا اللي قولتله اني بحبه وده كان رده .. جاوبني جزيت خيرااااا 😢
  ","

   عشان كده غلبت أقول لكل واحدة منكن: غلّي نفسك !
   
   لو نصيبك = هو اللي هيخبط عالباب ..
   
   الخير في اللي ربنا كاتبه .. واللي ربنا كاتبه هو اللي هيكون !
   
   لو تقدم لك الأنسب والأفضل = وافقي يا ماما .. وعالجي قلبك، الله يسترك.
  
"
89614,"
   سبحان الله انا مبسوط وانت في مصر كأن حد من قرايبنا فعلا موجود معانا مع اني في القاهرة ولا بروح ايفنتات ولا لي فرصة اني اشوفك حتي ومتضايق جدا انك مسافر وفرحان انك بتيجي تمتحن عشان غيابك مايطولش علينا 💚
  ","

   تعرف !
   
   فيه كلام كده بتحسه صادق .. مش مجرد مجاملة لطيفة ..
   
   كلام بيمس فعلا اللي جواك تماما ..
   
   بكل بساطة .. وجمال ..
   
   كلامك ده الوقت بالنسبة لي كده !
   
   الله يسعدك.
   
   دعواتك ..
  
"
89615,"
   برده ؟!!!
  ","

   أو بردك 😬
  
"
89616,"
   هي الناس ازاي بتكسب من السوشيال ميديا 
زي الاسك مثلا ولا مفيش مكسب اصلا
  ","

   ادعي يبقى عندهم دم ويكسبونا زي اليوتيوب .. عشان أعزمكم 😃
  
"
89617,"
   هات ورك البطة ده 😂✋
  ","

   لا دي صورة لاقتها عالفيس .. بس ده ما يمنعش إني بجاوبكم الوقت على ريحة المحشي والبط اللي بتطبخه أمي 😃
   
   وداعية آخر جمعة قبل السفر.
  
"
89618,"
   لما بتشتري حاجة بتفكر فتمنها واحتياجك ليها  ولا عادي طالما قيمة ؟
  ","

   ما دمت محتاج للحاجة فعلا = فغالبا بحب أشتري أنظف نوع فيها !
   
   ولو مش محتاجها = فلو ببلاش بعتبره تبذير.
  
"
89619,"
   ماهو ده مش موبايل ده ايفون ماشاء اللهم بارك يعني 😁
  ","

   صدقت .. ما يصمدش معايا فعلا غيره !
   
   الله لا يحرمنا :)
  
"
89620,"
   ايه معني حديث النفس دا ي ابي .. لما بشوف تفسير رؤيا أو حلم .. بشوفها كتير لكن لا أفقه معناها 😅😅
  ","

   يعني تنام جعان = تحلم بصورة زي دي 👇🏻
  
"
89621,"
   ي شيخ هو موبايل حضرتك مش بيعلق من كل ال نوتفيكشنات بتاعت اللايكات والاسئلة 😂😂😂 ال بتيجي
  ","

   لا إله إلا الله !
   
   اللهم استر يا رب 😳
  
"
89622,"
   كيف أتعافى من حُب تملك قلبي،أحببته وارتضيته، انتهت خطوبتي منذ أيام بعد محاولات شديده من رفض أهلي وخضوعهم لرغبتي،ثم عند أول اختلاف لم يستطع الصمود لأجلي مره!استسلم منذ الجوله الأولى،عقلي مقتنع أنه ليس لنا مستقبل سويا لكن قلبي يتألم بشده،كيف أتخطى هذا الوقت العصيب،كيف أنتزعه من كل مكان امتلأ به داخلي
  ","

   دعي قلبك يأخذ وقته .. وما دمت قررت النسيان = فستنسين.
   
   (ملاحظة: هذا ليس حبا).
  
"
89623,"

    https://ask.fm/abuanaaas08/answer/146428463988?utm_source=copy_link&utm_medium=android
   
   ماهو الاعتدال ي ابي
  ","

   لا تبذلوا بلا مقابل يساعدكم على الاستمرار .. وإن بذلتم فلا تنتظروا مقابلا والتمسوا الأعذار !
  
"
89624,"
   قول حاجة للناس اللي مابتصليش
  ","

   أسأل الله أن يردكم إليه، أسأل الله ألا تطيلوا الغياب في هذا الحرمان !
  
"
89625,"
   اللي منورنا و منور الصفحة و صحبة الجنة ربنا يرضي عنك و يكرمك  💚
  ","

   أنتم اللي مخليين للوجود هنا معنى !
   
   الله يديم الصحبة على ما يرضيه .. ويجعلها خالدة خلف باب جنته.
  
"
89626,"
   آية هزت كيانك لما قريتها؟
  ","
  ""ما يفعل الله بعذابكم إن شكرتم وآمنتم وكان الله شاكرا عليما"" !
  "
89627,"
   لم اعد اثق بمسمي صديق ! 
لست دمية حتي اسند علي رفٍ الي حين حاجاتهم لي .. لا استطيع رد أحد عني .. لكن نفسي أُنهكت يا أبت 😭
  ","

   وهنا المشكلة !
   
   لما نحمل أنفسنا أكثر من طاقتها .. ونبذل بلا مقابل، ونفرط في حقوق أنفسنا علينا وعليهم ..
   
   سنصل فجأة لتلك المرحلة .. لم نعد نريدكم !
   
   لذا الاعتدال جيد جدا .. في العلاقات والمشاعر.
  
"
89628,"
   لما بشوف حضرتك بفتكر المحقق كونان 🙈😂
اللي هو يكتشف الغامض والمثير يستنتج بالعقل الكثير 💪💚😂
  ","

   مسم 😏
  
"
89629,"
   متقدملي عريس كويس من كل حاجة بس انا رفضاه عشان لبسه و شكله .. تنصحني بايه ؟؟؟!
  ","

   ممكن يكون قابل للتطوير .. وممكن مفيش مجال للقبول !
   
   ده أنت اللي تقدري تحكمي عليه، وبناء عليه تقرري.
  
"
89630,"
   ضع صورة لأفضل مظهر لديك.
  ","

   جمعة مباركة يا آسك !
   
   لا دي أقل حاجة -لا مؤاخذة- 😬
  
"
89631,"
   عايزين ننام بأه 😬😬
  ","

   طيب 🙃
   
   تصبحون على خير يا صحبة الجنة 💚
  
"
89632,"

    https://ask.fm/abuanaaas08/answer/146394088308?utm_source=copy_link&utm_medium=android
   
   ليه يا أبي ؟
  ","

   لأن أم ٢٠ دي مجرد منبهرة، وفاكرة إنها بتحب .. وطبعا مش فاهمة يعني إيه زوجة ثانية، والتزامات وضع زي ده !
   
   ووقت الجد هتلاقي نفسها اتورطت في وضع هي مش أده .. أبدا ..
   
   ده بصرف النظر عن فرق السن، وصرف النظر عن زوجة ثانية رايح حضرته يدور على البكر الصغيرة .. أوي !
   
   هو حقه محدش يقدر يلومه .. لكن أنا بقلق حقيقة من مثل هذا السيناريوهات.
  
"
89633,"
   تعبت وانا اسئلك بنفس السؤال ، امي بتكرهني بتدعي عليا ليل نهار ، بتهيني بتظلمني ، تعبت تعبت من ظلمها ،  هيا المفروض احن حد عليا بهالكوكب ، بس هيا والكوكب عليا  😢
  ","

   اعملي في برها اللي تقدري عليه .. وطنشي كل حاجة بعد كده.
  
"
89634,"
   يا أبي أنا 20 سنه ف طب وفي دكتور عايز يتقدم بس متجوز ومخلف هو 36 
ناجح ف حياته وعلي خلق ومصر علي الزوجه التانيه ، وعايز يكلم أهلي
أخليه يكلمهم ولا بلاش
  ","

   ابعدي يا بنتي.
  
"
89635,"
   أنا اتعرضت لتجربة نفسية سيئة بسبب سوء العلاقة بينا ماما وبابا وبرفض أي حد يتقدملي وبكره الزواج كرها جما
دلوقت ماما مش وراها غير إنها اتخوفني وتقولي بكره نموت وتعيشي لوحدك في البيت وكلام من ده
ايه الحل ؟
  ","

   تتجاوزي آثار هذه الأزمة بداخلك !
   
   ليس كل الرجال أباك، ولست أنت كأمك.
  
"
89636,"
   انا ابويا بضربني من ونا باللفة واستحملت كتير مضلش قدامي غير يا اقتله يا اقتل نفسي
  ","

   وفيه إنك تتجنبيه تماما .. كأنه مش موجود !
  
"
89637,"
   دعوة منك ومن اهل الصفحة لرحاب ماتت اليوم يا شيخ وهي في وسطنا في الامتحان 
رحاب تالتة صيدلة 
اللهم اغفر لها وارحمها وتجاوز عن سيئاتها
  ","

   اللهم ارحمها، اللهم اقبلها، اللهم اكتبها عندك في الصالحين ..
   
   ارحمنا إذا صرنا لما صارت إليه، وارحم أموات المسلمين.
  
"
89638,"
   زوجي بيجبرني أروح عند أهله أخر كل أسبوع وبتوصل للضرب أحيانا
وهما مش كويسين معايا خالص وبيهينوني قدامه ومش بيتكلم 
نفسيتي تعبت ايه العمل؟
  ","

   حكما بينكما صالحا ديّنا، عالما .. تحترمانه ..
   
   ما نفعش = يبقى توسطي حد حكيم من أهلك ..
   
   ربنا يهديه.
  
"
89639,"
   لو الزوج سمع زوجتة بتدعى عليه او بتشتم ودة من شدة ضيقها وندمت لانها عملت كدة  هل دة يعتبر اثم عليها
  ","

   وقت الغضب بلاش نركز زيادة معاهم في ردود أفعالهم !
   
   ووقت الغضب لازم نتحكم أكتر في كلامنا عشان فيه حاجات مجرد الاعتذار عنها ممكن يكون مش كافي عشان يمسحوها لنا.
  
"
89640,"
   كلمة لطالب سهرااان عالعلم ❤
  ","

   قوم ذاكر يا بيبي .. وسيب الآسك 😬
  
"
89641,"
   مقولة حضرتك مؤمن بيها ومصدقها ؟
  ","

   الدنيا -على أي حال- لا تكمل !
  
"
89642,"
   شكرا لحضرتك يا شيخ محمد كان نفسى فعلا ترد عليا وتطفئ ولو جزء بسيط من البركان الثائر فى عقلى وقلبى ولا اجد اى منفس للبوح واعتقدت ان كلامى مع حضرتك جايز يجدى بأى شئ تلهم به بصيرتى .. لكن تقريبا مليش نصيب ف كدة .. بعت لحضرتك ع الفيس مفيش رد..
 وهنا دى تالت مرة اترجى فيها حضرتك انك ترد عليا
  ","

   حقك علي بالله !
   
   كرر الإرسال على الفيس، ال others يكاد ينفجر .. معلش، سامحوني.
  
"
89643,"
   درس اتعلمته في الحياة مستحيل تنساه
  ","

   لا أرحم من الله.
  
"
89644,"
   هو انت رجعت الرياض 😬
  ","

   هو برج الشيماء في الترعة ولا في العليا حضرتك ؟! 🙃
  
"
89645,"
   أبلغ عائشة ورقية مني السلام وخاصة عائشة علشان انا عائشة بردو😂وقل لهم اننا بنحبهم في الله
  ","

   ادعولهم .. وابقوا اتوصوا بيهم .. بجد بعتبر الكل هنا اخواتهم؛ يوما ما احفظوني فيهم ..
   
   الله ينبتهم نباتا حسنا، وأولاد المسلمين.
  
"
89646,"
   صاحي ليه الوقت يا شيخنا
  ","

   تاخد شفتة ؟! 😛
  
"
89647,"
   مصر احسن ولا السعودية ؟ 😂 
بالمناسبة السؤال ده فكسان جدا وانا كنت بكرهه اوي بس حابة اسمع اجابة حضرتك 😂
  ","

   كل منهما له طعم يجعلني لا أستغني عن الآخر !
   
   إن كانت مصر الأصل والأهل والذكريات .. فالسعودية (الرياض تحديدا) القرار والحب والطمع فيما هو آت !
   
   مصر مولد البدن .. والسعودية وطن الروح.
  
"
89648,"
   نفسي تجبر بخاطري وترد عليا
  ","

   الله يجبر خاطرنا جميعا ..
  
"
89649,"
   لا أجد قلبي !
  ","

   اجعل (بوصلتك) نحو القبلة، ودربك السجود، ورفيقك القرآن، وزادك الذكر .. ستجده ولا بد !
  
"
89650,"
   انا مش جميلة بس الحمد لله منتقبة لاني اقتنعت انه فرض ،مشكلتي انّي بخاف اقابل اي عريس ،لانه اكيد متوقع ان المنتقبة دي حد جميل ،ببقى خايفة يتقالي وانتي لابساه ليه😢 وانا مبحبش حد يحرجني،ودلوقتي فيه حد متقدم وسيرته كويسة اتوكل ع الله واقعد معاه ، ولا اعمل ايه😢
  ","

   اقعدي .. وما تقوليش على نفسك (مش جميلة) دي !
  
"
89651,"
   كنت عايزة اقول حاجة للناس الي بتقول ما ينفعش اتجوز واحد انا اكبر منه!نا جدتي كانت متجوزة وجوزها طلقها عشان ما بتخلفش وبقى عندها 32 سنة وبعدين اتقدملها جدي الي كان عنده 22 سنة😀اه والله هي اكبر ب10 سنين!اتجوزها رغم انه اتقال عليها مش بتخلف وبعد الزواج بفترة قليلة حملت بأبي♡ادعوا لجدي وجدتي ربنا يرحمهم
  ","

   ياما في الدنيا حاجات جميلة !
  
"
89652,"
   ياشيخنا انا برتاح لحضرتك جدا ادعيلي ربنا يكرمني وينورلي بصيرتي و يخترلي الخير و يارب ربنا يرزقك الخير كله بجد مش هوصفلك كميه الراحه النفسيه اللي باخدها بسبب حضرتك ربنا يرضيك ويرضي عنك و يحبب فيك خلقه اكتر واكتر
  ","

   الله يسترني ويستركم .. ويرضينا جميعا برضاه ..
  
"
89653,"
   هو انتظارى لتحقق ررية حلمتها رمضان اللي فات يقين مني ان ربنا هيحققهالي فيه اثم عليا ودعائي انها تتحقق حرام يا شيخ .. اجبني بالله عليك
  ","

   كتير الرؤيا مش بيكون تأويلها على ما فهمتم منها !
   
   عيشوا حياتكم .. اسعوا لآمالكم .. لا تبنوا مصيركم على منامات.
  
"
89654,"
   رد عليا ي شيخ 🌷 إلي بيحبني دخل البيت من بابه و رفضوه بسبب شقته مش مناسبه .. و اهلي عرضوا عليه يأجر  او نقعد ف شقتي ف بيت بابا لكن هو رفض الحلين .. 

رأيك ي شيخ .. مع العلم اني بحبه بس مش لاقيين حل .. الجوازه بايظه بسبب الشقة
  ","

   اضغطي على أهلك واقنعيهم لو هو كويس فعلا .. السعادة مش بالشقق !
  
"
89655,"
   😢
ليه الصداقه بتضيع يا شيخي
عانينا كتير عشان نحافظ على صداقتنا احنا الأربعه
وضاعت على اتفه سبب
  ","

   الصداقة كالحب !
   
   يدعيهما كثير من الناس .. ولا يخلدان إلا للصادقين.
  
"
89656,"
   وكأنك طيف جميل تمر يرسلك الله كلما ضاقت تأتي لتبتسم مجددا ...^^
  ","

   بتكثف بأه 🙈
  
"
89657,"
   هو لو زوجتي حكتلي عن ماضيها وانا مقدرتش اتجاوزه وطلقتها يبقا انا من الجبابره مش افضل مانعيش احنا الاثنين في جحيم طول العمر
  ","

   عفا الله عنك.
  
"
89658,"
   دومتَ لنا شيئاً جميلاً لا ينتهي ❤️ 💚
  ","

   أما العمر .. فسينتهي ولا بد !
   
   وأما الأثر .. فأسأل الله أن يباركه.
  
"
89659,"
   بذاكر واول ما لقيتك فتحت رميت الكتاب 😂😂
  ","

   يا جماعة كم الأسئلة اللي بالطريقة دي بتضرب في دماغي علطول حكمة (تكاتك) .. قاعد لوحدك، كده زهقان 😂
   
   أنا مليش دعوة يا جدعان 😬
  
"
89660,"
   السلام عليكم.. 
لسه حالا كنت يتفرج علي لايف الأخوة.. لتاني مرة في اليوم.. راائع جداً.. 
يارب فعلاً نبقي هكذا.. حتي نلتقي خلف باب الجنة.. كأخوة متاحبين في الله.. 
جزاكم اللهُ خيراً 💚
  ","

   آمين .. آمين 💚
  
"
89661,"
   هو صحيح أن مكتوبلنا الشخص إلى هنتجوزو من قبل مانتولد؟ يعنى الزواج قدر ومكتوب
  ","

   نعم ..
   
   لكن احنا ما نعرفش إيه المكتوب .. فبناخد بالأسباب، ونحسن بالله الظن .. ونرضى بما قدّر.
  
"
89662,"
   بعمل حاجات عشان افرح الناس اللى حواليا على سبيل جبر الخواطر وبقا في ناس كتير بتحبنى وانا فرحانة بحبهم ليا عشان اتقالى انه علامة على حب ربنا ليا .. بس خايفة ان الحاجات اللى بعملها دى تكون رياء .. هوا ممكن يكون ناس كتير بتحبنى وربنا مبيحبنيش؟
  ","

   سيبك من الوسواس ده .. اعملي الخير، وأبشري بالخير.
  
"
89663,"
   قلبي مقهور عرفت ان زوجي بيتفرج علي حاجات مش تمام مع أننا لسه متجوزين قريب مش عارفه اواجه وبرضه مش عارفه افضل كاتمه جوايا
  ","

   طنشي لو مش واصلة معاه لإدمان .. ولو محافظ على صلاته وبيعاملك كويس = هيتجاوز بإذن الله ..
  
"
89664,"
   أقصد كيف يتعلم المرء الرجولة؟ كيف يكون حاله؟
  ","

   إن كان طائعا لربه .. نقيا بحبه .. مستغفرا من ذنبه .. صادقا في دربه = فنِعم الرجل هو !
  
"
89665,"
   هو الحب خمر حلال
ولا الناس الناس اللي بتبقي هايمه عشق دي يتقال عليهم إيه ؟!
  ","

   وكتير بيكون صنف مضروب .. وذوق الناس هو اللي وحش بعيد عنك !
  
"
89666,"
   أنا مكنتش أقصد حاجة والله يا شيخنا أنا كنت خارجة من الامتحان مروحة فشفت حضرتك فكنت بتأكد بس إذا كان حضرتك ولا لا والله لان اول مرة أشوف حضرتك ف المنصورة فبلغها أسفي لو هي زعلانة بالله😭
  ","

   لا بالعكس .. كانت مبسوطة .. ولو كنت سلمت عليها = كانت خدت معاك سيلفي كمان 😬
   
   ماما آب تو ديت خالص :)
  
"
89667,"
   معلش محدش يقول ع الشيخ محمد صينى 😂 مش معنى ان الراجل لين وطيب معاكو يبقى صينى 
لا بقى اصلى وفرز اول 😂
  ","

   يا عم قصدهم عالعيون الضيقة والشعر يا عم 😬
  
"
89668,"
   ياشيخ اشعر بخزى وكسره كيف سيكون زوجى المستقبلي ليس حبي لﻻول كما يتمنى معظم الشباب من زوجاتهم  اعلم ان الله سيغفر لي ولكن نفسي تأبي ان تنسي اننى زللت ماذا افعل
  ","

   وسواس شيطاني بامتياز !
   
   انسي يا ماما وسيبك من الهبل ده ..
   
   طب ما هو ممكن جدا يكون حب قبلك ونسي وتجاوز ..
   
   وشايفك أجمل حد في الدنيا !
   
   الماضي ليس من حق أحد.
  
"
89669,"
   هو فعلا الحب مفهوش كرامة ؟! يعني انا لو بحب شخص وهو ملهوش رغبة فيا ومش عايز يحبني المفروض اني اتمسك بيه واجي ع كرامتي عشان الحب لا يعرف الكرامة ؟
  ","

   ده مش حب يا ماما .. ده رُخص !
  
"
89670,"
   انت صوتك جميل اوووی ياشيخ محمد ربنا يبارك فيك انا قاعد بسمع سورة مريم دلوقت وصوتك فعلا تحفة ربنا يجزيك كل خير
  ","

   الله يجبر خاطرك 💚
  
"
89671,"
   تفتكر يا شيخنا هلاقي نوتفيكشن ان حضرتك رديت عليا في 2020 ولا قُربها كده ؟! انا بستفسر بس 😂😂 مش مشكله المهم نكون كده 💪
  ","

   أحيانا ما ننتظره .. يكون أقرب مما نتخيل !
  
"
89672,"
   السلام عليكم. كيف يكون المرء رجلآ؟
  ","

   اللي هو ازاي يعني ! 😢
  
"
89673,"
   أنا بينى وبين زوجى مشاكل هو بيحكى لبنت بيديها درس عن حياتنا أنه مش مبسوط معايا واسعد لحظات حياته وانا بعيدة عنه وانا مش قادرة اخد قرار فى حياتنا غير هو مبيحبش يناقش اى موضوع أنا تعبت جدا وعندى امتحانات والدنيا معكوكة خالص وبفكر فى الطلاق رغم انى بحبه جدا ولما واجهته قال مقولتش وهو كداب
  ","

   وايه مخليك متأكدة كده إنه قال الكلام ده !
   
   عموما ركزي في امتحاناتك .. وبعدها يكون بينكم جلسة مصارحة وإصلاح لمسار حياتكم ..
  
"
89674,"
   يا شيخنا،، أنا شفت حضرتك النهارده بعد الساعه 5 كده عند  موقف الشيماء فاللي هو ده حضرتك ولا أنا الليزك بتاعي باظ!!😂
  ","

   أنا وأمي 😃
   
   خدت بالها هي .. وقالت دنت معروف في المنصورة بأه ..
   
   عدلت اللياقة .. وقلت: المنصورة !
   
   صحبة الجنة في كل مكان -لا مؤاخذة- 😬
  
"
89675,"
   انا فعلا لما اعجبت بشخص قلت لوالدي وساعدني جدا 
أطال الله في عمره وأدام عليه الصحه والعافية 
ربنا يجازي كل أب خير الي بيعامل أولاده بالحسني
  ","

   الله يحفظه، ويكثر من أمثاله ..
  
"
89676,"
   انا ملتزم والحمد لله واصحابى واخدين قدوه كمان يعنى وانصحهم فى بعض الامور ولكن من حين لاخر اقع فى ذنب من ذنوب الخلوات ولكننى سرعان ما اتوب ولكننى قلبى يحزن فانا امام الناس ملتزم ومع نفسى اذنب كثيرا 😢
  ","

   وهو معنى إنك ملتزم هتبقى ملاك معصوم مثلا !
   
   جاهد ألا تقع، وإن وقعت فتب .. لا تيأس، ولا تستسلم.
  
"
89677,"
   المجتمع هيتهضني او هبقي شاذه فيه 
لو اتجوزت واحد انا اكبر منه ب 6 شهور !!
  ","

   يغور المجتمع .. المهم سعادتك !
   
   والأمر بسيط، ما يستاهلش كل ده.
  
"
89678,"
   تخيل كدا معايا ياشيخ بنت حضرتك لما تكبر جت في يوم تقولك بابا انا بحب فلان ، رد فعلك هيكون ايه ؟ 😀
  ","

   أرجو تربيتي وعلاقتي بها تخليها فعلا تعتبرني صاحبها لها ومحلا لأسرارها ..
   
   ساعتها هعرف أوجهها أو أحذرها .. أو أساعدها !
   
   ربنا يحفظ رقية وعائشة، وبنات المسلمين ..
  
"
89679,"
   ادعيلي احج هروح اخد نهائي من الرياض في نص السنة كان نفسي احج اوي عشان مش ضامنه الحياة بعد كدا ادعيلي ربنا يسهل امري يـــارب تشوفها وترد 😭
  ","

   احرصي تحجي .. بعدها كل شيء هين !
   
   الله يبلغك يا رب.
  
"
89680,"
   مغترب و صوت امي في أذني دائما يجبرني على البكاء
  ","

   الله يربط على قلبك حبيبي .. كلمها وبرها أد ما تقدر !
   
   معلش .. كل حاجة ولها تمن.
  
"
89681,"
   الحمد لله بدات اولي خطوات التعافي والتغيير عشان استحق اكون من صحبة واهل الجنة 💚👌..ادعيلي بالثبات
  ","

   الله يرضى عنك ويثبتك ويحفظك .. ويجمعنا صحبة في جنته ..
  
"
89682,"
   ايه راي حضرتك في ان حد ٤٠ سنة مطلق يبحث عن زوجه ٢٣ سنة ولازم متزوجتش قبل كده ؟ نفسي افهم ايه وجهه نظرهم في كده
  ","

   الصراحة .. استهبال !
  
"
89683,"
   حضرتك ليك اصول يابانية او صينية ؟ 🤔
  ","
  😂
  
  كلنا لآدم .. وآدم من تراب.
  "
89684,"
   شيخ محمد انا خايفه اوي من الرياء واخلاص النيه بقي بالنسبالي موضوع مرعب والله بقيت اخاف اني اكون نيتي مش خالصه لله ف اي حاجه هو لو فعلا انا جوايا نيه تانيه وجاهدت نفسي يبقي كويس ولا هي النيه برده هي اللي تحدد ✋
  ","

   ده وسواس بيجرك له الشيطان عشان يثبطك عن العمل كله !
   
   لا تلتفت له.
  
"
89685,"
   اخبار المنصورة ايه ياشيخنا ؟ وحشتني جدا منزلتهاش بقالي كتير
  ","

   المنصورة !
   
   الحب الأول ❤️
  
"
89686,"
   الكبسة في السعودية غلت ولا لسة يامولانا ....سمعنا أن الدنيا عندك بدأت تغلي
  ","

   بدأت !
   
   الدنيا غليت وسلقت وداخلة على مرحلة الشوي ..
   
   الله يعين، ويستر من اللي جاي.
  
"
89687,"
   مش هعرف اقعد اكتر من مره لانه ف اجازة سفر وراجع تاني !!!!!!!
  ","

   أهو ده اللي يخوف !
   
   (وكلمة كده محشورة في زوري معلش للشباب اللي فوق التلاتين .. على فكرة والله من ٢٥ وطالع في البنات هيكون أنسب لكم بكتير .. نضجا وتقاربا في الاهتمامات .. هو حقكم طبعا، لكن بزعل جدا أما ألاقي ٣٢ و ٣٤ ويرفض بنات كويسين جدا عشان قال ايه عندها ٢٧ و ٢٨ .. واطمنوا الخِلفة مالهاش علاقة والله).
  
"
89688,"
   الحب من اعظم النعم ومن اعظم الابتلاءات 
هل توافق؟
  ","

   ومن أعظم الأفراح، وأشد الأحزان !
  
"
89689,"
   ✋✋✋✋ضرورى الله يخليك متقدملى واحد كويس وقعدت معاه مره واحده،وكنت،مرتاحه،بس عنده32سنه وانا21فرق كبير ازاى ده ممكن ياثر عليا بعد كده !! انا،محتاره جدا،جدا،مش عارفه اخد قرار خالص وهل الاحساس ده راحه ولا هو احساس بالاهتمام جديد عليا لاني عمرى م كلمت شباب واى حد كان بيتقدم كنت برفض من بره عشان الدراسه
  ","

   فرق كبير فعلا !
   
   لكن لو هو شخصية كويسة وأنت فعلا مرتاحة بعد قعدة واتنين وتلاتة = مفيش مانع.
  
"
89690,"
   أنا يا دكتور في واحد بيقول انو بيحبني و و أهلو عارفين انو عاوز يتقدملي بس هو لسة عليه 3 سنوات دراسة ( انا اكبره بسنه وهو غير مجال دراسته)و أنا 5 طب هذه السنة.. ماذا تنصحني؟
  ","

   تشوفي مستقبلك .. ولا تعلقي حياتك على وهم !
   
   وضعه صعب ومفيش في ايده حاجة واضحة .. ووقت الجد ممكن جدا أهله يقفوا أدامه ويتخلى عنك بعد ما تكوني ضيعت فرص كتير، أفضل وأنسب منه.
  
"
89691,"
   هل هناك أي نوع من الطعام لا تحبه؟
  ","

   الرّك عاللي هيصنع الطعام يا آسك !
   
   صباح الخير يا ولاد 😬
  
"
89692,"
   كلامك يرييح االقلب والعقل ربنا يراضيك يا شيخ ويرضي عنك ويرزقك من حيث لا تحتسب❤️
ادعيلي انجح واتخرج ع خير 😞
  ","

   ربنا يكرمنا جميعا .. في الدارين ..
   
   تصبحون على خير يا صحبة الجنة 💚
  
"
89693,"
   انا بعدت تمام عن شخص اللي كنت مرتبطه بيه قولته علشان حرام قالي اللي يريحك وهتعتبر ده بعد اني سبته وانوه مش لعبه قوله شئ يا شيخ هوريه ردك 😔
  ","

   كن رجلا:
   

    https://www.facebook.com/m.atiia.soliman/videos/1312807958799046/
   

"
89694,"
   أنا في غربة بعيدة عن أهلي مع زوجي ، أحب عائلة زوجي حباً جمّاً لكنني حزينة .. كل تصرف قد يبدر مني يتم تفسيرهُ بسوء الظن من قبلهم ، وأُواجهُ بالعبوسِ الدائم .. فرق التربية في التعامل أضحى حاجزاً بيننا وأنا الآن اقتصرتُ صلةَ الرحمِ على زيارةٍ مرة في الأسبوع فقط .. هل عليّ إثم !
  ","

   ده أريح وأحفظ للود !
   
   الخلطة بزيادة -في الغالب للأسف- بتعمل مشاكل ..
   
   الله يوفقك ويسددك.
  
"
89695,"
   نفسي اقولك يا ابي بس انت اصغر مني😊 دعوة منك بالزوج الصالح والذرية الصالحة عاجله
  ","

   الله يسعدك ويرضيك ويعوضك كل خير ..
  
"
89696,"
   حساب حضرنك أكبر حساب عالآسك من حيث تسجيلات الإعجاب ؟!
  ","

   يبدو كذلك لحساب شخصي موثق، ناطق بالعربية.
  
"
89697,"
   يا مولانا اللى قالك على تيتو كان انا وعندى جيش وهسمع السلاح بكرة فى سندوب فدعواتك ليا ❤️
وعلى فكرة كنا متفقين نلعب ماتش بيس سوى من ٦ شهور 😂
  ","

   ههههههه
   
   الله يوفقك وييسر أمرك حبيبي.
  
"
89698,"
   هل فعلا لو زوجى .عاقدين .
قبلنى و حضننى يوم كتب الكتاب وباقى ع الزفاف اسبوعين .
كده قللت من حيائي أو من معزتي عنده بعد الزواج ؟
  ","

   مين عبيط قالك كده ؟!
  
"
89699,"
   ياشيخي! تقدم وعمره في الخمسين وهيا في الثلاثين متزوج سابقا وهي بكر..  ولكن هناك معادلات اخري جيده فيه؟! احاول اقناعها واخاف ان اظلمها؛ لاني اقنعها بشيء غير منطقي من رايها
هل فرق العمر معضله؛ ولا فعلا كلام الناس هو اللي مخليه كده
  ","

   فرق كبير .. ويخوف !
  
"
89700,"
   بتمني الاقي رد من حضرتك لاني تعبت من التفكير
نحب بعضنا جدا جدا وابتعدنا عشان ربنا يرضي عنا
ولكن ظروفه صعبه وانا متأكده من هذا لاني علي معرفه باهله وهو خايف يظلمني لو انتظرته وانا21سنة حاليا
بس انا مش قادرة اشوف او اتقبل احد غيره ونفسي نكون نصيب بعض بالحلال
ومستعده اقف بجانبه ولكن خايفه من رأي اهلي😔
  ","

   يجهز اللي يقدر عليه ويتقدم وأنت تدعميه وتضغطي .. وتمشي أموركم بإذن الله ..
   
   يا كده = يا تبتعدا تماما، من الآن.
  
"
89701,"
   سابنى بعد ما عرف الماضى اللى تبت عنه رغم انه الماضى ده كان سبب صلاحى .. الله يسامحه على كسرة قلبى
  ","

   المهم تكسبي رضا ربك الغفور الرحيم !
   
   ويغوروا البشر الجبابرة.
  
"
89702,"
   السلام عليكم..كنت عايزة اشكر حضرتك جدا على اللايفات اللى حضرتك عملتها قبل كده ..اتفرجت على النسيان قرار وفرق معايا جدا الحمد لله وهتفرج على الباقي..نصيحة لكله بجد يسمعوهم عشان هتوعيهم وتفهمهم حاجات كتير غفلانين عنها..
جزاكم الله خيرا.
  ","

   الله يكرمك ويجزيك خير ..
  
"
89703,"

    https://ask.fm/abuanaaas08/answers/140426069876?utm_source=thearchive.me
   
   حبيت ابشرك انه تقدم ف شهر ٩ 😄 وحاولت معاهم هنا بكل الطرق واخيرا وافقوا بس بشرط الخطوبه اخر العام الدراسى عشان متبقاش فتره الخطوبه طويله 
ادع لنا بالبركه يا شيخ وان نبقى على العهد ما حيينا 💚
  ","

   يا رب يسعدكم ويحفظكم ويرضيكم .. ويبشرك بالخير 🌹
  
"
89704,"
   أغيثني بالله عليك يا أخي الكبير ""هيجرالي حاجه من كتر التفكير في كل كبيره وصغيره تخص المستقبل وأنا طالب بكالوريوس علوم ميكروبيولوچي ودي أيام فاينال ومفيش وقت ولا فلوس لدكتور نفسي "" وبجد تعبت
  ","

   نوع من الوسواس القهري يزيد مع الضغط النفسي للاختبارات !
   
   تجاهله تماما.
  
"
89705,"
   يا شيخ انا بنت و بحب التصوير و مبدعه فيه ( زي ما الناس الي شافت شغلي بتقول ) نفسي اشتغل مع ناشونال جيوجرافيك و في الافلام الوثائقيه و الافلام القصيره بس ممكن عشان اوصل لكدا اضطر ابني بروفيل و ممكن اصور ناس و من الناس ممكن اصور بنات بشعرهم وكدا هل اكمل في الحلم دا ولا حرام ؟؟☺️
  ","

   كملي حلمك .. وتجنبي التجاوزات.
  
"
89706,"
   شيخ محمد من 3 سنين ارتبط ببنت وفضلت حوالي سنة اكلمها وعارفين احنا الاتنين انه غلط واوقات مكنتش بعرف انام بسبب دا ومرات كتيرة اسيبها وارجعلها تاني وف مرة عزمت اني اتركها لحد مربنا ميريد واتقدم ليها لكن مع الوقت وقلبيا لقيت نفسي هظلم نفسي وهظلمها معايا وحاليا بتبعتلي تحسبن عليا وهي عملالك فلو. نصيحتك😊
  ","

   توبا لله واستغفرا !
   
   أنتما ظلمتما أنفسكما.
  
"
89707,"
   من فتره ي مولانا واحد صاحبي قالى انه عده افكار الحاديه وهو مبيصليش انا باحاول اتكلم معاه واوضحاه انه غلطان كمان باحاول معاه يمكن ربنا يتقبل منى وتكون فى ميزان حسناتى بس فيه واحد تانى قالى المفروض انى اهجره وابعد عنه ايه الحل؟
  ","

   ابعد عنه حتى لا يضرك بسموم نفسه !
   
   لو خايف على نفسه = هيعرف يرجع ازاي.
  
"
89708,"
   ⛔⛔زوجى بقاله فترة بقا جامد القلب تجاهى حتى تصبحى ع خير مبقاش يقولها ينشغل كتير ولوسئلته بيقول اتعودى على كده احنا مكناش كده وعلاقتنا مكانتش كده ابدا ماعرفش اى ال حصله حاولت معاه كتير اخلى قلبه يلين تانى على طول يصدنى ويجرحنى واناارهقت م المعامله دى واتكلمنا كتير وهو مش عارف بقه كده ازاى
اعمل معاه اى
  ","

   لازم فيه سبب وصله لكده .. ومفيش حاجة اسمها اتعودي على كده !
   
   فيه حاجة اسمها يتقي الله ويخافه .. ويتعامل بما يرضي الله.
   
   لو مضغوط في شغل مثلا أو ظروف طارئة = نصبر ونعذر ..
   
   أما نظام (الطناش) ده فلازم معاه وقفة.
  
"
89709,"
   بيحسسنني دايما اني ناقصه حياء رؤيته عن البنت الملتزمه انها بتتكسف تتكلم كلمتين ع بعض
  ","

   جاهل.
  
"
89710,"
   يارب تجبر بخاطرى وترد المره دي 
ابن خالتى اعترفلى بحبه وانا اول ما عرفت قفلت كل التليفونات وبعدت لاسباب كتير اولها احنا لسه فى اولى جامعه ثانيا مرفوض عندنا زواج القرايب وانا مش عايزه اعلقه بيا واكسره بس رجع تانى يبعت رسايل مجهوله بس انا عرفت انه هو مش عارفه اتصرف معاه ازاى من غير ما اجرحه 
انصحنى
  ","

   طنشي تماما .. وبلوكات .. لين ييأس.
  
"
89711,"
   بابا مغترب ي شيخ وانا مبكلموش كتير الدنيا بتاخدني وانا عارفه اني غلطانه والله بحاول اظبط هو دلوقتي زعل جدا وواخد فكره اننا نسيناه وانه لقدر الله هيموت لوحده انا قلبي وجعني والله ورافض يكلمنا خالص وانا خايفه عليه هو هيشوف ردك قوله يسامحنا بالله💔
  ","

   وأنا مغترب .. ومجرد تخيلي للي أنت بتقوليه ده وجع قلبي والله !
   
   لازم تسترضوه حتى يرضى .. الله يسامحكم.
  
"
89712,"
   متقدملي واحد كويس شخصيا واخلاقيا لكن مش متقبله شكله .. مستحرمه ان ارفض
  ","

   لا مش حرام .. القبول الشكلي مطلوب للطرفين.
   
   وده ملوش علاقة بالجمال !
  
"
89713,"
   ربنا كريم و انا بحبه اوي..
  ","

   ومن أكرم منه !
   
   ومن أولى بالحب منه !
  
"
89714,"
   مجبتش في الثانويه المجموع اللي ابي عاوزه ولحد الان شايف اني كسرت خاطره ومش باره بيه ودخلني كليه مش بحبها غصب ودايما يقولي عاوزك تجيبي تقدير وتتعيني في الكليه وانا مش عوزه ده والتعليم في مصر ميشجعش علي كده 
نفسي يسيبني اختار اموري بنفسي انا لما بعارضه بيقولي انا مش راضي عنك مش عارفه اعمل ايه انا في2
  ","

   سيبك من كل ده !
   
   المهم علاقتك بربك وحفظ نفسيتك .. واجتهدي عشان تخلصي من كليتك.
  
"
89715,"
   انا جيت اجرب حظي اهو يمكن ترد عليا يا مولانا .. قولي كلمة تريح بالي كل ماتضيق بيا الدنيا افتكرها وتحفزني !
  ","
  ""الله لطيف بعباده"".
  "
89716,"
   متقدملى واحد أطول منى بحوالى 7 سم وهو كويس ف كل حاجة أيه رأى حضرتك؟
  ","

   فين المشكلة ؟!
  
"
89717,"
   انا مقتنع ان مش لازم نتجوز الي بنحبه يعني ليه مثلا احب واحده من ابتدائي واتقدملها و ترفضني ابقي عذبت مشاعري معايا وخلاص ما نتجوز واحده محترمه بتعرف تطبخ وتربي عيال وبعد الجواز يجي الحب كده صح ولا ايه ؟؟؟
  ","

   لو أحببت فعلا = ما قلت هذا !
   
   وكثير مما تسمع من قصص = ليست حبا.
  
"
89718,"
   والدي و والدتي منفصلين ، انا عايش معاه و أختي عايشة معاها ، أختي متمردة و عنيدة و مشاكلها مبتخلصش ، حاولت معاها سنين بعقل و لين و بعض الشدة و كتير من العقل ، أخرها قلعت الحجاب ، و أنا بقالي أسبوعين مروحتش لأمي لأني مش عارف أتعامل مع الموقف
  ","

   يبدو فيه اضطراب نفسي ما عندها !
   
   أختك محتاجة تقرب منها وتفهمها .. واصبر عليها معلش ..
   
   الله يحفظكم ويسددكم .. ويهديها.
  
"
89719,"
   أنا محتاج اشوف حضرتك ونتكلم ونلعب بلاي ستيشن وهسافر لحضرتك كمان 😃
انا من اسكندريه
  ","

   في الصيف بإذن الله أنزل اسكندرية ونلعب براحتنا 😃.. يا حبي لها ❤️
  
"
89720,"
   عم محمد صديقي و صاحبي حبيتك من قبل م اعرفك .. اخوك الصغير مهمووم و الدنيا ضلمت في وشه ، سواء امتحانات أو النتايج المترتبة عليها -_-
  ","

   اعمل اللي عليك يا صاحبي .. وارمي حمولك على ربنا ..
  
"
89721,"
   ربنا يخليكم لبعض 💚
  ","

   ويسترنا ويستركم .. ويجمعنا بالحب فيه، في جنته .. وينفعنا به، في الدارين ..
  
"
89722,"
   الله يحفظك و يديم عليك صحبتك الصالحه
  ","

   ويحفظكم ويديمكم .. ويجمعنا في جنته ..
  
"
89723,"
   اليوم عيد ميلاد الأيفون .. هل امتلكت جهاز آي فون من قبل؟
  ","

   أنا عنصري جدا في الموضوع ده يا آسك !
   
   الآيفون .. الله يديمه نعمة 😃
  
"
89724,"
   يا شيخ اللايف كان جمييل جدا ربنا ينفع بيكم ويزقكم الصحبة في الجنة ويرزقنا احنا كمان .🌸
اللهم إنا نسألك حبك وحب من يحبك وحب كل عمل يقربنا إلي حبك💚
  ","

   يا رب .. يا رب .. يا رب ..
  
"
89725,"
   فين نتيجة الماتش ياسيدنا مين كسب 😂😁😁
  ","

   قصدك الماتشات .. لعبنا كتييير .. ولم يذق حبيبي طعم الفوز 😍
   
   وخلصت الحفلة 😃
  
"
89726,"
   كان حلووو اوووي ياشيخ..ربنا يحفظكوا ويديمكوا ياارب💚💚
  ","

   الله يتقبل .. ويسترنا وإياكم ..
  
"
89727,"
   ممكن اللينك بتاع الفيس
  ","

   اللايف: الأخوة جنة الدنيا ..
   

    https://www.facebook.com/m.atiia.soliman/videos/1593679130711926/
   

"
89728,"
   انا شوفتك فى جامعة المنصورة و كنت هوقفك بس اتحرجت هل فعلا ده حضرتك؟  😁😁😁 ارجوك الفضول هيموتنى
  ","

   هو بعينه ..
   
   هنصلي العصر وألتقيكم تمام الثالثة والربع بإذن الله في بث مباشر على صفحتي على الفيس بوك .. تحت عنوان: ""الأخوة جنة الدنيا"".
   
   برفقة حبيبي الغالي د.محمد إبراهيم :)
  
"
89729,"
   بما إن امتحان الفلسفة جه حلو النهاردة ولله الحمد 😃
  ","

   بعد شوية ألقاكم في لايف بإذن الله .. مفاجأة 💚
   
   (ساعة بالكتير).
  
"
89730,"
   يلا صلاة و مذاكرة بقى
  ","

   يلا 😃
   
   ألقاكم يا صحبة الجنة 💚
  
"
89731,"
   الكذب علي الاطفال ف عيادة الاسنان حرام ولا لا ي شيخ محمد؟😄 بنكذب عليهم علشان يقبلوا العلاج 😄😄
  ","

   عادي يا دكتور ما دام حاجات من جنس الكانتالوب اللي فضلنا طول عمرنا نفتكره أناناس 😢
  
"
89732,"
   ازاي أنسى واحدة السبل إليها ضئيلة ؟
  ","

   - النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
89733,"
   عبر عن نفسك بكلمة واحده
  ","

   محمد.
  
"
89734,"

    https://ask.fm/abuanaaas08/answer/146333471348?utm_source=copy_link&utm_medium=android
   
   أنا مش عارف ليه يا مولانا بس لما شفت الاجابة حسيت بحاجه اتكسرت جوايا ، هل عشان الجواب واقعى و انا بحلم و بس و لا عشان كنت مستنى جواب محفز ليا يعجبنى و يرضي كبريائى؟ مش عارف :((
  ","

   عشان اعتبرت نفسي أخوك الكبير .. واديتك النصيحة بدون تذويق ولا مجاملة، وأحب لك صدقا ما أحب لنفسي !
   
   ياما مرينا بنفس المراحل دي .. وخدنا كتير على ما عرفنا طريق مصلحتنا فعلا ..
   
   اسمع كلامي .. شد حيلك واجتهد، وحافظ على علاقتك بربك .. وأبشر بالخير كله حبيبي.
  
"
89735,"
   لو كان طيب وبخيل يا شيخ انا اسفه اني بقول كده بس ده الحقيقه احنا سبنا بعض بس بسرح
  ","

   البخل عيب شنيع .. كثيرا ما تستحيل معه الحياة.
  
"
89736,"
   لوسمحت ي ابي تقولنا عملت اي حلو ف حياتك يخلي الحب ده كله ف قلوبنا ناحيتك ي ريت تنصحنا 🌸

ده غير انه الاسك بينزل بليكاته ف ممكن تنصحنا بردو ي ابي😂اللهم بارك والعة
  ","

   والله يا سيدي بصرف النظر عن الهزار في السؤال لكن الإجازة دي بالذات مخلياني فعلا على خجل كبير من النعمة التي ألمسها حيث كنت !
   
   مش هقول كلام نمطي وفيه نوع من ادعاء الزهد وكده ..
   
   طبعا مبسوط إن ربنا يغمر بستر يكتب لك به نوع قبول مكنتش متخيل تحققه .. وصدقا مش شايف حاجة تستاهل تعجبكم إلا الستر ده !
   
   واللي طمعي في الله (مش هيخيب بإذنه) يتمه ويديمه .. في الدارين.
   
   ربنا يجبر خاطركم 💚
  
"
89737,"
   تقدم لخطبتي كيف اتأكد من كونه حنونا أم لا،  يتعامل بقسوة كثيرا ويتحجج بانه بعد الزواج سيكون مختلفا واخشى قسوته كثيرا
  ","

   اللي يقولكم بعد الزواج سأكون مختلفا = بالضبط زي الزمالكوية اللي معشمين نفسهم يفوزوا النهاردة 😬
  
"
89738,"
   لازم تبقى وظيفة ثابته عشان اوافق عليه ؟؟ ولا عادى ممكن مش ثابت بس بيشتغل !!
  ","

   المهم يكون رجل ديّن وطيب .. ومش مقصر في أخذ أسباب الرزق ..
   
   الدنيا صعبة على الكل يا بنتي .. الله يعين المسلمين.
  
"
89739,"
   يا شيخ والله اللي بيحصل فينا ده مش قليل😂😂..
احنا ف الشقه كلنا طلبه ف علاج طبيعي برغم اختلاف الفرق وعندنا امتحان بكرا واول ما حضرتك فتحت كلنا قاعدين فاتحين اسك😂😂 ..
ادعيلنا يا شيخ نعدي من مواد بكرا دي
  ","

   الله يسعدكم ويوفقكم .. ونحن جميعا .. وكل من ها هنا ..
   
   آمين.
  
"
89740,"
   مولانا أنا فى اولى طب بس داخلها غصب و لازم اجيب فيها امتياز غصب :)) ، أنا قبل كده مكنش عندى هدف ، بس السنه اللى فاتت لما اتعرفت عليكو و عرفت قيمة الدين  عاوز اتعلم دينى و العلوم الشرعية و اتخصص فيها اكتر و اكترو اساعد الناس، الفكرة ان لو ابويا عرف ده هيتعصب منى عشان عاوزنى اتفوق فى الكلية(مش عاوزها
  ","

   الكلية هي أولوية حياتك الوقت يا دكتور !
   
   استعن بالله ولا تعجز .. اجتهد وهتحبها صدقني، بإذن الله.
  
"
89741,"
   آحبها والله حبا جما..
صدتني وقالت إستقم يرحمك الله وان كثره التعلق ترهق القلوب
آخشي ان تضيع من يدي وقلبي يؤرقني
إدعو لي وآنصحني
  ","

   فليرحمها الله ويكرمها !
   
   كن رجلا حبيبي:
   

    https://www.facebook.com/m.atiia.soliman/videos/1312807958799046/
   

"
89742,"
   موقف محرج حصلك مع طفل ياشيخ😂😂
  ","

   طفل 😏
   
   أنس ابني -الله يسامحه- من كم يوم .. أصر يركب لعبة كده على شكل عروسة المولد وفيها عربيات بتطلع وتنزل بسرعة !
   
   - صعبة يا أنس على فكرة !
   
   — لا يا بابا .. بحبها.
   
   الأخ اللي بيشغلها قال اركب معاه عشان لو خاف تشاورلي أوقفها ..
   
   أنا قلت حلو الكلام ..
   
   ركبنا وبعد ما شدت شوية .. لقيت نفسي بصرخ: وقف يا عم .. وقف 😩
   
   الرجل وقفها علطول ..
   
   وهو بينزلنا .. قام أنس أفندي قاله:
   
   بابا هو اللي خاف وقالك وقف .. أنا عايز أكمل يا عمو !
   
   آي فيل لايك: 🙃.
  
"
89743,"
   المنشد مشاري العرادة في ذمة الله صاحب ( كليب فرشي التراب )
  ","

   أثر في الخبر جدا !
   
   ونمت أمس وأنا أسمع أنشودته هذه .. وأبكي ..
   
   سبحان الله !
   
   فيه ناس ربنا بيبارك أعمالهم .. بالذات بعد موتهم.
  
"
89744,"
   تقدم انسان محترم و متدين وانا  ملتزمه بس ماحستش ناحيته بأي انجذاب او حب رغم انه في صفات كتير انا عايزاها بس مش متقبلاه و مش بكرهه عادي يعني،بعدهاعرفت ان زميلي ف الدفعةمركز معاياجدا(بمواقف) بس هو مش ملتزم اوي كان بيصاحب بنات ف فترة كدا بعتقد دلوقتي توقف رغم اني اعرف عنه كدا بس اتشديت له، ليه كده ؟
  ","

   عشان أحيانا بنزهد -للأسف- في المتاح الراغب فينا !
   
   ركزي مع المتقدم وادي لنفسك فرصة ما دمت مش نافرة منه.
  
"
89745,"
   بفكر اعمل أكونت باسمك😂😂😂😂😂
  ","

   السر في الخلطة يا ابني 😌
  
"
89746,"
   الزمالك هيكسب يا شيخ  متفرحش اوي كدة 😂✌
  ","

   قلبي معاكم والله يا ابني !
   
   معلش 😬
  
"
89747,"
   أخي من ذوي الاحتياجات الخاصة هل ينفع اخليه يصلي بيا جماعه وخصوصا ان عمره 26 وهو محافظ على الصلاه وحافظ للقرآن الكريم عن طريق النظر انا كنت عايزاه يصلي بيا لأنه بيسعد بكدا بيحس انه ذو مكانه عاليه
  ","

   نافلة .. مش فريضة ..
   
   ما دام مستوف لشروط الطهارة ويحسن القراءة.
   
   الله يجبر خاطرك.
  
"
89748,"
   هى منتظرانى اتقدملها بعد الكليه ان شاء الله ومفيش كلام بينا ، ينفع ابعت لها هديه فى يوم ميلادها الجاى ولا حرام ؟
  ","

   لما تتقدم لها بإذن الله.
  
"
89749,"

    https://ask.fm/abuanaaas08/answer/146332955508
   
   * مسم * ايه الكلام الحلو ده 😍
شيخ و شاعر ياخوانا كتير علينا ده 😂😂😂😂😂
  ","

   وأهلاوي .. وأقدس الحياة الزوجية 😛
  
"
89750,"
   لااا ما هو انا بذاكر دلوقتى والمادة صعبة أصلا 😭😭😂 تقوم حضرتك تفتح دلوقتى يا أبى ميصحش كده ✋😁
ادعيلى وانا هقوم اذاكر وبرضو هقرأ الاجابات دلوقتى 

# تربية طفولة المنيا بتسلم عليك يا أبى 😁
  ","

   وأنا عندي بكرة فلسفة .. وحاسس دماغي الوقت زي المعجنة 😬
   
   ربنا يستر.
  
"
89751,"
   أنا بقترح اننا نجمع اجابات حضرتك كلها ونحطها ف كتاب والله وبدون مبالغة حرام حروف حضرتك دي تضيع مع الوقت شخصيا عاملة لحضرتك فولدر مخصوص وحافظة فيه اجابات حضرتك .. ربنا يتقبل منك ويتقبلك اللهم امين :)
  ","

   الفكرة عندي من زمان .. اللي يقدر يساعدني في الموضوع ده بشرط فهرسة الإجابات (المميزة) لمواضيع ويبعتهولي = هعدلها وأجهزها للنشر وهكتب شكر خاص له في الكتاب .. بإذن الله.
  
"
89752,"
   انا هتجوز و اقعد فى اسوان و انا من القاهرة خايفة على مستقبلى انا خريجة طب و بحب خطيبى بس قلقانة نصيحة منك :)
  ","

   الحب ينبت غابات الأمازون في قلب الصحراء .. ويجلب للقطب الجنوبي حرارة خط الاستواء !
  
"
89753,"
   اراه ناصع البياض مع القليل من الحمره خجلا يشتهيه الجميع بلا استثناء اراه يتراقص فرحا عند اللقاء وارى الشهد ينساب منه ويأتى فراق بعد كل لقاء
  ","

   المهلبية بالفراولة 😃
  
"
89754,"
   مقطع جميل كدة للشيخ حسن صالح 💚💚
  ","

   سورة مريم .. وسورة الأنبياء
   
   أبدع فيهما .. جدا.
  
"
89755,"
   كلام حلو اتقالك من شخص بتحبه ؟
  ","

   اللي بحبه = كل كلامه حلو 😬
  
"
89756,"
   لو جامد كده ارفع خدودك من غير ما تستخدم ايديك...
ايوووون اضحك كده علشان هتشل منك نفسي مره تجاوب عليا قبل ما اموت 🔫🔫😭😭😭
  ","
  😂😂
  
  لا حول ولا قوة إلا بالله.
  "
89757,"
   اخدت الفون ف الخباثة ف الكتاب وبتابع حضرتك ابويا ظبطنى ..خد هديه ياشيخنا بالله عليك 😀
  ","

   طب أمي دخلت الوقت وبتقولي هو الموبايل ده فيه مذاكرة .. طب أقول إيه طيب 😩
  
"
89758,"
   انا بصالح زوجي دايما حتي لو هو غلطان نش بعرف اقعد كدا واحنا زعلانين من بعض هو حنين خالص عليا بس أما بغلط بيخاضمني ومش بطيق اقعد من غير ما اصالحه هي يجب عليا لما يغلط استني أما هو يصالحني ولا كده عادي ؟
  ","

   أنت واحدة بنت أصول !
   
   معنديش كلام أكتر من كده.
   
   (وما دام هو حنين وكويس وده عيبه الوحيد = فمش مشكلة .. أجرك عند ربنا موفور والله .. والعمر مش متحمل نضيع منه حاجة في زعل).
  
"
89759,"
   طبعا زي ما حضراتكم عارفين ان النهاردة القمة 115 ولا سيما ان الزمالك في أسوأ حالته توقعاتك مولانا لماتش النهاردة!! 😄❤
  ","

   المهم عندي إني هشوف الماتش مع بابا !
   
   لا تتخيل الرمزية دي سعيدة بالنسبة لي أد إيه ..
   
   هذه من التفاصيل البسيطة التي حرمتني منها الغربة (على ما فيها من نعمة وفضل، والحمد لله) !
   
   وأخاف -كل الخوف- من الندم على فوات تلك التفاصيل يوما ما.
  
"
89760,"
   يا شيخ جاوبني. ابويا راجل طماع جدا وانا اتخطبت من شهرين راح طلب من حمايا مبلغ كبير جدا وعرفت انه اخد 10 ألاف جنيه من خطيبي قبل مايسافر وكل ده عرفته بالصدفه واهله كانو بيحبوني جدا جدا دلوقتي لما عرفو اتغيرو معايا بسبب ابويا انا مش عارفه اعمل ايه جوايا حمل كبير وحسه ان كرامتي اتهانت أرجوك جاوبني
  ","

   لو خطيبك رجل كويس ومتفاهم = فهميه بلطف ما يعطيش حاجة لبابا.
   
   وحاولوا تعجلوا بالزواج عشان تخلصوا من الوضع ده.
  
"
89761,"
   بماذا تشعُر الأن؟
  ","

   بالرضا 💚
  
"
89762,"
   ولا تظن بربك غير خير فإن الله أولى بالجميل
  ","

   وإني لأرجو الله حتى كأنني .. أرى بجميل الظن ما الله صانع !
  
"
89763,"
   نا صغيرة كلمت ولاد ""حب""وكبرت وعرفت انو هبل وتوبت وقربت من ربنا جدا الحمد لله بس ساعات بحس انى كده مش جوهرة وبخاف ربنا يبتلينى فى ان ربنا يرزقنى بزوج ميحافظش عليا وبالذات انى عايشة فى بيت مش مستقر وبقيت بكره اهلى والبيت وخايفة بقيت حياتى تبوظ هل انا مش جوهرة يا ابى.ارجوك طمنى ويثبتنى ويقربنى من ربنا
  ","

   أنت جوهرة .. وكليوباترا كمان 😬
   
   (طنشي يا بنتي الوسواس ده .. التائب من الذنب كمن لا ذنب له .. مين فينا ما غلطش ؟ .. المهم نعرف الصح ونعمله وما نرجعش للغلط .. كملي حياتك وأبشري بالخير كله).
  
"
89764,"
   هو انا ممكن اكون من الحور العين؟!!😢
  ","

   لو دخلت الجنة (بإذن الله) = فأنت أميرة القصر .. فوقهن !
  
"
89765,"
   من 2 د كانوا 190 لايك دلوقتي بقوا 200 وحاجة😳😳😳😳😳😳
  ","

   حصوة في عينك ياللي ما تقول: اللهم بارك 😬
  
"
89766,"
   عاقدين يا شيخ وبقوله كلام حلو يصبره في غربته .بس هوا مش بيرد انا عارفة أنه بيحبني وقاللي كلامك بيعجزني من حلاوته مش بعرف ارد عليه .اعمل معاه ايه طيب 😂😂
  ","

   الراجل ماشي بمبدأ: الصمت في حرم الجمال = جمالُ !
   
   طب ومالو ! 😬
   
   (الله يسعدكم .. صمت صادق، لعله أبرك من حروف خداع .. وأهو واحد يرغي والتاني يسمع (ويعبر بأعمال) والدنيا تمشي).
  
"
89767,"
   كيف تشكر الأشخاص الذين يعطونك هدية؟
  ","

   حسب طبيعة الهدية !
   
   هل يستوي من يهديك وردة .. بمن يمنحك عمرا كاملا، من الأمل ؟!
   
   بعضهم تشكره بابتسامة امتنان .. وبعضهم تليق به روحك في صندوق أمان.
  
"
89768,"
   كيف تصف احساسك عندما تنظر إلى السماء؟
  ","

   بين وبين السماء حديث طويل يا آسك !
   
   ليست مفرداته من حروف ..
   
   نحن بخير .. ما دمنا نشعر ناحيتها بالانتماء .. وإن خُلقنا من تراب ..
   
   منذ صغري، وأنا أحلم بركوب الطائرة .. وما زلت أفرح كحماسة الأطفال حين أكتشف مقعدي بجوار النافذة !
   
   السحاب هنا جميل .. ومحير ..
   
   وطن أبيض .. ملائم تماما لقصص الحب ..
   
   ذلك الوطن الذي نظل نناجيه كلما نظرنا للسماء .. ونتصبر بأمل لقياه .. يوما ما ..
   
   ———————————————-
   
   تصبحون على خير يا صحبة الجنة 💚
  
"
89769,"
   انا حزينة هون عليا ولو لمرة
  ","

   والله العظيم ما قصد بابَ الله أحد بصدق .. وعاد خائبا !
   
   وضوء .. وتكبيرة إحرام .. وفاتحة مع الدموع (اهدنا الصراط المستقيم) .. وسجدة طويلة فيها التوبة والدعاء والطمع في الكريم ..
   
   سلي نفسك بعدها .. لماذا كنت حزينة !
  
"
89770,"
   بتحب تسمع قرآن بصوت مين؟😊
  ","

   لي فترة مركز مع الاتنين دول:
   
   مرتل: حسن صالح
   
   مجود: محمود الشحات أنور
  
"
89771,"
   ياشيخ احساس الظلم وحش وانا عارفه ان ربنا مش بيظلم احد واكيد دا اختبار من ربنا 
حياتي واقفه علي العلم من اللي ظلموني ربنا عوضهم وكملو عادي
انا راضيه بقضاء الله وبحمده
لكن كتيير بيغلبني البكاء لما حدثي لي من مكر وظلم هل حرام بكائي؟
  ","

   كتير احنا اللي بنظلم نفسنا !
   
   نهدي قلوبنا لمن لا يستحقون .. بلا ثمن ..
   
   يزهدون فينا كعادة أي شيء سهل لم يتعبوا فيه .. نعم؛ قطعوا وعودا وبنوا لنا في طريق السراب آمال .. لكنها لم تلبث أن صارت دخانا كحقيقة ما جمعنا بهم !
   
   ثم نعود ونشكو الظلم ..
   
   ولعل ما حدث كان محض لطف من الله بنا .. لنتعلم الدرس؛ قبل فوات الأوان.
  
"
89772,"
   هو ليه محدش من الشيوخ عمره جاوب عليا 😳
تقريبا بقالى سنتين عمرى ما بعت سؤال وحد جاوب ✋
  ","

   ولا يهمك :)
  
"
89773,"
   جبيت اجابه حضرتك عن البنات فعلا اصبت جدا طول عمري بقول البنت الكويسه مش هي اللي ماشفتش الغلط فماعملتوش طبيعي لكن هي اللي شافته وعرفت وكان متاح بس بارادتها ماعملتوش 
انا بنت
 وُفِقت
  ","

   فيه إجابات بشكر ربنا بعد قراءتها !
   
   والإجابة دي منها.
  
"
89774,"
   اتابعك من الجزائر شكرا لوجودك في حياتي غيرت فيها الكثير الكثير 💟
  ","

   جبر الله خاطرك 💚
  
"
89775,"
   خطيبى كل ما يسلم عليا يقبل يدى !!.. فايه؟؟
  ","

   ما ينفعش أصلا يسلم عليك (يصافحك يعني) الوقت خالص !
  
"
89776,"
   متقدم لي  ابن هالي ولكنه مش غني وشهادته تجاره وانا في صيدلة وامي  محسساني اني  هبقا برمي نفسي وبتقولي هندم بعد كده وانامياله له قليلا لتمسكه بي وهو بيشتغل ١٧ ساعه يوميا عشان  يكون نفسه  ف اسرع وقت قبل ما اتخرج او يتقدملي غيره مفروض اعمل ايه اسمع كلام امي وهل فعلا هندم والجوازه مش هتكل وهتعب بعدين؟
  ","

   نبرتك مش مشجعاني أنصحك به الصراحة !
   
   وإن كنت شايف مثله لا يُترك.
  
"
89777,"

    https://ask.fm/abuanaaas08/answer/146292155764?utm_source=copy_link&utm_medium=android
   
   أنا بعد إجابتك على السؤال دا يا شيخ اتمنى متجاوبش على سؤالي بتاع نتحب ويتقال لينا كلام حلو والهجص دا 😅😂😂
  ","

   ههههههه
   
   كلامك فكرني بالنكتة دي 😬
  
"
89778,"
   لو حد الدنيا باظت معاه واحتاج يكلمك كاخ وثق فيه هترفض
  ","

   أرجو ألا أخيب ثقة أحد .. أبدا.
  
"
89779,"
   تقول ايه للبنات ال ع الفطرة ال مش عندهم فيس ولا آسك ولا فراغ عاطفي إلخ.. دول ال بيجوزوا جواز صالونات ويبقــى أفضل بكتير من غيره.. نقولهم ايه.. دول ال بيفكرونا بأمهاتنا الكمل.. 😃 مش عارف ليه بسأل السؤال ده.  بس حاسس اننا لازم نقدرهم برضوا.. ولا اقصد اي شئ آخر.  شكراً ✋ :)
  ","

   المشكلة يا محمد في دي لو اكتشفت نفسها فجأة بعد فوات الأوان !
   
   ثورتها بتكون نار يأتي على الأخضر واليابس ..
   
   طيب .. هل الغفلة عيب ؟ - لا طبعا .. طيب هل ممدوحة (كما ذكرتها) بإطلاق ؟ - لا برضه !
   
   وإنما الاحترام كله لفتاة تعرف نفسها جيدا، واعية بمحيطها وطبيعة عصرها، متصاحبة مع روحها، متحكمة في احتياجاتها كوهج شمعة أنيقة يضيء درب الصبر .. حتى تجعله للحلال قمرا منيرا يؤنس ليالي الوصال.
  
"
89780,"
   يا شيخ كل ما اشوف شاب وتعامل سطحي حتى احبه 
ايه الحل ؟؟؟؟؟؟؟؟؟
  ","

   احفظي نفسك وبس من أي قول أو فعل .. هتكبري وتعقلي.
  
"
89781,"
   ايه ياشيخ محمد هو الغرام مش هيوزعوه علينا ولا ايه 😅
  ","

   لا .. فرضوا عليه ضريبة القيمة المضافة 🙃
  
"
89782,"
   هو انا ينفع ارفض حد اتقدملي عشان اختبر حبه .. اشوفه لو بيحبني هيتقدم تاني او مثلا ارفض الزواج منه بحجة الدراسة اشوفه هستناني ولا لا .
ينفع ولا ده عبط وسذاجة 😂
  ","

   عبط وسذاجة .. بزيادة.
  
"
89783,"
   ما هو التديّن من وجهة نظرك ؟
  ","

   أن تثمر الطاعة فيك إنسانا رحيما.
  
"
89784,"
   بنحب بعض ي شيخنا واتفقنا منتكلمش ... خايفه بعده عني يخليه ينساني 😥
  ","

   لو نساك = فما أحب !
   
   اختبروا الحب في لجنة الأيام.
  
"
89785,"
   هو الاحساس بانك نفسك تتجوزي علشان تبقي مع حد وتتكلمي وتبصي في عينه من غير خجل من حد "" انا حد خجول جدا جدا فوق الوصف"" بس نفسي أكون مع حد يفهمني من عيني ،، هو دا عادي احساس عادي يعني
  ","

   هو أنا دخلت في وقت غلط ولا إيه 😩
  
"
89786,"
   اذيك
  ","

   كويث.
  
"
89787,"

    https://ask.fm/abuanaaas08/answers/146291439732
   
   طب لو خطيبي لمح لي أن لبسي كان حلو وشيك الأول ؟ انا يدوبك زودت خمار بس قبل كدا كان طرحة لما قال كدا خفت بصراحة مش المفروض يفرحو !!
  ","

   الخمار أستر .. وتقدري تخليه شيك برضه .. فهميه كده.
  
"
89788,"
   معلش يا أبي تسمع كلامه ازاي هو المفروض بيحبها يعني يكون غيور عليها ومن نظرات الناس ليها !!!
  ","

   ما هو كلامكم (السخيف) ده اللي خلاني أجاوبها رغم مكنتش ناوي أدخل الوقت !
   
   كلامكم (السخيف) ده اللي ياما خرب بيوت ناس طيبين.
  
"
89789,"
   الفترة دي عايزة احب واتحب جدا والله بس مش هبل هو وخلاص ...فادعيلي بالزوج الصالح بقي 💚
  ","

   اللهم زوّج الصالحين بالصالحات ..
  
"
89790,"
   أرجوك رد عليا
انا وزوجى بنحب بعض جدا بفضل الله هو أحسن زوج ف الدنيا بجد 
وهو بفضل الله بيحبنى جدا وبيدعمنى ف كل شئ. انا منتقبه بقالى 8 سنوات ومتجوزه من سنه 
وهو بيلح عليا ف خلع النقاب بسبب حساسية صدرى ونفسي بدأ يضيق جامد.  بس مش ده السبب الحقيقي هو عايزنى اصلا اخلعه من قبل ما اتعب وانا محتاره😭😭😭.
  ","

   اسمعي كلامه .. بلا تردد.
   
   وحافظي على حجابك وصلاتك وعلاقتك بربك.
  
"
89791,"
   وكالعادة ..
  ","

   شكرا يا صحبة الجنة 💚
  
"
89792,"
   يارب كلنا نروح الجنة يارب
  ","

   يا رب .. صحبة ..
   
   اللهم آمين.
  
"
89793,"
   6 مليون و شوية 🎉🎉🎉 مبروووك 🌼🌼🌼
  ","

   أول مرة نحضرها مع بعض كده ..
   
   تمام السادسة !
   
   الحمد لله.
  
"
89794,"
   مشيت وكنتم بتحتفلوا بالتلاته مليون ورجعت وانتم على اعتاب السته مليون .. مبسوطه انى بشهد مع صحبتكم اللحظات الجميلة يا مولانا ^^
  ","

   اللهم اجعلها شاهدة لنا .. وأدمها علينا نعمة ..
  
"
89795,"
   واحدة زميلتي مسيحية جدها مات مش عارفة اتصرف ازاي اعزيها ولا اعمل ايه
  ","

   عزيها، قوليلها: شدي حيلك .. واصبري ..
   
   بس كده.
  
"
89796,"
   أيهما أهم بالنسبة لك .. النوم أم الأكل؟
  ","

   مقدرش أستغنى عن حد فيهم يا آسك !
   
   بس الحب = بيطير النوم، ويشبع بدون أكل :)
  
"
89797,"
   جبت ف ثانوى ٩٦.٤ كنت دفعة ٢٠١٦ ودخلت تمريض وبقالى سنتين فيها هيا ٥ سنين وكل يوم اقعد اعيط ع مجموعى  واحس بالظلم وحلمى الصيدله راح واقول يارب لو كنت جبت درجتين كمان بالظبط😢😢😢 ايه حكمه ربنا هنا يشيخنا عشان بضيع وربى😢😢
  ","

   كلية جميلة ومستقبلها زي العسل وما تعرفيش الخير فين !
   
   شدي حيلك وسيبك من الكلام الخايب.
  
"
89798,"
   جاهز للـ 6 مليون يا شيخنا؟
جبت البقلاوة والكنافه ولا لسا؟ 😏
  ","

   هي دي علي ولا عليكم -لا مؤاخذة- ؟!
  
"
89799,"
   ماحكم تهنه المسحيين بالسنه جديدة وب اعيادهم
  ","

   لا تجوز.
   
   وهذا لا علاقة له بحسن المعاملة ورعاية الذمة.
  
"
89800,"
   كنت بحب واحد وكان بيتكلم بطريقة وحشه معايا وانا مكنتش بحب الكلام ده وسيبته والوقتي كل شويه يتكلم ويحاول يرجع تاني..... اعمل ايه عشان يبعد عني؟؟؟
  ","

   بلوكات .. لين ييأس.
  
"
89801,"
   يا شيخ حاسه الدنيا عكت مني من كل جانب اعمل ايه 😭
  ","

   ضبط البوصلة = يبدأ من السجود !
  
"
89802,"
   ايه موضوع ظهور الفضائيين ده يا شيخ مش فاهماه ؟
  ","

   يا ريت ياخدونا معاهم يخويا .. الأرض بقت صعبة :(
  
"
89803,"
   ايش اخبارك ياشيخ
  ","

   حايمتن تسبدي وأنا أخوك 😢
   
   الله يستر.
  
"
89804,"
   بابا معتقل، خطيبي بيشتغل ف السعوديه و عايز يبعتلنا فلوس مساعده يعني و عشان عارف ان بابا و ماما مش هيوافقو  قالي متقوليلهومش  حاجه عشان ميقولوش لا و انا مش راضيه ف زعل مني..أنا شكرته على موقفه و مقدره جدا اللي عاوز يعمله بس عارفه ان بابا و ماما مش هيوافقو..اعمل ايه ؟ 😅
  ","

   ما دامت الأمور ماشية ومستورة = يبقى بلاش !
   
   وده دليل إنه رجل أصيل.
  
"
89805,"
   لو سمحت ي الشيخ انا مقصرة ف العباده جدا من بعد الولادة وده ع العكس تماما قبل الولادة فهل علي ذنب لأن زوجي دائما يلومني جدا
  ","

   العبادات بتتنوع أشكالها وطرقها !
   
   قبل الزواج = وقت وفراغ .. واجتهاد في نوافل وحركة ونشاط ..
   
   بعد الزواج = تزينك وحسن تبعلك .. طبيخك وتنظفيك (باحتساب أجر) .. حتى العلاقة الخاصة؛ كل دي فيها أجور وصدقات ..
   
   بعد الولادة = سهرك على ولدك .. رعايتك لها .. رحمتك به .. حسن تربيته؛ كل ده فيه أجور وصدقات ..
   
   مع الحفاظ على الفرائض والأساسيات.
   
   ديننا دين عظيم !
  
"
89806,"
   بيقولوا أوامر ملكية بعد قليل !
  ","

   يا رب استرها يا رب 🙏🏻
  
"
89807,"
   السنه الجديده😂هبدا ال٢٧ ولسه متجوزتش😂مش مشكلتي خالص😂المشكله فالكلام اللي بسمعه من اللي حواليا حتى امي بسمعها وهي بتكلم اختي الاصغر مني فالموضوع دا😕ودا اكتر حاجه اذتني نفسيا😞كنت مخطوبه قبل كدا بس محصلش نصيب✌️واللي يتعب النفسيه اكتر انهم يقللوا مني فالاختيارات علشان السن
محتاجه دعوات بس لعل دعوة
  ","

   أنت لسه فرصك كتييير جدا بإذن الله .. وما يهمك من كلام حد !
   
   ياما متزوجات ويندمن على اللحظة التي وافقن فيها ..
   
   المهم السعادة والرضا ..
   
   والحمد لله إن الابتلاء مش في دين ولا صحة.
  
"
89808,"
   ياااه لا دا انا احتفل بلا ،، ادعيلي يا ابي ربنا يشفيني لان بقالي كتير نايمه في السرير 😭 ،، لو حضرتك رديت عليا هقاوم التعب واقوم تذاكر ٣ث 😂😭😭😭 * يلا كده كده حضرتك مش هترد وهفضل نايمه 😏 *
  ","

   الله يعافيك ويوفقك .. والمسلمين ..
  
"
89809,"
   يا شيخنا يعني لما البنت تفضل منتظره الحلال وتحلم بيه ويجي الحلال بس من غير مشاعر كل الموضوع انه العقل مرتاح والأمور ماشيه يبقى هنعيش مشاعر فين بقى 😭 يا ريت حضرتك تجاوب
  ","

   إجابتك هنا:
   

    https://www.facebook.com/m.atiia.soliman/videos/1333654656714376/
   

"
89810,"
   💐💐ايه ده حضرتك اعد ... طب رد علي 💧💨⛄ انا ما عنديش هوايات خالص خالص ومش عارفه اعمل ايه في وقت فراغي بحس بضيع وقت كتير ع الفاضي بس انا مش عارفه ليه ما عنديش موهبه خالص و دروت مافيش بردو 😂😂
  ","

   بتعرفي تعملي حلة محشي لوحدك ؟!
   
   شفت فايتك كتير ازاي.
  
"
89811,"
   شيخ محمد !!!كان في ولد قبل كدا شتم علي الصفحة هنا شتيمة مش كويسة من قريب علشان حضرتك مش بترد عليه!!  بعد كدا كتب علي صفحته انه دا سوء أدب منه وإنه ندمان وأعتذر لحضرتك.. حضرتك سامحته🤔🤔🤔!؟
  ","

   هو راسل إدارة قطوف وهم بلغوني .. وبلغوه إني سامحته وبدعيله بالخير ..
   
   الله يعفو عنا وعنه وعن المسلمين.
  
"
89812,"
   يا شيخ 
لو اتقدمي حد فيه كل الموصفات الخُلقية الحلوة ودين وعلم واعرف انو بحبني ورايدني وخايفه اجرحو ان رفضت لان هو قصير وانا طول عمري اتمنى حد طويل .. 
فعل علي اثم لو رفضت
  ","

   لأ .. لكن بنصحك تفكري كويس قبل رفض حد زيه.
  
"
89813,"
   متابعه حضرتك من فتره واول مره اعرف النهارده ان حضرتك كليه علوم لا وقسم كيميا كمان مع انى مبحبش  الكليه بس فرحت والله يا رب يبقى دافع ليا واذاكر بقى 😂
  ","

   دافع !
   
   والله ما هو نافع 😬
  
"
89814,"
   شيخ انا عندي سؤال مهم، عارفة ان حرام تهنئة المسيحيين بالكريسماس او السنة الجديدة وكده، بس بالنسبة للمسلمين اما حد مسلم يقولي كل سنة وانت طيب بمناسبة السنة الجديدة أرد ولا لا ؟ احنا في مصر حضرتك عارف اننا شغالين ميلادي ففعلا هي سنة جديدة بالنسبة للدراسة والشغل وكده فايه رأي حضرتك ؟
  ","

   احنا في مصر حضرتك بنقول: كل سنة وأنت طيب .. طوال أيام العام 😂
  
"
89815,"
   ربنا يجازي حضرتك عنا كل خير يا شيخ محمد .. أنا مفيش حد بيديني اي نصائح  وخبرات حياتية ولكن ربنا سبحانه وتعالي جعلك سبب للكثير منا لتوجيهنا وإرشادنا .. علي عاتقك مسئولية كبيرة أعانك الله💪
  ","

   الله يسلمكم ويحفظكم ويسعدكم ..
   
   (لما تدعولي ما تقولوش حضرتك .. الدعاء مقام ضعف وتذلل).
  
"
89816,"
   خطيبي قبلني قبل العقد بأسبوع هل ده يعتبر زنا 😭😭😓
الحل يا شيخ الله يباركلك .. قلبي موجوع💔
  ","

   زنا ايه بس الله يهديك !
   
   استغفرا وبس.
  
"
89817,"
   هزأني هنا 🌸
  ","

   المهم إنك عرفت غلطك .. وما تكرريه مرة تانية.
  
"
89818,"
   خطيبي بيتطاول معايا ف الكلام ويتعدا حدوده ف صديته كذا مره ومن كتر بشاعه الكلام بقيت قرفانه من العلاقه دي اعمل ايه ولو سبته اكون ظلمته
  ","

   ظلمتيه بتاع ايه !
   
   ده لازم يتساب.
   
   ارحمني يا رب من الكلمة دي ..
  
"
89819,"
   يا شيخ فيه واحد اعترفلي انه بيحبني وانا متاكدة من كده .. أتقدم ودخل البيت واترفض من اهلي وانا مقدرتش اقول انا موافقة ولما حسيت ان ماما ممكن تغضب عليا لانها عايزة تجوزني لحد معين ف بالها روحت قلت انا مش عايزاه مع ان قلبي دقله واول مرة يدق لحد كده ... اعمل ايه حاسة بالذنب وحاسة اني خسرته
  ","

   خلاص خير !
   
   يا تتجاوزي الأمر .. يا يتقدم تاني وتصري عليه المرة دي.
  
"
89820,"
   الرواية الجديدة هتنزل في المعرض ده صح ؟ 🙈
  ","

   للأسف هسافر قبل المعرض :(
   
   واضغطت جدا في الوقت وما خلصتش اللي عايز أكتبه ..
   
   ييسر ربنا بإذنه الحال.
  
"
89821,"
   اتخطبت من اسبوعين هو كان متقدملي من سنتين ورفضته من غير ماشوفه وحاليا بقيت خطيبته وفرحانه بيه وبشوف الفرحه ال في عنيه بيا وبشوف حبه ليا من كتر ماحساه انضف خلق الله بستكتره عليا 😥 خايفه اكون سبب وجعه في يوم من الايام وخايفه فرحتنا تتكسر بسبب الماضي
  ","

   بالله عليك سيبك من الوسوسة دي !
   
   افرحي بنعمة ربنا واشكريه عليها .. وعيشي أيامك، وأبشري.
  
"
89822,"
   يا شيخ 😭😭
البداية والنهاية مفيد ولا لا 
االله يرضي عنك
  ","

   أنت تخصصك إيه ؟!
   
   لا تشتريه مجرد حماسة لو مش محتاجة كمرجع في شغل علمي.
  
"
89823,"
   نفسى اشوف شكلك و انت بتجاوب على كمية الأسئلة دى يا شيخ 😂
الله يكون في العون و يباركلك فى أسرتك الصغيرة و الكبيرة (إحنا يعنى )😅
  ","

   بيضحكوا علي .. كتير بكلم نفسي وبقرأ اللي بكتبه بصوت عالي 😢
  
"
89824,"
   ينفع أسال ع زميل ليا ف الكلية ! 
خصوصا انه بقاله فترة مش بيفتح !؟
  ","

   زميلتك فاطمة بقالها شهر عيانة على فكرة !
   
   اطمني عليها ينوبك ثواب.
  
"
89825,"
   بعد إذن حضرتك أنا جديد هوا لازم فلوو عشان يجيلي رد من حضرتك عشان بعت أسئلة و مفيش إجابة 
علي العموم عملتلك فلوو 😊
  ","

   وعلى العموم جاوبت 😬
  
"
89826,"
   كلامي مع الشخص الي بحبه حرام . مع العلم ان كلامنا كله فالحياه العامه ويعلم الله. وهو شخص محترم جدا
  ","

   عيني في عينك !
   
   بس كده.
  
"
89827,"
   للاخت اللي والدتها حلمت انها هتموت انا جدي برده حلم انه هيموت وفعلا حصل بس بعد الحلم بييجي 15 سنة كدة الله يرحمه دفن نص العيلة بعد الحلم
  ","
  😂😂
  
  أخوكم عاطف بيمسي.
  "
89828,"
   اجبر بخاطري يجبر بخاطرك ربنا احنا طلبه زي بعض :'( عندي ماده نفسيتي مقفوله منها اوي لاول مره اتقفل بشكل صعب دا والماده كبيره هل من نصيحه اعمل ايه الوقت غير كافي  ودعوه من حضرتك
  ","

   امتحانات السنين اللي فاتت .. حدد الأسئلة المهمة المتكررة وأتقنها !
   
   وبعد كده (لقّط) على أد ما تقدر ..
   
   وفقك الله.
  
"
89829,"
   هل من الممكن الموافقة علي عريس 
بعد فسخ الخطبة الأولي بشهر ونصف؟
الأول تركني دون مبرر واضح
  ","

   ممكن جدا .. ما دام القلب مستعدا.
  
"
89830,"
   ماما حلمت برؤية وكانت واضحة جداا من شوية وتفسيرها _ بعد الشر_ ان هى هتموت والله حسيت ان قلبى هيقف وانا بكتبها ماما معظم أحلامها بتتحقق من ساعة ما خطته وانا بعيط مش قادرة على مجرد التفكير بابا متوفى من خمس شهور مقدر على تحمل اكتر من كدة والله
  ","

   محدش عارف مين هيموت قبل مين يا بنتي !
   
   عيشوا أيامكم وأبشروا بالخير ..
   
   ربنا يختم لنا جميعا بالإيمان.
  
"
89831,"
   هل يجوز لمن عقد قرانه على فتاة ان يقبلها من فمها قبل زواجهما "" اشهار الزواج "" عن طريق عمل العرس
  ","

   يعني لازم تشرح يعني .. معانا عزاب حالتهم صعبة هنا 😬
   
   يجوز.
  
"
89832,"
   الرياض!!  اللى هو ازاى دنا مش واخد بالى خالص
دنا لازم اشوفك بقى واتشرف بلقياك 
دا مسافة ربع ساعه اكون عندك
  ","

   مش الرياض اللي جنب الكردي !
   
   لا .. الرياض اللي جنب الخرج 😬
  
"
89833,"
   تركتها لله يا أبي 
سمعت الفديو بتاعك "" كن رجلاً ""
وربنا يسرلي شغل بجانب الكليه 
وهخطبها ف الاجازه باذن الله 
دعواتك يا ابي💙💙
  ","

   الله يسعدك ويرضيك 💚
  
"
89834,"
   يا أبى بالله تجعلنى ختام اليوم هتجبر بخاطرى جداا
  ","

   الله يسعدك .. والجميع ..
  
"
89835,"
   يا ابي كان في حد علي صفحة علي الآسك كده بينصح الناس يعني فكان بيقول انه حرام البنت تحط صورتها علي مواقع التواصل لأنها ممكن تكون فتنة ممكن لو في دليل علي كده ؟وليه حرام لو بنفس شكلها اللي بتمشي بيه في الشارع
  ","

   منقدرش نقول حرام !
   
   لكن الأولى والأسلم والأحفظ = عدمه.
  
"
89836,"
   مالهم التخان ؟  😬 دا حتى الراجل اللي من غير كرش ما يسواش قرش.. العفو منك يابو أنس 😂
  ","

   ههههههه
   
   غالبا ربنا بينزل مع (الكلبظة) خفة دم والله ..
   
   بس نعمل ايه يا غالي .. القلب وما يريد !
  
"
89837,"
   للمرة اللي مش عارفه الكام😂 
حاسة صلاتي مش مقبولة ومش بحس بيها اعمل ايه؟
  ","

   تفضلي تصلي .. وتطنشي هذا الوسواس !
  
"
89838,"
   هو المفروض اني أوافق على خطبة واحد عنده دين وأخلاق بغض النظر عن وضعه الاجتماعي والمادي يناسبني ولا لأ؟ولا لازم التوافق في كل النواحي؟؟
  ","

   فيه حد أدنى من التوافق في كل حاجة = ما ينفعش ننزل عنه !
  
"
89839,"
   شيخ محمد هو انا بلوك؟!
انا ماعملتش حاجة بس ولا مرة رديت ع اسألتي😔
  ","

   ما بعملش لحد أبدا والله يا جماعة .. إلا اللي بيتعدى حدود الأدب بدرجة تصل للوقاحة .. فقط.
  
"
89840,"
   طب لو كان العريس ناضج جدا وانا ساعات بتصرف بنضج وعقلانية وساعات طفولية جدا .. ينفع ؟؟
  ","

   وهل يتم جمال المرأة إلا حين تعرف متى تكون أما حنونا ومتى تستدعي الطفلة المدللة ؟!
  
"
89841,"
   هو معهد فنى صحى وانا كلية ي شيخ ينفع نرتبط وفيه توافق ولا اي وهو ف سنى بالظبط
  ","

   أخي إبراهيم خريج معهد فني صحي .. وكان جايب مجموع علوم !
   
   وبعدين الراجل مستضيفني .. لو شاف إجابة مش تمام = هيطردني 😬
   
   وافقي .. وافقي 😃
   
   (المهم سواء كلية أو معهد = دينه ونضجه وذكاؤه العاطفي والاجتماعي .. وطباعه وأخلاقه).
  
"
89842,"
   نفسى تعملنا لايف وأنت فى المنصورة يا شيخ
  ","

   لو النت يسعف والله أعملكم واحد من المشاية 😬
  
"
89843,"
   يا شيخ ولا مرة رديت على اسألتي هشد في شعري وهم شعرتين بس اصلا😂😂
  ","

   يلا نطلع تركيا .. نزرع سوا 😃
  
"
89844,"
   اظن ان حضرتك سديت وجود فراغ واحتياج بعضنا لفهم الاهل واحتوائهم ف حياتنا ومش مبالغه والله يابي بس فعلاا انا بتعلم دروس هناا منك من كلماتك بتخليني اكمل لبعدين ربنا يبارك فيك يابي وف اهالينا ويحفظكم💓💓💓
  ","

   ودي كانت نيتي من أول لحظة بدأت الصفحة دي فيها تتعرف !
   
   أرجو الله تفضل مساحة أمان .. لا أَفتن، ولا أُفتن.
  
"
89845,"
   بحب خطيبي جدا ومش عارفه اقوله كدا عشان فترة خطوبه وكدا 😭
  ","

   ربنا يتم عليكم بخير.
  
"
89846,"
   ماذا لو كنت أبى ..
  ","

   كان ممكن تشوفيني حد عادي .. جدا !
  
"
89847,"
   ....... استحلفك بالله تجاوبنى هو انا ممكن ارفض شخص علشان هو تخين  وانا عكسه تماما   هو انا كده تافهه ؟
  ","

   حقك.
  
"
89848,"
   انا مش ملتزمه قوي بس بتابعك ولقيت صحبتي متابعاك  شكرا ليك
  ","

   ربنا يوفقك ويثبتك ويرضى عليك ..
   
   هنا كل المسلمين أخوة لنا .. نحب لهم ما نحب لأنفسنا ..
  
"
89849,"
   🖐️🖐️واحد اعترفلي بحبه وقالي عايز رقم بابا  بس متوتره وخايفة جدا خايفه اخد خطوه ف الموضوع ده
  ","

   اديله الرقم وعرفي بابا .. كلنا كنا خايفين، ما تقلقيش.
  
"
89850,"
   هما باصين ف الايكات ليه 😂
   
    https://ask.fm/kamel_marzouki/answer/144461101649?utm_source=copy_link&utm_medium=iOS
   
","

   أنا عارف ! .. شوية اللايكات اللي حيلتنا 🙃
  
"
89851,"
   والدينا بيدعولك اقسم بالله يا عمو الشيخ 
    قربوا يتابعوا حضرتك اكتر مننا والله 💔😁
  ","

   والله أكبر مفاجأة كانت بالنسبة لي من كم يوم بزور أخي في عمله (يوم ما دبسته في الفطار 😬) ولقيت أستاذ دكتور عنده في القسم بيقابلني بترحاب ومتابعني كويس لدرجة أخويا نفسه اتفاجئ !
   
   الحاجات دي بتخليني فعلا بين خجل من ستر ربي وبين فرح بنعمته ..
   
   خليهم يدعولي بالله .. وسلميلي عليهم.
  
"
89852,"
   والدي منفصل عننا ومسافر كمان والمره اللي شوفته رفض يديني اي وسيله اتصال 
تعبانه من بعده وانه محسسنيش ان ليا اب وهو عايش 
هل علي اثم عدم بره وهو مش مديني فرصه اعمل كده اصلا انا مش لقياه ولا حتي بعرف اجازاته امتي وعنده 5 ولاد وناسيني او شايلني من حساباته ؟
انا تعبانه اوي ي شيخ ارجوك ترد عليا
  ","

   يا وجع القلب !
   
   ادعيله يا بنتي .. ربنا يهديه.
  
"
89853,"
   ماما بتدعيلك ي شيخ.. 
بتقولك روح الهي تتفتح طاقة الرزق ف وشك لدرجة متبقاش فاضي  وماتفتحش اسك  تاني عشان إذاكر😂
  ","

   يا رب أبقى ملياردير .. وأقعد معاكم برضه عادي 😬
  
"
89854,"
   ولما طلبت الوصل منها تمنعت ✋
  ","

   طب وأنا مالي ! 😬
  
"
89855,"
   تحية من اهل فلسطين لمحمد عطية
  ","

   محمد عطية له الشرف يتلقى التحية من الأراضي المباركة وأهلها الأبطال.
  
"
89856,"
   انا عندى 22 ومتقدملى شخص 33 سنه كده فرق سن كبير
  ","

   لو إنسان كويس ومقتنعة به = مفيش مانع.
   
   وإن كان الفارق كبير شوية.
  
"
89857,"
   ايه ده استاذنا حضر لا ده احنا نرمى الكتاب بقى😂
  ","

   أنا عايز أهاليكم يدعولي .. حرام عليكم 😢
  
"
89858,"
   ألا مرحباً بمؤنسنا و معيننا على ظلمة ليل و برد الشتاء و حر القلب
 ابو انس قطعت كل السبل بيننا و لكن لم ينقطع عن القلب ذكرها و قد اطالت علي الليل و اشتد بي الشوق حتى اذهب حر العينين زمهرير الشتاء فكيف لي بصبر
بالله لا تحرمني و صالك و قرأة كلماتك فيكفي علي ما انا فيه من حرمان من الوصل
  ","

   يا رفيق الحب .. لو انقطع ذكرها = فما أحبها القلب !
   
   وإنما الصبر دليل الصدق .. والأخذ بالأسباب حماية من لهيب الندم !
   
   اثبت فأنت على الصواب .. واسع قدر طاقتك، إما شفاء من العذاب .. أو ذكرى للخلود، كنقاء السحاب.
  
"
89859,"
   طب انا اعمل ايه الوقتى ادخل انام 😪😪 ولا اتابعك يامولانا ومروحيش الشغل والخصم يبقى عليك😂😂😂
احبك فى الله اخى الكريم💚💚💚
  ","

   ياما اتخضم علي بسببكم .. وبالريال 🙃
   
   لكن يلا .. مفيش حاجة بتروح عند ربنا ..
   
   قم نام يا ابني .. قال علي قال.
  
"
89860,"
   فاضل اقل من 20 الف على الستة مليون ""يعنى على بليل نكون وصلنالهم "" عايزين هدية حلوة بقى احتفالا بيها ;-)
  ","

   أنا في مصر ملكمش حجة !
   
   اللي عايز يعزمني في (بافلو) مثلا = مش هقوله لأ 😬
  
"
89861,"
   واحد من زمايلى اعترفلى بحبه من سنتين.اتكلمنا فتره وحاليا اتفقنا نمنع الكلام وعاملين بلوك علشان ربنا
بس انا دايما خايفه ياابتى من انه تحصل حاجه تغيره.ودايما بشوف أحلام وحشه عننا وأننا مش هنبقى لبعض والموضوع دا بيتعبنى جدا لانى اوقات بفكر أنها ممكن تبقى رساله ليا من ربنا علشان اقطع الأمل
انصحنى ياابتى
  ","

   عيشي حياتك .. المكتوب هيكون، والمكتوب هو الخير !
   
   اتغير = يبقى مكنش حب .. والحمد لله إنه بان من الوقت.
  
"
89862,"
   احنا لو متفقين ع الميعاد ده مش هيبقي كده اجي ابدا مذاكره تقوم فاتح مساء الفل يامولانا 😁
  ","

   رب صدفة .. خير من ألف ميعاد 😬
  
"
89863,"
   ياشيخ الله يكرمك رد اناكنت متابعه مع طبيب وهو عمل حادثه فانا بعت اطمن عليه وبعدكلام ورد بسيط عملي بلوك معرفش ليه والله فانا محرووجه اووي ومش عارفه لما اروح اكشف هعمل ايه ولا اودي وشي منه فين محروجه جداا وانا والله ماقصدت غير اطمن انه بقي كويس
  ","

   يمكن تكون المدام !
   
   عموما لو ملوش بديل = روحي اكشفي عادي، وما تجيبيش سيرة اللي حصل.
  
"
89864,"
   انا مخطوبه وخطيبي كل ما اكلمه مبيركزش معايا يكون مثلا فاتح فيس والحاجه ده بتضايقني اووي واجي اقوله انت مبتركيزش معايا يفضل يضحك ويهزر ويقول انا مركز اهو. ويفضل يقول مضايقنيش .قولي اعمل اي يا مولانا
  ","

   تطلبي منه يا ينتبه يا مش هتكملي المكالمة لأنه ما يقبلش تعملي معاه كده !
   
   عملها تاني = قولي عن إذنك .. وألقي السلام، وانتظري يرد .. واقفلي المكالمة.
   
   وبلاش كلام الفترة دي على الفاضي والمليان.
  
"
89865,"

    https://ask.fm/abuanaaas08/answer/146258353524?utm_source=copy_link&utm_medium=android
   
   ايه يا مولانا هو انت بقيت بيل جيتس ولا ايه عشان ثروتك تزيد كل ثانية ؟ 😂😂😂
  ","

   بيل جيتس مين الغلبان ده ! 😌
  
"
89866,"
   كم تبلغ ثروتك حالياً ؟
  ","

   قبل الإجابة ولا بعدها ! 😬
  
"
89867,"
   والله اليومين اللي فاتو كانوا وحشين من غيرك يا ابو انس ربنا مايحرمنا ومن طلعتك البهيه 💚
  ","

   الله يجمعنا دوما على الخير ..
   
   تصبحون على خير يا صحبة الجنة 💚
  
"
89868,"
   جوزي ولا دراستي؟😞😞
  ","

   زوجك طبعا !
   
   لو يستحق.
  
"
89869,"
   كنت عارفة ان حضرتك مش هترد..ممكن تكون مخدتش بالك ما انا عارفة حظي 🙃
  ","

   حلو .. وزي الفل !
  
"
89870,"
   محافظة غير المحافظة حالته المادية صعبة جدًا *مايكفي قوت  يومه* بس هو رجل جدًا وأخلاق ومستقيم ونحسبه ع خير ولا اري به عيبًا ومستقبله حسن باذن الله ..
رأي أبي ايه ؟
  ","

   لو عندك استعداد تتحملي قسوة الأيام الأولى وتسندوا بعض لين تزيدوا واحدة واحدة = مفيش مشكلة.
  
"
89871,"
   سامحني 🌹
  ","

   حاضر 💚
  
"
89872,"
   يا سطى ادعيلي محتاج دعائك جدا :')
  ","

   من عنيا يا برنس :)
  
"
89873,"
   عاوزة اعيط 😢
  ","

   قومي اتوضي .. صلي واسجدي .. وخذي راحتك !
  
"
89874,"
   يا مولنا رد الله يبارك لك 
انا لما اسمع قران وانا بذاكر كدا غلط علشان مش بركز مع القران و بستمع له ولا 
و دعاء كدا ييسر المذاكرة
  ","

   لا بأس يا محمد .. وفقك الله.
  
"
89875,"
   انا مريضه يا شيخ ومرضى ليه علاج بس مش بيجيب نتيجه وتعبت من كلام الناس ونظراتهم ادعيلى بالله عليك يا شيخ ان ربنا يشفينى من عنده الحاله النفسيه بقت صفر
  ","

   الله يعافيك ويرضيك ويرضى عليك ..
   
   صدقيني .. الناس = تراب !
   
   إياك أن تقيمي لهم وزنا أو تضعيهم في مكان لا يستحقونه .. أحبي حياتك بكل تفاصيلها، وأبشري بالخير.
  
"
89876,"
   كفايه كلام محبين بقي 💔
المعادله محفوظه يا ناس 😏
عاوزين حضرتك تكلمنا عن باقي الدنيا ، الشغف ، الحلم ، الأكل 😂
أنا متأكدة إن حضرتك هتبدع 😎
  ","

   قولوا بس .. وأنا أقول علطول 😃
  
"
89877,"
   البنت اللي بحبها متابعة صفحتك ومش وراها غير تشير ردود ليك 
انتا تعبتنا ي عم الشيخ وبصراحة انا بغير منك
  ","

   لو بتحبها فعلا = هتعرف إن نصايحي في مصلحتكم !
  
"
89878,"
   خطيبي مابيفوتليش حاجة، قاعدلي ع الواحدة، حاسة انه بيتصيدلي اي خطأ عشان يزعل، تعبت من كوني طول الوقت ببرر، يعني لو ماسمعتش الفون ببقى عارفة كدا انها ليلة مش فايتة، حاسة اني متكتفة، نفسي اتعامل بتلقائية واحس انه هيلتمس لي العذر لو غلطت ،مابيشوفش نفسه غلطان، وف زعله ردود افعاله قاسية جدا بتخوفني منه 💔
  ","

   لازم تحطي النقط على الحروف من الوقت .. دي بداية مش مبشرة أبدا !
  
"
89879,"
   انا كنت بحب واحد وهو بيحبنى وكسرنى جامد لسبب لا دخل ليا فيه سبب من عند ربنا وبعد فتره فى واحد كلمنى وقالى انه بيحبنى وعرف قصتىى وقالى مش هسيبك وعلقنى بيه وسابنى علطول قلبى موجوع يا شيخنا وتعبت من الحياه وكتر المشاكل والهموم
  ","

   لأنك (مرخصة) قلبك للأسف .. تهدينه لكل عابر، عابث !
  
"
89880,"
   ليه الناس بتحب تتريق وتكره الشخص في نفسه ؟ ايه السعادة في كدة
  ","

   أحيانا يحبون ألا ينجح أحد فيما فشلوا فيه !
   
   عشان كده بنغلط أوي في حق نفسنا لما نسمع لمثلهم.
  
"
89881,"
   بالنسبه يعنى لفوز محمد صلاح وكده والواحد فرحان له وكده   ويجى بقى اللى يزايد ويقول  انتم منشغلون بسفاسف الامور  وكيف تنصر الامه و و و و و ........
إيه ده بالضبط؟ وهل ده يتعارض
  ","

   اللي يقولك كده = قوله: ""ليكن طريقك مفتوحا يا عم أرطغرل"" !
  
"
89882,"
   اي رأي حضرتك في تعدد الزوجات ؟! 
وهل الزوج من حقه يعدد بدون سبب لذلك
  ","

   لما أرجع السعودية أبقى أجاوبك على السؤال ده 😬
   
   دعني أسافر في صمت 🙃
  
"
89883,"

    https://soundcloud.com/mohammad-atiia/u1zn4fi6gwxl
   
   ايه ده ي شيخ انت طلعت بتغنى كمان ، صوتك جميل جدا ، ربنا يباركلك :)
  ","

   هو يعني عشان الواحد بس ما بيحبش يتكلم عن نفسه 😬
  
"
89884,"
   ياشيخ هو احنا ممكن نحب حد بعد فترة طويلة من معرفتنا بيه ؟ يعني مش اول ما نعرفه نحبه ، ممكن في البداية نحسه شخص عادي ونحبه فجأة ولا ده مش حب!
  ","

   ممكن .. جدا !
   
   وبيكون حب عميق مبني على قناعة ومعرفة.
  
"
89885,"
   لو انا شاب وسني صغير وظروفي ميسره للزواج .. اتزوج سني صغير ولا اسافر اكمل دراسات برا وحاجات من دي ولما ارجع ابقا اتزوج .. عاوز نصيحة اخويا محمد عطية ليا
  ","

   تزوج .. من تساعدك على طموحك :)
  
"
89886,"
   6 مليون لايك ، اللهم صلى ع النبى ، ده انت و لا صاحب الاسك ؟؟
  ","

   كانوا زمان بيقولوا: ""الصيت ولا الغنى"" 😬
  
"
89887,"
   طب بما ان النهارده يوم الرد العالمي عند حضرتك 😅. ممكن سؤال. هل ممكن ولد يحب بنت من غير ما يشوف وشها لابسه نقاب يعني ولا ده مجرد إعجاب وبس وهو بيتهياله انه بيحبها؟
  ","

   ممكن يحب روحها وأخلاقها .. ولما يشوف وشها ممكن يزيد الحب ليتملك منه تماما، وممكن ياخد صدمة تهزه حتى ينسحب ويندثر !
   
   وده ملوش علاقة بجمالها .. له علاقة بالقبول.
  
"
89888,"
   اسعدك الله يا شيخنا وادخل على قلبك السرور واستخدمك ونفع بك ورزقك الاخلاص فى القول والعمل ووفقك لما يحب ويرضى.. ورضى عنك وارضاك ورزقك من الخير كله ويكون الله فى عنك كما تكون فى عون عباده.. متابعه بس مبعتش لحضرتك هنا ولا مره لان لسه ملقتش الزوج الصالح وماعنديش اسئله لسه 😊و لكنى افرح لمساعدتك لأخواتنا
  ","

   الله يسعدكم ويرضيكم ..
  
"
89889,"
   لما حد يتريق عليا اعمل إيه..مع العلم اني مش عايزة ارد رد سخيف وكدا عشان مزعلهمش
ولما ماما وبابا يرخمو عليا فالكلام،لانهم بيبقو مضغوطين وبيطلعو عليا ساعات ارد ازاي،ببقي متعصبة وفنفس الوقت مش عايزة ازعلهم اعمل اييه بالله عليك
  ","

   تعالى شوف أخويا وأبويا بيعملوا في إيه 😢
   
   طنش يا عم .. ده من زود المحبة.
  
"
89890,"
   انا شاب عندي ۲۱ سنه في ۲ حقوق و في بنت امنيه حياتي اني اتزوجها و انا اعمل بتجاره الملابس و لكن دخلها ليس ب الثابت او المضمون و انا اخاف اني اعيشها في مستوي اقل من بيتها و انا املك شقه الحمد لله ,هل تري انه الوقت المناسب للتقدم لخطبتها و جزاكم الله خير
  ","

   تقدم حبيبي .. لعلها تكون فاتحة خير عليك !
  
"
89891,"
   أكثر قضيه أتتك أرقت نومك ؟
  ","

   يا الله !
   
   سؤال صعب ..
   
   الحقيقة من فضل ربنا علي أنه من علي بطاقة تحمل أستطيع معها استئناف الحياة بعد كثير من الآلام التي أشارك من يحكونها تخيلها وإعطاءها قدرها ..
   
   لكن يؤرقني كثيرا أولئك المغلوبون على أمرهم .. باختلاف أحوالهم !
   
   أولئك الذين لا يملكون خيارات .. ولو كان الثمن باهظا.
  
"
89892,"
   قلبي بقى أسووووود
  ","

   طهره بالاستغفار .. والصلوات في وقتها.
  
"
89893,"
   هيقبل توبتي ويثبتني ..صح ؟😭😌
  ","

   ويفرح بعودتك إليه صادقا .. لا أرحم منه.
  
"
89894,"
   او علوم وسموا ابنه سحاحه 😆😇
  ","
  😂😂
  
  حلوة .. نختم بها حفلة الألش اللي فتحت في الأسئلة ونرجع بأه جد شوية ..
  
  يلا اطفوا الشموع 🎂
  "
89895,"
   عايز أشكرك جداً جداً اجابات ليك يسرت عليا الحال بفضل الله ادعيلي تكمل علي خير والخطوبة تتم بالله عليك تدعيلي ❤️❤️
  ","

   الله يسعدكم حبيبي 💚
   
   وكل من ها هنا.
  
"
89896,"
   لمن هذه القصه اسعدك الله لا استطيع العثور عليها 
كان يحتفي بيوم مولدها كثيرا .. كان يعتبره ذكرى يوم اكتماله .. لولا ميلاد هذه الروح لظل هو مجرد (نصف) مستسلم على مقعد انتظار !

كان يهديها نصف وردة، ونصف قلب ذهبي .. وعمرا كاملا ..

حسنا .. كانت تبتسم ..

ولتوقد نجوم السماء شموع احتفال !

(سطور من قصة
  ","

   من قصة ما !
   
   ستعرفها .. يوما ما :)
  
"
89897,"
   او تتجوز بتاع حاسبات وتسمي ابنها فلاشة 😏
  ","

   أو بتاع هندسة ويبقى اسمه دينامو 😬
  
"
89898,"
   شكراً ان حضرتك مش بتجاوبنى هنا او فيس😔💔
  ","

   العفو على إيه بس ! 😬
  
"
89899,"
   مش هتبارك لمحمد صلاح يا كابتن 😃
لاعب محترم و متواضع و يستحق كل خير
ادعيله و ادعيلنا يا مولانا
  ","

   أحب شخصية في هذا الوسط لقلبي بعد أبو تريكة 💚
   
   واحترمته أكتر لما فوت على شراشيح الإعلام فرصة توقيعهم في بعض !
   
   ربنا ينجحه أكتر وأكتر ..
   
   ويصلح الحال.
  
"
89900,"
   انت تعرف الصلاحات ؟!
  ","

   وأعرف قهوة فكري 😬
  
"
89901,"
   يعنى. اتجوز   بتاع  علوم   واسمى.  ابنى  ضفدع 🐸🐸🐸🐸
  ","

   أحسن من بتاع بيطري .. وتسمي ابنك ....
   
   ولا بلاش .. 😬
   
   (بهزر والله يا جدعان .. محدش يقفش).
  
"
89902,"
   حاسك مش سعيد في الصورة ياشيخ.. ولا الشمس كانت ضاربة بس 😂🤔
  ","

   كنت ببكي يا أحمد .. وطلعت الشمس خلتني أغمض، وسترت سوأة الدموع !
  
"
89903,"
   اتيك ات ايزي😂😂
رجوعك الكليه خلاك اتاثرت بلغه الجيل يا ابي😉
ربنا يستر من الجااااي😅
  ","

   ههههههه
   
   هم كل الناس بيقولولي ليه كده ؟! 😬
  
"
89904,"
   كابتن 😎
ينفع اتجوز بنت اصغر ني ب 11 سنة 
انا 27
  ","

   ١٦ دي صغيرة أوي !
   
   إلا لو ناضجة وفاهمة ومستعدة.
  
"
89905,"
   أهلاوي ولا زملكاوي ❤ يا أبا أنس ؟ 😂
  ","

   واحد كان مزقطط امبارح .. يبقى ايه ؟! 😬
  
"
89906,"
   من ااقرب الصور لقلبك ❤
  ","

   هذه الصورة .. من كم يوم !
   
   هنا قضيت ٨ سنوات من مقتبل شبابي .. جمعت كثيرا جدا من بنياني النفسي والإيماني ..
   
   كان حديث ذكريات طويل في هذه الصورة !
   
   أنا ممتن لكل التفاصيل .. بفرحها وحزنها.
  
"
89907,"
   السؤال هنا بقا 😂 ... فين عائش ف الصورررة 💚 ؟!
  ","

   حبيبتي .. ربنا يحفظها ويبارك فيها وينبتها وأخويها نباتا حسنا ..
  
"
89908,"
   انت نزلت من هنا يا مولانا وغلو كل حاجه علينا كروت العمل والكهربا والميه والقيمه المضافه وليله كبيره قوي سعاتك 😂😂
  ","

   اتصلت بصاحبي قلتله فوّل لي السيارة ليلة راس السنة .. حاجة من ريحة الحبايب 😢
   
   ربنا يسترها علينا والله .. أنا مش عايز أفكر .. بحاول أتيك ات ايزي 😬
  
"
89909,"
   شيخ حضرتك عمرك ما رديت عليا.. ان شاء الله في عريس جاي يوم الاحد يقابل بابا هو واهله فممكن تدعيلي لو كان زوج صالح يحصل قبول ولو كان لا يباه الموضوع ينتهي 😄
  ","

   يا رب يرضيك ويكتب لك الخير .. وكل اللي هنا ..
  
"
89910,"
   عندي عروسة ليك يا شيخ مبتفكرش تعيد الامجاد؟😂
  ","

   لا يا ابني .. أنا الوقت رئيس لجنة الحكام 😬
  
"
89911,"
   هما ليه بيقولولك سيدنا والشغل دا؟
مش فاهمة ممكن توضح إذا سمحت
  ","

   والله أنا بقبل كابتن عادي برضه 😬
  
"
89912,"
   يا شيخ انا حاجز رُقية ربنا يبارك فيها 😂❤
  ","

   احنا بنشتري راجل يا ابني !
   
   (بنشتري راجل مع حساب السنين وضريبة القيمة المضافة وخاطر الحبايب = شبكة ومهر ٧٧٧ ألف بس).
  
"
89913,"
   مساء الفل 😃 انا عاطف معاكو هنا ع الاسك 😀😀😀
  ","

   خد بالك من نفسك يا عاطف .. ومش أي حد يعطيك سؤال تشربه على طول 😬
  
"
89914,"
   متزوج حب ام صالونات يا شيخ؟!
  ","

   مطاعم حضرتك 😬
  
"
89915,"
   مزاجك رائق الليلة سيدنا :) اللهم أدمها يا رب
  ","

   المهم يدوم الرضا .. والأمل ..
   
   آمين 💚
  
"
89916,"
   😔😔انا الوحيدة اللي مش بترد عليا ع فكرة يا شيخ
  ","

   على فكرة أنت كدابة 😛
  
"
89917,"
   هو النهارده للتعارف ولا ايه !!!😬
دعوات كتير ي شيخ ومن صحبه الجنه عندي امتحان منطق يوم السبت 😢
  ","

   يعني .. الليلة حابب أخليها شبه مراجيح العيد 😃🎉
  
"
89918,"
   أنا متابعك من زمان لكن من الوهلة الأولى والله وددت لو أخبرك أني أحبك في الله 💚
أسأل الله أن ينفع بك و يبارك في ذريتك
  ","

   أحبك الله وأسعدك يا غالي 💚
  
"
89919,"
   وأنا كمان أعرف نجير، وعديت على الصلاحات 😎
  ","

   يا عم أنت عديت القطر كله .. ما نقول إلا: الله يبارك للسعودية 😍
  
"
89920,"
   أنوس حبيب قلبي😍😍💚
الله يحفظه يا رب ورقية وعائش ويبارك فيهم جميعًا
  ","

   أنوس عاد بيتعرف أكتر مني 🙃
   
   يا رب .. يا رب .. يا رب ..
  
"
89921,"
   الناس دي جديد ي شيييخ 😂😂😂
  ","

   واضح فيه ضيوف جدد معانا .. معلش يا جماعة وسعوا لاخواتكم شوية .. الكرسي اللي ورا أربعة لو سمحتم 😬
  
"
89922,"
   تبقي تعرف ديرب كمان صح🏻؟
  ","

   وميت سويد .. وعشت في سكن محطة مياه ميت فارس ٨ سنين !
  
"
89923,"
   اتجوزت وانت كام سنة 
ودلوقتى عندك كام سنة
ارضى فضولى 😅😅😅😅
  ","
  ٢٣ - ٣٢
  "
89924,"
   اي ده هو حضرتك متزوج !!
  ","
  😂😂
  "
89925,"
   تعرف ميت طريف يا شيخنا ؟😃
  ","

   يا ابني أنا أصلا من المحمودية !
   
   إلا أعرفها ..
  
"
89926,"
   طنطا فيها أمطار غزيرة يا شيخ ودعوت لحضرتك ولصحبة الجنة ان ربنا يرضي عننا ويجمعنا ف الجنة صحبة مع النبي صل الله عليه وسلم ويرزقنا لذة النظر لوجه الله عز وجل 💚
  ","

   يا رب صحبة يا رب .. الله يرضى عني وعنكم ..
  
"
89927,"
   ياشيخنا انت من المنصوره ؟ انا شفت حضرتك انهارده ف ستريو !!
  ","

   حصل :)
  
"
89928,"
   العثل بزيادة جدااااااااااااااااااااا اللي هنسقط بسبه إن شاء الله  ...^^
  ","
  😂😂
  
  الله .. وأنا مالي يا لمبي ؟! 😬
  "
89929,"
   منذ متى وأنت تستخدم ASKfm؟
  ","

   ازيك يا آسك ؟!
   
   المفروض تسجل التاريخ ده كيوم ميلادك الحقيقي .. لو عندك دم -لا مؤاخذة- يعني 😬
  
"
89930,"
   نسيبنا بقى من كل دا 
المهم عملت اي في الامتحان
  ","

   الحمد لله والشكر .. عدى على خير ..
   
   دعواتكم بالتمام ..
   
   احتمال أغيب عنكم يومين .. ما تقلقوش :)
   
   ألقاكم يا صحبة الجنة 💚
  
"
89931,"
   ماذا افعل ليحبني الله وينادي على ملائكته إني احب فلان فأحبوه ؟؟
  ","

   سؤال جميل .. وصعب .. ويثير دمع طمع !
   
   اللهم حبك.
  
"
89932,"
   خجل ليه حد يخجل من أولاده برضه 😬
  ","

   بخجل من ستر ربنا .. وبخجل من كرمكم اللي مش ببقى عارف أكافأه .. ولا بعشّين جنيه حتى 😬
  
"
89933,"
   لو حاسة انه مغرور شوية ايه رأي حضرتك يا ابي
  ","

   الغرور (بحد ما) هو محمود إن كان يعني ثقة بالنفس !
   
   وهذا حد رقيق فاصل بين المهانة، وبين الكِبر.
  
"
89934,"
   حرفٌ يحاكي الجمَالَ يصوغهُ قلمكَ يا .•🍃[محمّد]🍃•.
  ","

   سلمت أيها الأنيق ..
  
"
89935,"
   يعنى اللى مش عايز يظلم بنت الناس بسبب ظروفه يبقى غلطان يا ابى
  ","

   بالعكس قرار انسحابه صحيح !
   
   بس مكنش يدخل من الأول في حاجة هو مش أدها ..
   
   الله المستعان.
  
"
89936,"
   بتحس بايه لما تقابل صحبة الجنة ف الكلية أو المواصلات صدفة يعنى
  ","

   ببقى بين سعادة وخجل والله .. بس بتبسط بفرحة أبويا وأمي لو حد منهم معايا :)
  
"
89937,"
   كنت مخطوبة لواحد وتخلي عني بسبب ظروفه..كنت بحبه جدا وعمري ماشفت نفسي عندي شغف لحاجة زيه كده..بس الحمدلله دلوقتي اتشفيت منه وتجاوزت الموضوع ده...اتخطبت دلوقتي ولكن مش عندي نفس الشغف الاولاني و خايفة...مش عارفةده ايه ومش عاوزة اظلم خطيبي معايا هو فرحان بيا وانا بحبه ولكن مش زي ما كنت بحب الاول فاهمني؟
  ","

   فاهمك.
   
   أولا: ما ترضيش على نفسك تعملي في حد اللي اتعمل فيك !
   
   ثانيا: أنت على الطريق الصح؛ ما تقلقيش .. مع الأيام والعشرة هتحبيه، بزيادة .. وهتحمدي ربنا إنك لم تستمري مع الأول.
   
   ربنا يسعدكم ويتم عليكم بخير.
  
"
89938,"
   بابا اعتقل من يومين ومش عارفة اذاكر خاالص 😢 
ادعيلى
  ","

   فرّحيه بنجاحك !
   
   الله يفرج عنه وعمن مثله .. آمين.
  
"
89939,"
   ايه الحاجة اللى ممكن اعملها وربنا بيحبها غير الصلاة والفروض طبعا
  ","

   أحب الأعمال إلى الله = سرور تدخله على مسلم.
  
"
89940,"
   لو سمحت انا متجوزه من 5 شهور وعايشه مع حماتي ف نفس الشقه وكويسين مع بعض جدا بس جوزي دايما بيوقفلي ع اي حاجه بعملها و بنتكلم وبنتصافي وبيقولي خلاص ويرجع تاني بردو لحد مره يقولي هدور ع التانيه ومره يقولي العذابيه احسن مليون مره من الجواز الكلام حتي لو كلام بيزعل .. مش عارفه اتعامل معاه ازاي
  ","

   لو كلام (هلفطة) وقت الزعل بس = عديه معلش .. مع إنه طبعا كلام سيء ..
   
   ووقت الصفا ابقي لوميه واتفاهمي معاه.
  
"
89941,"
   أجد في عطر الرجال إنجذاب ألا يعد هذا حرامآ؟
  ","

   ومن لا ينجذب للعطر ؟!
   
   ولم حرّم على المرأة أن تخرج متعطرة ؟!
   
   طنشي وبس.
  
"
89942,"
   امتي يكون الحب حرام ؟
  ","

   الحب (الذي هو حب) مش حرام !
   
   الحلال والحرام فيما يترتب عليه من قول أو فعل.
  
"
89943,"
   هو حضرتك لو حد ما بيحبش ابوه وامه بيأخد ذنب على عدم حبه دا ؟
  ","

   لأ .. ما داما لم يقدما ما يكسبا به هذا الحب !
   
   المهم .. يلزم الأدب في المعاملة معهما.
  
"
89944,"
   هو لو شخص اتقدملي و ارتحت لشخصيته جدا لكن شكلا مرتحتش،،، ممكن لو قعدت معاه مرات اكتر ارتاح؟
  ","

   ممكن .. اقعدي مرة واتنين؛ لين تصلي لقرار نهائي.
  
"
89945,"
   حضرتك دخلت ف الوقت المناسب نفسي أسألك سؤال 👋👋👋👋 ياريت ترد عليا هو لو هو خطب واحدة تانية هتوجع أووي ؟ يعني هتعب أووي ولا هيحصل ايه أصله هيخطب قريب وأنا مبطلتش بكاء من يومها لما عرفت بس بسأل يومها الوجع هيبقي أخف عن الوقت !! متخفش هو ميعرفش بحبي لانه من بعيد وصامت بيني وبين ربنا وقلبي بس
  ","

   هيئي نفسك من الآن .. للتجاوز ثم النسيان !
   
   عارف مش سهل ومش من يوم وليلة .. اصبري على نفسك والألم هياخد وقته ويعدي .. المهم تكوني واخدة قرارك.
  
"
89946,"
   اكتر حد بتحترمه علي السوشيال ميديا؟!
  ","

   كل من استفدت منه حرفا أحترمه وأحب له الخير .. ولو اختلفت معه.
  
"
89947,"
   القُبح أصبح حاليًا هو الجمال .. هل تتفق مع ذلك؟
  ","

   لا يا آسك .. هتزعلني منك !
   
   الجمال هو الأصل، مهما ندر .. والقبح استثناء، ولو كثر ..
   
   لا تغرنكم دنيا عودها غيركم الوبال .. كونوا هاتفين في أذنها؛ سنبقى عنوانا للجمال.
  
"
89948,"
   وبعد الامتحان 😍
  ","

   - إبراهيم أنا جعان 😬
   
   = تعالى أفطرك 😃
   
   #الأخ_الصغير_نعمة
   
   #البرشطة_نعمة
  
"
89949,"
   إن لم تبكي السحابة ماحل بنا الخير 
وما نبتت الورود وغسلت القلوب 
وغفرت الذنوب 
اللهم اجعله مثل الغيث أينما حل نفع 💚
  ","

   آمين .. آمين .. آمين ..
   
   جبر الله خاطرك !
   
   ألقاكم يا صحبة الجنة 💚
  
"
89950,"
   بحب واحد من 8 سنين بجد مش شايفه غيره لاا شايفه نفسي غير معاه .. المشكله ان ظروفه بس ملخبطه شويه و مش عارف ياخد خطوه واخر الكلام قالي لو ظروفي اتحسنت هاجي لكن برده شوفي حالك .. و هو  تفكيره مش عايز يكون في اي تواصل بيني و بينه عشان خايف يديني كلمه او امل و ميعرفش يعمل حاجه .. انا مش عارفه اعمل ايه ..
  ","

   ... خدعني وسابني واتخلى عني !
   
   هو أصلا لا يملك من أمره شيئا .. هو أصلا لو كان يحبك لحافظ عليك وما تمادى .. هو أصلا لو كان يعرف أن يكون رجلا لعاش المرحلة كما ينبغي أن تكون ..
   
   أما أنت (وليست السائلة بعينها، بل بصفة عامة) أصلا فكثيرا لا تستحقين مجرد التعاطف .. رخّصت قلبك ووضعتيه بين يدي عابر لا يملك إلا سرابا من أماني .. أنت أصلا لا تعرفين معنى الحب ولا حقيقته، وكثيرا ما تكشف العِشرة عن حقيقة الوهم الذي ظننتموه حبا .. أنت أصلا لم تجاهدي نفسك من البداية ولم تتخذي الإجراءات الوقائية من اللحظة الأولى، بل ترك النار في الهشيم، ثم تزعمين: القلوب لا تملك .. بالراحة علينا، والتمس العذر ..
   
   نعم .. القلوب لا تملك .. والحب سهم يصيب بلا مقدمات .. وهو من أجمل ما يمكن أن يكون في الحياة ..
   
   لكن الحب حاجة .. والصبر عليه وعنه حاجة .. وحفظه طاهرا نقيا قويا حاجة ..
   
   ولعب العيال اللي بتعملوه ده حاجة تانية خالص !
   
   ٨ سنين من عمرك تبذلينهم لواحد (ضعيف) .. ولسه بيديك أمل، الله أعلم هيفضل لغاية متى .. وفجأة تلاقي نفسك فاتك القطار من زمان .. وهو بيبص عليك من الشباك ببلاهة ومعاه مراته وعياله !
   
   ولسه بتقولي: مش عارفة أعمل إيه ..
   
   تسيبيه قبل ما يسيبك يا ماما .. وتتعافي وتجاهدي قلبك الضعيف .. وتشوفي حياتك قبل ما تضيع منك .. تدركي يعني ما يمكن إدراكه ..
   
   ومحدش يقولي: غصب عننا .. ومش هنقدر ننسى.
   
   أما أنا فقد مللت !
   
   مللت من فتيات في مقتبل العمر والحب .. تقدم قلبها رخيصا لعابر، مقابل حفنة من وعود وحروف .. لم يكلف نفسه حتى ليعقبها بخطوة ارتباط جادة .. ولو تم الرفض، يكفي أن يتم الفراق باحترام .. ودعاء بالخير ..
   
   تصر إحداهن .. إنه يحبني ..
   
   ما دليل حبه عندك ؟
   
   لقد أكد لي إنه يحبني .. لطالما وعدني ببيت جميل دافئ .. لطالما وعدني أنه لا يستطيع أن يرتبط بغيري .. دحنا حتى اتفقنا على أسامي أولادنا !
   
   وتظل مصرة أنه ما زال يحبها ولو اكتشفت بعد ذلك أنه مخادع، وكانت هي مجرد اسم إضافي في قائمة طويلة لمغامرات نقصه ..
   
   ما زال يحبها ولو أصبح الآن متزوجا يبيت في فراش آمن .. بينما هي ما زالت تتسول على الأرصفة علاجا للنسيان ..
   
   ما زال يحبها ولو أتاها اتصال بارد من بلاد بعيدة يبين فيه أن قد شق طريقا له، بلا عودة ..
   
   ما زال يحبها ولو منّ الله عليها بخطيب صالح يحبها ويرجو رضاها .. وما زالت تعاني ببلاهة: مش قادرة أنساه .. والثاني بالفعل قد نساها !
   
   هذه ليست فقرة أدبية ساخرة؛ هذه خلاصة لمئات الرسائل الواقعية والاستشارات المضنية عندي ..
   
   ثم تغضب إحداهن حين أقول: ""أنت غبية"" !
   
   غبية لأني مهذب يا سيدتي .. وأريد فقط أن أمارس تلك (الزقة) التي نبذلها لغافل يسير باتجاه طريق سريع يوشك أن يُدهس فيه .. (الطبطبة) هنا غير مجدية أبدا.
   
   أنا لا أستطيع التعامل مع هذه الحالات ببرود ..
   
   لي أسبوع فقط مع أهلي، ويتعجبون من ردود أفعالي ومن بعض انفعالي مع بعض ما يردني من مشاكل وأسئلة .. نعم؛ أعيش التفاصيل .. أتعامل مع السائل كأنه أخي لأبي وأمي .. ومع السائلة كأنها رقية أو عائشة ..
   
   أفرح .. وأحزن .. وأضحك .. وأتألم ..
   
   أنصح .. وأدعو .. وأتعاطف .. وقد أقسو وأوبخ ..
   
   ولا يؤذيني شيء كسكب أحدكم (أحيانا) إو إحداكن (في الغالب) لماء قلبه وخلاصة روحه في أرض بور كاذبة .. ويؤذيني أكثر أن يأتيني وهو يظن أني سأسعى في استصلاحها لأتمادى معه في الخطأ الذي ابتدأه !
   
   يا كل بنت ""غلّي نفسك"" ..
   
   يا كل ولد ""كن رجلا"" ..
   
   يا كل بنت لو مكنش رجلا = يبقى ملعون الحب اللي يذل .. ده لو كان حب أصلا.
  
"
89951,"
   حاطت سحابة بتعيط ليه ؟ 
ماينفعش اللي زيك يزعلوا :'))
  ","

   اللي زيي ما ينفعش ما يزعلوش !
  
"
89952,"
   من حقي اشعر بالظلم بعد تاني رؤيه شريعيه ويقول استخرت ومرتاح والمره الجايه وكم السعاده اللي ع وشه وفي كلامه واهله كمان كده بعد يومين مفيش نصيب حاسه بالغدرمفيش مانع ف الرفض بس كان بان عليه مع اني اتقدملي احسن منه ورفضت علشان دينهم ومقبلتوش الا لدينه بس والله ليا حق ف الشعور ده
  ","

   طنشي يا بنتي !
   
   ده طبيعي جدا .. للأسف.
  
"
89953,"
   صباحك زى الفل ي مولانا ان شاء الله 
براي حضرتك وخبرتك لو انا انسانه اجتماعيه ومحبه للحياه جداا ورغايه جدا صراحه 😂
لو اتجوزت شخص انطوائى .. صامت طول الوقت بشهادته وشهاده الجميع يقدس الهدوء لكن يحبنى واحب قلبع واصله الطيب
جى مقدمات حياه ناجحه ولا متبشرش 
قطوف يمتنعون 🙋
  ","

   تبشر .. ما دمتم هتحسنوا التعامل مع الفوارق دي !
  
"
89954,"

    https://ask.fm/abuanaaas08/answer/146152321652?utm_source=copy_link&utm_medium=android
   
   جزاك الله خيرا كلامك بيفرق معايا و مع كل الناس و اسألك الدعاء لي و لأمي و أبي و ان يجعل مثوى اختي الفردوس الاعلى من الجنه
  ","

   الله يرضيكم ويصبركم ويثبتكم .. ويجمعنا جميعا في جنته ..
   
   أبشري بالخير.
  
"
89955,"
   عامل ايه في الساقعه دي
  ","

   لابس فروة .. وهنزل أهو تحت البطانية 😬
  
"
89956,"
   خطب غيري ومازلت بدعي ربنا يجعله نصيبي 
استمر بالدعاء ولا كدا بظلم خطيبته؟؟
  ","

   ادعي الأول ربنا يهديك وتعرفي تغلّي نفسك !
   
   ثم ادعي بالخير .. حيث كان.
   
   (أنا نفسي أفهم ازاي الواحدة منكم تسمح لنفسها تتعلق بحد مش حاططها في حساباته أصلا .. ازاي بعد ما تجاوزك أو مكنش شايفك أصلا تفضلي تدعي يكون لك .. هل ضامنة سعادتك معاه ؟ .. هل هان عليك قلبك (ومش عايز أقول رخص في نظرك) للدرجة دي ؟!).
  
"
89957,"
   👶🏻👧🏻وهل رفض شخص مناسب لكن مغترب يعتبر تضييع فرصه، لاني جربت الغربه وفعلا صعبه👶🏻👧🏻
  ","

   المشكلة مش في الغربة .. المشكلة في الاختيار نفسه !
   
   الشخص المناسب هنقدر نعيش معاه في أي مكان.
  
"
89958,"
   الناس بتبوس بعض ف راس السنه واحنا بنبوس الحبر فى الكتب 😵
  ","

   ههههههه
   
   الدنيا والله مش زي منتم متصورين .. يا ابني البرد واكل الناس .. ربنا يتممها بالستر بس 😬
  
"
89959,"
   اي دا ماشاء الله حضرتك فهمت الإفّيه😃
  ","

   أومال احنا بنلعب ولا إيه 😬
  
"
89960,"
   مخطوبه و علي اعتاب اني افسخ .. هو فيه صفات كتير كويسه و لكن عصبي  و عنيد بس دا مش السبب الاساسي للفسخ .. هو طول الوقت حاسس ان فيه حاجه مضيقاه من الموضوع و مخنوق بيقولي ببقا بكلمك بكون كويس و مبسوط و بعد ما اقفل احس اني مخنوق و قافل من الجواز مش منك .. بحد ما بقيت حاسه اني تقيله عليه و انه مش بيحبني
  ","

   يا يعالج نفسه ولا يلتفت لهذه الوساوس !
   
   يا إما الاستمرار مع حد زيه هيكون متعب فعلا.
  
"
89961,"
   امتحان ي موهييي
  ","

   طلع الطاقة الداخلية اللي جواك 😬
  
"
89962,"
   تنورنا في شيكاغو يا شيخنا
  ","

   لعله يكون في رمضان بإذن الله ..
  
"
89963,"
   ايه رايك في الي بيرفضو الطلاق بحجة انه العائلة بتتدمر، مع انه هيا مدمرة اصلا من المعاملة الوسخة من الزوج لزوجته
  ","

   أغبياء، ظلمة.
   
   الانفصال كثيرا ما يكون أسلم الحلول !
  
"
89964,"
   كنت بحب واحده و سابتني( مخطوبين) و انا في كلية و مش عارف اذاكر ولا اركز في اي حاجة حياتي واقفة و مش عارف اخرج من المرحلة اللي انا فيها و حاسس اني عايز حد يكون جنبي بس انا بردو مش عارف اعمل حاجة مش عارف افكر مش بفكر غير فيها و حاولت كتير ارجعها مش راضية 😢😢
  ","

   اللي فاتك فوته حبيبي .. دي القاعدة .. تسري على الجميع، مهما كانوا.
  
"
89965,"
   من نيويورك  من تايم سكوير يا شيخ محمد كل الكابلز اتنين اتنين وانا السقعة كلت قفايا😂💔😂💔فاضل دقائق والفواحش تنتشر😂💔
  ","

   يا خويا معايا التأشيرة .. أجيلك ناكل سوا آيس كريم 😬
  
"
89966,"
   انا بيجيلي عرسان لكن مش مناسبين ليا على الاقل من وجهة نظري .... فبرفض وبقيت في التلاتينيات 
العنوسة في الحالة دي قدري ولا خياري وانا اللي غلطت بقراراتي الغلط ... مع العلم طبعا كنت بصلي استخارة وبدعي ربنا كتير بكل مرة
  ","

   قلقان من كلمة (ليا، على الأقل من وجهة نظري) !
   
   القاعدة العامة: إن الزواج يا يسعد القلب ويكمل الروح .. يا قلته أحسن ..
   
   وإن الوحدة أرفق بنا من صحبة من لا يشبهوننا ..
   
   لكن إياكم والأفورة، في الشروط والمواصفات .. ده المهم.
  
"
89967,"
   السلام عليكم ارسلت لحضرتك اكتر من مره من قبل زواجي
تزوجت من شهر و الحمد لله سعيده مع زوجي لكن توفت اختي و خالتي معا في حادث سياره قبل زواجي ب 4 اشهر
صبرنا و احتسبنا و استرجعنا و لكن الالم يعصرني كل يوم بنام معيطه اختي الوحيده لم تتجاوز 26
الموضوع بدء يعمل مشاكل مع زوجي بس غصب عني انصحني بالله عليك
  ","

   .. وما هي فيه أفضل كثيرا !
   
   ادعي لهم بالخير .. وتجاوزي الأمر ..
   
   كل شيء يولد صغيرا ويكبر .. إلا الحزن.
  
"
89968,"
   هو لساله ٤ سنين ويجي يتقدم و ممكن جدا اهلي او اهله يرفضه 
هو مش عايزني امشي ولا انا 
ومش عايزه اعصى ربنا قولي الحل بالله
  ","

   بُعد تام .. بيقين إن النصيب هيكون !
   
   ولو تقدم لك أنسب وأفضل = وافقي.
   
   (عارف هتشوفوه كلام جاف وبيتجاهل المشاعر .. لكنه كلام واقعي وصحي، جدا .. وسلوا من قضوا سنين من أجمل أيام عمرهم في انتظار كانت نتيجته تخليا بكل بساطة).
  
"
89969,"
   صباح الخير ❤
حضرتك شخصيه محترمه جدااااا وكمان دمك خفيف ..ربنا يبارك فيك يارب 😄
ممكن دعوه حلوه عشان عندى امتحان كمان شويه 😀
والكلمتين اللى فوق دول مش رشوة عشان الدعوه 😂😂
دول حقيقى والله 😅
  ","
  😬
  
  ربنا يوفقكم جميعا .. ويجبر خاطركم ..
  
  وينجحني .. وينجحكم.
  "
89970,"
   شوفت بوست علي قطوف مين اكتر واحد بتحب إجابته ولقيت ناس كتير جدا قالوا اسم حضرتك ودي حاجه فرحتني والله ربنا يحبب فيك خلقه
  ","

   الحمد لله والمنة ..
   
   ربنا يديم ستره في الدارين .. ويتمه ..
   
   ويبارك فيكم وفي الأحبة جميعا.
  
"
89971,"
   يا شيخ بحب واحد جدا وبغير عليه اوى بس كل اللي بعمله براقبه فى صمت وخايفه يكون دا حرام ...افيدنى ارجوك💚
  ","

   هو حرام عليك تعملي في قلبك كده الصراحة !
   
   لأنه ممكن يكون مش في باله أصلا .. وأنت (بتهري) في نفسك على الفاضي.
   
   ابعدي يا بنتي .. وغلّي نفسك .. وفوضي لله أمرك .. ما تعرفيش الخير فين.
  
"
89972,"
   منور يا مولانا والله عجبك كده البنزين زاد 100% في السعوديه
  ","

   أكتر من ١٠٠ ٪؜ !
   
   سيارتي اللي كان بتتفول ب ٣٥ ريال .. الوقت هيبقى ب ٨٢ !
   
   والله الواحد ما عارف يقول إيه .. الله المستعان.
  
"
89973,"
   ما السبيل لسلامة الصدر تجاه من ظلمونا .. تجنبناهم وبعدنا عنهم وهجرناهم .. ولكن ما زالت قلوبنا تحمل غيظًا تجاههم, ويزداد الأمر إلى أننا أصبحنا نتمنى لهم السوء, فما السبيل لسلامة الصدر ؟
  ","

   لا تتمن السوء .. ارج لهم الهداية، أو فالقيامة الموعد .. فقط.
  
"
89974,"
   ايماني ضعيف جدا ودايما الشطان غالبني 😔
  ","

   لأنك مستسلم لهذه الفكرة !
   
   أما لو جاهدت وصدقت = ستُهدى.
  
"
89975,"
   نفتح ع الجمال دا  صباح الخير يا مولانا ...❤
  ","

   صباح الرضا 💚
  
"
89976,"
   ضوابط الخطبة صعبة اووى يا شيخ .. لكن الله من وراء القصد ! 
دعواتك كتير بالتمام على خير وأن يجمع الله بيننا فى حلاله عاجلا
  ","

   احمد ربنا .. أنتم أحسن من غيركم !
   
   الله يسعدكم ..
  
"
89977,"
   Stay with us for ever ya abty 😍
  ","
  Good mix 😃
  
  For ever = only there .. in paradise :)
  
  Ameen.
  "
89978,"
   ما هو أفضل شيء حدث لك السنة الماضية؟
  ","

   أتم الله لي أمرا كنت أرجوه كثيرا !
   
   وسط كثير من المحن = يربط الله على قلبك بمنحة، لا تدري كيف تشكره عليها ..
   
   صباح الخير .. و هابي نيو يير 😬
  
"
89979,"
   ربنا يسعد قلبك و يريح بالك و يهديك و يرضيك و يرضى عنك و يجعل الخير على يديك دوما و ينفع بيك و يديم حب خلقه فيك و يبارك فيه و ييسرلك أمورك و يصلح حالك و يوسع رزقك و يفرح قلبك بكل ما تتمناه و يجعل فيه كل الخير يارب
  ","

   اللهم لك الحمد !
   
   اللهم آمين .. آمين .. آمين ..
   
   تصبحون على خير يا صحبة الجنة 💚
  
"
89980,"
   هي لو خطيبتي وهتاخد رأي واحد غريب زي حلاتك في انها تقابلني ولا لا هسيبها وش
  ","

   هي لو خطيبتك وعايز تقابلها من ورا أهلها = يبقى ما تستاهلهاش وش !
  
"
89981,"
   تبقى غلطانه جدا جدا يا مولانا .. في بنات كتير انتكست وقلعوا النقاب و بعدوا عشان ملاقوش الدنيا الجميلة الي كانوا متخيلينها
  ","

   أحسنت !
   
   النقاب خطوة جميلة بلا شك .. لكن لازم نحط كل حاجة في حجمها الصحيح.
  
"
89982,"
   خطيبي بيطلب مني نتقابل برا البيت بدون علم أهلي ..رفضت ..بس قالي هعملها وهجيلك الجامعه وفى يوم متتوقعيش ان اجيلك فيه 
اعمل ايه ي ابي ؟!!
  ","

   ارفضي .. وهدديه برد فعل سيء ..
   
   بلا دلع فارغ.
  
"
89983,"
   يعلم الله أني أتمني لك الخير 
وأتمني أن يجمعنا الله في جنته 
آمين آمين
  ","

   وأنا والله كذلك .. لكم جميعا !
   
   آمين .. آمين ..
  
"
89984,"
   قلبى مشتاق للنقاب وحاسة انه هيقربنى من ربنا اكتر واجتهد ف الطاعة لانى بتراجع الايام دى للاسف !
عاوزة اعمل عمرة والبسه بعدها بس محدش هيأدنى وزوجى وافق بس هو فاكر انه كلام 😂
محتارة ! وخايفة اكون بضحك ع نفسى وان القرب من ربنا مش محتاج وسيط او نقاب ! 
نصيحة لو سمحت 🙂
  ","

   لو فاكرة النقاب هو الحل السحري لكل شيء = تبقي غلطانة !
  
"
89985,"
   مكتوب كتابي وعايزه انهي الموضوع مش مرتاحة معاه مش مبسوطة و ع طول خناقات رغم ده كله بيقولي مش هسيبك اعمل ايه انا عايزه انهي الموضوع من غير ما اظلمة لأن لو كملت معاه هبقى بظلم نفسي وبظلمه
  ","

   أنهي الأمر .. الحسم مهم في مثل هذه الحالات.
  
"
89986,"
   ي شيخنا معلش ف ولد معايا ف الجامعه هو ف سنه خمسه وانا ف اولى كلمنى طلب منى ابعتله ريكوردات لماده هو مسجلها معاناوكان الكلام مقتصر ع كدا بس ي لحد م بدا يسالنى مؤخرا عامله ايه ف امتخاناتك وعليكى امتحان ايه بكره ويقولى اما تختاجى حاجه 
 كلمينى  هو كدا عادى ولا حرام؟ انا بتحرج ومش 
 بعرف ارد
  ","

   بلّكيه.
  
"
89987,"
   هل الشقه الامليك والوظيفه الثابته شرط لاستقرار الزواج والموافقه علما ان في قبول ولم يحدث القبول مع من يمتلكون الشقه والوظيفه الثابته مارايك؟ اوافق او لا بالعلامه 100
  ","

   مش لازم ملك .. المهم شغل مستقر يقدر ينفق منه على بيتكم.
  
"
89988,"
   شيخ انا مخطوبه ومن ساعة م اتخطبت وانا وخطيبي ف مشاكل ملهاش حل انا تعبت وحالا مش مرتاحه معاه ولا عارفه أفهمه ولا اتعامل معاه ودا مأثر معايا في الامتحانات ف قلتله بلاش كلام فتره الامتحانات مش عارفه اعمل اي ولا اتخذ اي قرار عشان منظلمهوش ممكن تساعدني
  ","

   ابتعدا تماما فترة الامتحانات .. وبعدها تنظران في حالكما.
  
"
89989,"
   رجو الرد .. ان شاء الله هتجوز بعد فترة وخطيبي في السعودية وبسبب الظروف مش هيقدر ينزل ف انا هسافرله اتفقنا حتى تكاليف نزوله واننا ما نعملش فرح نعمل بيها عمرة ونبدأ حياتنا عل  طاعة وفرحانة بكدة جدا بس الفكرة ان اوقات بيجيلي احساس اني عايزة البس فستان الفرح زي أي بنت .. ارجوك حاسة اني عندي انفصام طمنني
  ","

   البسي فستان وافرحي مع أهلك وصحباتك قبل السفر بيوم .. الله يسعدكم ويتم عليكم بخير.
  
"
89990,"
   لما شخص بتعزّه وتغلط معاه وتعتذر له ومع هذا يكابر ولا يريد مسامحتك ما الحل ؟
  ","

   هسيبه لين يروق .. ولو مراقش = سأمضي في طريقي، راجيا له الخير.
  
"
89991,"
   شخنا الحبيب هل يتم حساب الشخص عن ماضيه حتى لو هو اعترفلى على نفسه وانه يوجد بعض من العيوب الماضيه ولكن فى كامل الاستعداد فى التغير هل ارفضو ولا اقبله واديلو الفرصه ارجو الرد هتكون الخطبه التانيه
  ","

   عنده استعداد .. ولا بدأ يتغير فعليا ؟!
   
   تفرق.
  
"
89992,"
   أكتب لنفسك فـ أنت تستحق ...
  ","

   بحبك ❤️
  
"
89993,"
   شيخ اختي مش طايقاها عصبيه وقليله الادب مع أمي وابي جداا والله اسلوبها مقرف وصوتها عالي دايما وعصبية اهلي مش بيحاولوا يدايقوها بس انا عارفه انهم بيتجرحوا من كلامها والله لدرجة بحس ان أمي بتخاف لو طلبت منها حاجة ومقدرتش تعملهاحتى لو تعبانة انا بدعلها كتير ف الاول والآخر اختى بيصعب عليا امي اوي
  ","

   كوني بارة بأمك لأبعد حد، وحاولي نصح أختك بلطف.
  
"
89994,"
   انا اول مرة ابعت لحضرتك سؤال 
انا اعرف واحدة قبل ما تتجوز كانت بتزني مع خطيبها بدون علم اي حد طبعا وكانت بتاخد حبوب منع الحمل أثناء إقامتها فى بيت والدها دلوقتي هي اتجوزت نفس الشخص ومحدش عارف حاجة عن ماضيهم بس انا الوحيدة اللى عارفه اعمل الاتنين ميعرفوش انى عارفة. اعمل ايه انا بقي 💔
  ","

   ولا تعملي أي حاجة .. معذرة (تخرسي) خالص ..
   
   اتقي الله دي فيها جلد لظهرك.
  
"
89995,"
   روق يا مولانا وسماح
خلي قلبك ابيض و مافيش حاجه تعكره
ربنا يرضى عنك ويكرمك في الدارين
  ","

   مسامح .. ومروق 💚
  
"
89996,"
   انا دايرة معارفي مش كبيرة اوي، انا من البيت للشغل.. معنديش طاقة أني اشترك في حاجة تانيه مع الشغل عشان الاقي شريك الحياة، تفتكر انا كده فرصي قليلة اني الاقي الشخص المناسب، مع العلم اني ثلاثينية.،بحاول اكره نفسي في الزواج، واحبب نفسي في العزوبية، عشان اتقبل فكرة العيش بدون زواج..
  ","

   حاولي تكبري دايرة معارفك ونشاطاتك .. وهتاخدي نصيبك على أي حال.
  
"
89997,"
   يارب ترد😔
متزوجه من 4اشهر وزوجي مش راضي ان يكون ليايوم محدد ف الاسبوع ازور فيه اهلي ومش بيذكر اسباب كل م أكلمه ان ده من عادتنا الموضوع يقلب خناق وزعل وف الاخر انا اللي اصالحه واقوله طب اذكر سبب رفضك يقولي هو كده متلزمنيش بيوم محدد احنا نروح نزورهم وقت م نفضي حتي ف مروحنا عند اهله.. اعمل ايه معاه 😔
  ","

   لا تلزميه بيوم .. المهم تروحوا.
  
"
89998,"
   والله انا لو منك يا شيخ ابلكهم كلهم 
دا ايه حرقة الدم الي ع المسا دي 
اقسم بالله الناس دي عصبتني معرفش حضرتك مستحملهم ازاي
  ","

   والله بنشوف كتير .. وبنصبر وبنلتمس العذر .. لأن القضية في الآخر طلب لأحر ورضا ..
   
   لكن فعلا الضغط بزيادة مؤلم .. سيما لما يكون معاه إشعار بالذنب !
   
   عموما خير .. عفا الله عنا وعن المسلمين.
  
"
89999,"
   بترد على اسئلة الاحضان والجماع وسايب سؤالى بتاع حد الردة ليه يا شيخ انا بعته مرتين
  ","

   مزاجي .. وإذا كان عاجبك .. واللي هيتكلم معايا تاني بالنبرة دي = هياخد بلوك !
   
   عيب .. فيه حاجة اسمها عيب ..
   
   غلبت أقول التمسوا العذر، وبجاوب على أد مقدر، واللي بشوفه بجاوبه .. لكن ازاي .. لازم تجاوب غصب عن عينك يا نمنع عنك الراتب.
  
"
90000,"
   يعني في العقد مباح إن الزوج يحتضن زوجته ويقبلها؟ بس لا يجمع بها؟
  ","

   آه .. سامحونا يا جماعة الممتحنين، المتشحورين 😬
  
"
90001,"
   انا حبتها وهى كمان حبتنى ظلمتها كتير(كنا مخطوبين( وقفت جمبى اكتر من اهلى سنيين عشان اكون نفسى واستحملت اذى كتير عشانى بس كنت بسيبها وبتسامح.انا عارف ان جرحتها بس عايزها ترجع .. عملتلى بلوكات مش عارف اكلنها قولها تسامحنى ..انا اللى ضيعتها💔
  ","

   أسوأ خطأ نرتكبه !
   
   الاستنزاف ببطء حتى نوصلهم لمرحلة: كفاية.
   
   الله المستعان .. لعلك تعلمت .. محدش يقدر يجبرها على حاجة الوقت؛ هي الأدرى بطاقتها.
  
"
90002,"
   حضرتك انا تم عقد قراني وخطيبي بيطلب مني اني اكلمه عن طريق الكاميرا و اخلع الحجاب وانا بكلمه هو الفرح كمان اسبوعين هو انا رفضت وقولت لا لاني شيفاها حرام وهو زعل انا كده علي حق ولا معقداها اوي زي مابيقول
  ","

   زي ما بيقول.
  
"
90003,"
   سيدنا على قال اعتزل ما يؤذيك  طيب لو اللى بياذينى اهلى اعتزلهم
  ","

   أيوه .. بقدر يحفظ لك روحك، ولا يصل للقطيعة.
  
"
90004,"

    https://ask.fm/abuanaaas08/answer/146122859892?utm_source=copy_link&utm_medium=android
   
   موقفها انها متزوجه علي سنه الله ورسوله والناس كلها شاهدين علي كده
فين المشكله بقي 
انا مش بقاوح بس فعلا عايز افهم
  ","

   لا يا حبيبي .. العرف متفق إنها طول ما هي في بيت أبيها فهي في حكم المخطوبة !
   
   حضرتك مستحيل تقبل تكمل مع واحدة تقولك كان معقود علي ولم أعد بكرا .. وشياطين الدنيا هتلعب في راسك.
   
   الناس شاهدين على العقد .. مش الدخول ..
   
   الدخول لازم له إشهار.
  
"
90005,"
   ياترى ياشيخ لو واحده خانت زوجها وزوجها بيسال هتقوله مواجهه حاسمه؟!
  ","

   الله يحرق الأفكار اللي بوظت دماغكم دي !
   
   لا الوضع مختلف .. أيوه مختلف ولو أبيتم ..
   
   المرأة تستطيع أن تغفر .. وهي مش مجبرة تغفر .. لكن لو هتغفر مقابل صلاح حاله، ومقابل نجاتها من مجتمع مريض هيوريها المر لمجرد إنها مطلقة .. وهيجيب العيب فيها مهما كان السبب اللي دفعها للطلاق .. ومقابل إنها بتقول بحبه (كصاحبة السؤال) = يبقى ما ينفعش تسألي سؤال زي ده.
   
   يبقى:
   
   ١) عندها استعداد تغفر
   
   ٢) هو وعد بصلاح حاله
   
   ٣) خطوة الطلاق هي لا تطيقها
   
   يبقى كما نصحنا !
   
   أما اللي مش قادرة على كل ده = مش بتيجي تسأل أصلا .. دي بتكون خدت قرارها خلاص من زمان.
   
   أما الرجل:
   
   ١) فيا يقدر ينسى الأمر كأن لم يكن، ويعينها على توبتها النصوح .. دون تعييرها يوما ما مهما حدث !
   
   ٢) يا يفارق بالمعروف دون هتك للستر .. سيما لو فيه أولاد ..
   
   بس كده.
  
"
90006,"

    https://ask.fm/abuanaaas08/answer/146122770804?utm_source=copy_link&utm_medium=android
   
   طيب لو ده حصل يبقي زنا كده؟؟؟!
  ","

   مش زنا .. لكنه خيانة للأمانة !
   
   ومصيبة على راس البنت .. فرضا مات أو فركش قبل الدخلة .. هيبقى موقفها إيه ؟!
  
"
90007,"
   هى الواحده لما جوزها يخونها اكتر من مره مع انها مقصرتش معاه وحافظه سره وعمرها ماقالت لاهلها ع اللى هوا بيعمله خوفا من كره اهلها لو عرفوا ومطلعه جوزها ملاك قدام الناس بس من جواها مش قادره تستحمل مش عارفه اكمل معاه ولا استحمل واعصابى تبوظ اكتر ماهى انا بحبه بس خيانته ليا بتخلينى احس بالنقص منى ارجو رد
  ","

   أنت أصيلة !
   
   مواجهة صارمة حاسمة .. يا تتوب لربنا وتتقي ربنا في، يا نفترق بالمعروف بدون شوشرة ولا هتك أستار.
  
"
90008,"
   واحدة مكتوب كتابها بس لسة مش عملوا الفرح هل يجوز ان يجامعها
  ","

   لأ .. لأ .. لأ.
  
"
90009,"
   يا ترى فاكرنى ولا لا ☺
  ","

   حياك يا محمد 💚
  
"
90010,"
   أحبّك في الله 💚
  ","

   أحبك الله وأسعدك 💚
  
"
90011,"
   هل شرعا حلال يمشوا امورهم من ورا اهلهم بعد العقد؟؟؟!!
  ","

   هي زوجته وهو زوجها !
   
   فماذا إذن ؟!
   
   (المهم لا يجامعها ولا يقربه).
  
"
90012,"
   شخص كويس وعلي أخلاق وأهله كمان الفرق بينا كليه ودبلوم ده سبب يخليني ارفضه ؟
  ","

   لو ذكاؤه الاجتماعي والعاطفي يقنعوك = مفيش مشكلة خالص.
  
"
90013,"
   عاقد بقالي خمس شهور ، امها تمنعها من ان نجلس سويا بدون حجاب او ان نخرج سويا ، معدش طايق دا نهائي وعلطول في مشاكل بسبب دا اعمل ايه مع والدتها 😅
  ","

   راضوها .. ومشوا أموركم من وراها 😬
  
"
90014,"
   بالله عليك اجبني يا صاحب الجنه
،رأيتها فالجامعة،أحببتها عامين دون علم أحد سوا امها،ثم تقدمت لها مع اهلي وتم القبول،اتفقنا ع ميعاد الخطوبه،بعد ذلك ظهر اعتراض من اقاربي بسبب سؤء سمعه أحد أقارب امها(له علاقه ب ماضي)،الفتاه علي دين وخلق وجمال والحمد لله،انا احبها ومتمسك بها،انصحني وادعمني وقوي عزيمتي😓
  ","

   لو تحبها فعلا = مكنتش هتسأل سؤال زي ده !
  
"
90015,"
   انا مضايقة جدًا هو حضرتك هيكون ليك خلق تقرأ كلامي للآخر ؟ 
مش شرط القي رد الوقتي 
بس هو حضرتك عندك استعداد من البداية تقرأ كلام كتير ؟
  ","

   هنا صعب .. صعب جدا.
  
"
90016,"
   ياشيخنا انا من كتر مابقرا بقيت عاقلة وبحاول اتجنب جينات النكد وباقدر ظروف خطيبي بشكل زيادة بصراحة لاني اختبرت صدق حبه ف البداية ، حتى لما بحاول الفت نظره لحاجة معينة باجيبها بشكل هزلي بس ياشيخ الشيطان بيوزني وبيقولي خليكي زي البنات ونكدي وبطلي عقل :D اكمل ياشيخ ولا اعيش الدور شويتين :D قطوف تمتنع
  ","

   اوعي تمشي ورا الشيطان يا بنتي !
   
   ربنا يثبتك ويكملك بعقلك.
  
"
90017,"
   المقلمة ديه ممكن الاقي زيها ف مصر ؟
  ","

   لا أظن :)
   
   بخمسة ريال بس على فكرة.
  
"
90018,"
   انا مخطوبه وخطيبى كويس وبحسه صادق فى كلامه قلتله من الاول ع حدود الخطوبه وهو التزم بيها الحمد لله بس هو شخصيته قويه وجريئ دا فى العادى بس انا دايما خايفه منه بعد الجواز يضربنى او كدا انا كدا موسوسه هو قالى قبل كدا تعاملى مع اى حد غيرك ويوم ماهتلقينى بتعصب سبينى وأمشى لحد ماأهدى بس انا خايفه
  ","

   ما تخافيش.
  
"
90019,"
   عندي امتحانات و عايزة اتجوز 😞💔🙈😂
  ","

   طب قومي ذاكري بدل ما تاخدي ورقة الطلاق يوم النتيجة 😬
  
"
90020,"
   كل يوم اجي اذاكر حضرتك تفتح فمذاكرش هنسقط كده والله😂😂😂
  ","

   ملكوش حجة !
   
   أنا بفتح .. وبذاكر .. وهنجح بإذن الله 😃
  
"
90021,"
   مش ناوي تفجاءني وترد علي سؤالي انا مضايقه من نفسي جدا وخايفه الناس تخد فكره اني بحسد مع اني دايما بقول ما شاء الله اعمل ايه تاني؟
  ","
  ""ما شاء الله .. اللهم بارك !""
  
  خليها دايما في لسانك ..
  
  ما أحلاها .. جزى الله خيرا من علّمني إياها.
  "
90022,"
   ماما بتقولى يا عانس بتكون بتهزر واحيانا ادام بابا او جدتى الكلمه بتجرحنى اعملها ايه واوصلها ازاى انى بضايق حتى لو بضحك معاها يا شيخ نفسي يفهموا ان ده نصيب ومش بمزاجى
  ","

   مرة بينك وبينها بنوع من لطف وحسم .. ماما لو سمحت معدتيش تقوليلي الكلمة دي تاني .. ولو قالتها خاصميها شوية .. بعض يوم بس.
  
"
90023,"

    https://ask.fm/abuanaaas08/answer/145735212404?utm_source=copy_link&utm_medium=android
   
   طب وليه ماقلتش أن قدر ربنا انهم يتعرفوا ويعافروا أو يحاولوا عشان يوصلوا ويجتمعوا في الحلال ويخرجوا احساسهم ويرضوا ربنا خصوصا أن الموضوع جه بالصدفة حرفياً كانت صدفة
  ","

   عشان مبحبش شغل الأفلام، ومش وظيفتي هنا أخدعكم وأعيشكم في الأحلام !
   
   هذا مع زعمي أنه لا يكتب هنا عن الحب ومعناه وحدوده والتضحية فيه والعيش من أجله والصبر له وعليه وعنه .. كأنا.
  
"
90024,"

    https://ask.fm/abuanaaas08/answer/146121473908?utm_source=copy_link&utm_medium=android
   
   طب وإن كان الحمد لله راضيه الإمكانيات وحامده ربنا ، بس الناس بيقللوا منك ولو لوهله ثقتك تنعدكم 
دعواتك يا شيخنا
  ","

   طول ما منتظرين نشوف نفسنا من خلال الناس = مش هنعرف للراحة النفسية طعم !
  
"
90025,"
   ماشاء الله بيكون لسه عطيني اشعار انك بترد عل الاسئله اجي اشوف القي 50 ليك ف لحظه عل الاجابه  انت بتنزل الاسئله بالايكات 😂😂
  ","

   الله يستر علينا .. ويزيد ويبارك :)
  
"
90026,"
   إيه الأخضر اللي كان ف إيدك النهارده دا يا أبي😂
  ","

   متراقب ولا إيه 🙃
   
   دي مقلمتي الحبيبة .. أنا طالب نمطي، جدا 😬
  
"
90027,"

    https://ask.fm/abuanaaas08/answer/146069242996?utm_source=copy_link&utm_medium=android
   
   اى هو السواء النفسى يا شيخ وازاى اعرف انا انسانه سويه والا لا ولو انا مش سويه اعمل اى عشان اوصل للمرحلة دى
  ","

   الرضا عن الإمكانيات (شخصية واجتماعية) وسلامة الصدر للناس = سلامة نفسية.
  
"
90028,"
   ما هو أصعب قرار اتخذته هذا العام؟
  ","

   لم يكن قرارا بقدر ما كان خيارا وحيدا !
   
   الحمد لله والمنة.
  
"
90029,"
   لست سعيدة في حياتي
  ","

   مش هقولك: كفاية إنك مسلمة !
   
   ولا هقولك: الحمد لله بصحتك وغيرك على الأسرة البيضاء !
   
   ولا هقولك: بصي للي أقل منك = تحمدي ربنا !
   
   هقولك: طول منت مقتنعة إنك مش سعيدة = مفيش حاجة هتخليك سعيدة .. للأسف.
   
   أنا من كم شهر كنت بمر بأسوأ مراحل حياتي !
   
   أستطيع القول أني الآن أكاد أحلق في السماء سعادة ..
   
   هل فيه شيء كبير تغير عما كنت عليه ؟!
   
   أبدا ..
   
   هو شيء داخلي بحت .. سر يقذف بلا مقدمات ..
   
   اسمه: الرضا.
   

    https://www.facebook.com/m.atiia.soliman/posts/1559199470826559
   

"
90030,"
   كيف اصل اليك 😢جوزى مش بيخليني اخرج لوحدى خالص دايما يخرج معايا يا اما مفيش خروج .مش بعرف اقابل صحباتي ولا انزل مشوار مع اختى وسفرى للكليه بيوديني ويجبني ..هو شايفها حب ويراعيني وانا اوقات بتخنق او  وبحاول افهمه نتخانق ونزعل .محتاجه شويه مساحه او حريه اوقات بخاف من نفسي اعمل حاجه من وراه دماغه ناشف
  ","

   واضح لسه متجوزين جديد !
   
   افرحي بالوقت ده معاه .. بعدين الأمور هتاخد معدل طبيعي بالتدريج ..
   
   ولما تطلبي منه تنزلي مع أختك يبقى بذكاء ولطف مش بنوع ملل أو عدم رغبة في وجوده.
  
"
90031,"

    https://ask.fm/abuanaaas08/answer/146091595636?utm_source=copy_link&utm_medium=android
   
   الله يسامحك ده انا كنت لسه فرحانه اني جالي اشعار بانك جاوبت عليا لاني بحترم حضرتك جدا وبثق فيك ومن متابعينك 
الاقي الرد ده انا مقصدتش حاجه انا كنت بفهم منك بحكم سني الصغير وقله خبرتي 
انا عيطت من ردك والله
  ","

   معلش .. تعيطي وتفهمي، أحسن ما تتخدعي ولا توفي جرحك ساعتها دموع الدنيا، عافاك الله !
   
   القسوة هنا بتكون حرص وخوف .. لازم تفهموا كده ..
   
   ربنا يحفظك ويسعدك .. وبناتي .. وبنات المسلمين.
  
"
90032,"
   جيت من الشغل الصبح ونمت ماحستش بصلاة الجمعة خالص وماحدش صحاني كده حرام عليا؟
  ","

   صلها ظهرا.
  
"
90033,"

    https://ask.fm/abuanaaas08/answer/146069097844?utm_source=copy_link&utm_medium=android
   
   غير السائله ليه ياشيخ هو الحب بايد حد
  ","

   وسؤالك أمسخ وأرخم .. وأرخص !
   
   ده مش حب .. لا تظلموا الحب مع هذا المستنقع ..
   

    https://www.facebook.com/m.atiia.soliman/posts/1582474655165707
   

"
90034,"
   يا اخي والله الواحد يبغي يسيب التعليم ويتجوز لكن استحي استحي 😳💅💅
  ","

   إي .. استحي .. توّك على الزواج الله يصلحك .. يمديك تتعلمين ثمّن تعاينين خير بإذن الله :)
  
"
90035,"
   يا شيخ انا دايما ف ا
حيرة شوية اقول البس الخمار واشوية اقول الطرحة القصيرة اشيك وشوية ببقى نفسي انزل بمكياج وافتكر انه حرام بس مش برضى وبيبقى نفسي فيه ليه الحيرة دى وفى حاجات تانية كتير زى ميكون عايشة فى صراع بين شخصين
  ","
  ""إنا هديناه السبيل إما شاكرا وإما كفورا""
  
  ""وهديناه النجدين""
  
  يظل العبد في مجاهدة .. وتظل الجنة غالية.
  "
90036,"
   المحاربين القدامى 
المحاربين القدامى 
المحاربين القدامى 
بنحسبهم من امتى ؟؟؟؟؟؟؟
🏹
  ","

   من بعد سنة متابعة واستفادة ودعاء بظهر الغيب .. ولايكات 😬
  
"
90037,"
   مينعش الكلام دا ، رديت على سؤالين بتوعها بتاعة المكياج، وانا بتنشا ع سؤال واحد ، وفى الاخر هتجاوب ع دا وتسيب الاتنين اللى بعتهوملك، ايه الحظ دا ي ربى
  ","

   أنا عارف بأه .. نصيب 😬
  
"
90038,"
   بين سماء الأحلام و أرض الواقع!
  ","

   نحلق على جناح الأمل !
  
"
90039,"
   مكياج ؟ 😮
  ","

   أيوه طبعا .. ما هي تبقى سواد بره البيت، وألوان (بربرق) جواه 😬
  
"
90040,"
   نسبنا من الارتباط شويه 😂😂هو الواحد يعرف منين انه بيحب مجال معين يعني مثلا لو في مجال الواحد بيحس فيه بالراحة بيحس انه الكومفرت زوون بس مش بيحس بفضول ولا بتحمس للمجال ومجال تاني بيحس بفضول وتحدي بس خايف منه ومش مرتحاله ومش متأكد اذا كان ده شغف ولا مجرد رغبة لاثبات الذات ؟؟ يعني ايه هو الشغف برأيك؟؟
  ","

   أنا عن نفسي بحب الكومفورت زون 😬
  
"
90041,"

    https://ask.fm/abuanaaas08/answers/146090424180
   
   تعمد الإيذاء مخذل جدا يا شيخ بضغط ع نفسي عشان اسامح مش قادرة.. غدر و ظلم ثم كلام تلقيح ثم متعمليش فيها مظلومة ثم إن الحياة من غيرك احسن لحد م دخلت ف اكتئاب ادعيلي ربنا يرضى قلبي و يطفئ وجعه وحسبي الله فيهم والله حسبي الله ونعم الوكيل
  ","

   ودول يتسامحوا ازاي !
   
   دول بينا وبينهم يوم القيامة.
  
"
90042,"
   السلام عليكم .. 
بقتنع بكلام حضرتك جدا وبلتزم بيه .. عايزة اعرف ايه الحاجات الاساسية اللي النفروض اعملها ف حياتي عشان ابني شخصية ملسمة صحيحة "" بنت "" ..
  ","

   ١) تحافظي على صلواتك
   
   ٢) حجابك
   
   ٣) ورد قرآن وذكر
   
   ٤) البناء المعرفي بالقراءة وتطوير الشخصية بالدورات والخبرات
   
   ٥) البناء النفسي والعاطفي بممارسة هواية تحبيها
   
   ٦) حفظ قلبك وعدم السماع بفتح قلعته إلا من باب البيت، في وقت مناسب
   
   ٧) ما يمنعش بأه طبيخ ومكياج .. وما إلى ذلك.
  
"
90043,"
   مابغشش و لا بغشش حد ف الامتحانات بس مادة امبارح كانت رخمه و انا ربنا كرمني و عرفت احل فيها و غششت واحده معايا ف اللجنه و ندمت و بستغفر من ساعتها بس حاسه ان ربنا هايعاقبني و هاشيل مواد او هاسقط 💔
  ","

   أنا غششت اللي حواليا في مادة علم النفس العام 😞
   
   لكني أحرم على نفسي أغش من حد !
   
   وبعدين كلها قضية محصلة بعضها يعني .. شهادات بنشرب ميتها.
  
"
90044,"
   دلني ع شيء ان فعتله دخلت الجنة .
  ","

   الزم الفروض الخمسة .. ولا تنم إلا بصدر سليم للمسلمين.
  
"
90045,"
   يخصوص الغدر ... كنت مخطوبة واهلى شافو تصرفات من خطيبى واهله غير مبشرة لكنى اصريت عليه وقولت كفاسة اشوفه بيضحك دى عندى بالدنيا مش هكسر قلبه .  وهوووب دبل كلالك سابنى من غير مقدمات  وكسر قلبى (وطلع كلامى امى صح عنهم)😂
  ","

   محدش بيتعلم ببلاش !
   
   عشان كده مش دايما كلام الكبار بيكون تحامل وظلم. (بالذات لما يكونوا عاقلين)
  
"
90046,"
   ايه اللي يفصلك من حد خالص
  ","

   الغدر !
   
   ما عدا ذلك = أستطيع تجاوزه والمسامحة فيه.
  
"
90047,"
   شكلك نمت ي شيخ ومش هترد😔
  ","

   تصبحون على خير يا صحبة الجنة 💚
  
"
90048,"
   وانا مفيش حد عاوز ياخد رقم والدي 😂😂💔
  ","

   أيوه .. محصل الكهربا 😬
  
"
90049,"
   هو انا ممكن اكمل مع حد اخلاق وتدين فيما يظهر لكن مفيش اي ميل ليه بنتكلم قليل جدا ف زيارات بسيطة مخطوبة من اكتر من سنة غير ان فيه فرق اجتماعي مخلي امي مش موافقة وابي موافق 
لو سمحت نصيحة
  ","

   بداية مش مبشرة.
  
"
90050,"
   يا أبي أنا خطيبي ف هندسة وأنا ف طب واحنا حالياً ف امتحانات ، كل ما ينضغط يسيبني ويعاملني معاملة ولا كإني صاحبه حتى سؤال انا اللي بسأل 
ومن شوية اتخانقنا جامد وقالي نتكلن بعد ما نخلص امتحانات ، انا تعبت من تكرار الموقف دا ومعنتش عارفة اعمل ايه
  ","

   كلامكم المفروض يبقى بحدود أصلا !
   
   ووقت الامتحانات محدش بيكون طايق حد.
  
"
90051,"
   ادعي لاختي تخف عندها سرطان  21 سنة ادعيلها تخف وتفرح بشبابها دكتورة كمان 😔
  ","

   يا رب اشفها وعافها وأسعدها وأقر عينها .. يا رب ..
   
   ومن مثلها .. يا رب ..
  
"
90052,"
   انت مصدر سعادة وامل لنا 💓
  ","

   أرجو أن أظل كذلك، ما حييت .. بلا رجاء مقابل، إلا رضا ربي.
  
"
90053,"
   طيب احنا ك بنات سناجل الحمدلله ملتزمين والله.. لكن برضوا فطرتنا و احتياجنا للجنس الاخر و عواطفنا (احتياجنا للحب) بتطغا علينا..
نعوض الحرمان دا ازاى 😁
  ","

   طبعا .. ده ميل فطري، وحاجة طبيعية .. وعدم وجود الميل أو الحاجة دي يستدعي زيارة للطبيبة !
   
   نصبر ونثبت ونعيش المرحلة .. ونسيب كل حاجة لوقتها.
  
"
90054,"
   يا حبيبى  انا  اللى قولتلك بعتلها ع الفيس ومردتش عليا   
لانها  ياعم  بتغلِّى  نفسها  زى ما انت بتقول  
صفحتها  كلها  الشيخ محمد عطية  وغلى نفسك  غلى نفسك  وبحب الجملة دى اوى 
ارجوك  قل لى  رسالة  هبعتهالها  ع الفيس  
اسمها  هدى 💚  لعلك  تكون السبب يا شيخ
  ","

   اديله رقم والدك يا هدى .. هيبان ساعتها هو جد ولا لأ .. وأنت مغلية نفسك وزي الفل 🌹
  
"
90055,"
   الوقت الضائع خلاص راح? 😞
  ","

   فيه شوطين إضافيين .. نقدر نعوض 😃
  
"
90056,"
   ما شاء الله  تبارك الله لا إله إلا الله! في دقيقتين وصلت لايكات فوق ٦٠! كم متابعينك؟ 😂🙊 -اول مره اشوف كذا!!
  ","

   استرها علينا يا رب 🏻
  
"
90057,"
   انت الي بتجيبه لنفسك يا مولانا وبتدخل في وقت الاوفر ثينكنج الوقت الي لو حد شاف معزه قدامه هيرتبط بيها.. قابل بقي 😂
  ","

   كويس .. على الأقل يدبحها لما يحصل بينهم نضوب في المشاعر 😬
  
"
90058,"
   ش/محمد
انا هاعتبر اجابة حضرتك عالاسك بتاعي ده علامه من ربنا انه يوفقني ان شاء الله واتخرج علي خير ويرزقني عبداَ صالحا من عباده
بالله عليك ان تدعوا لي ..
  ","

   على فكرة الكلام ده عقديا لا يجوز !
   
   لا تعلقوا آمالكم في الله على أوهام تجبرونها أن تكون رسائل .. وليست كذلك.
  
"
90059,"
   دخول ليلى من زمان محصلتش
  ","

   وممكن دخول قيس برضه عادي 😛
  
"
90060,"
   يا شيخ  يا رب  ينجِّيك  ترد  ع اخوك 
معجب بها   واريد اتقدم   معى ف الجامعة  
انا اكبر منها  ب 5 سنين  جاهز  وسأكون رجلآ   بعتلها  ع الفيس لا ترد  لا تتيح فرصة للكلام ف الجامعة  
ماذا  افعل  يا اخى
  ","

   اديله رقم الوالد يا أختي، الله يسترك.
  
"
90061,"
   كله تمام والا ده النت؟؟
  ","

   يبدو إننا اتعشمنا بزيادة 😬
   
   (ملحوظة: كل اللي قالوا خرجنا من عنق الزجاجة للشاليموه = بلوك .. يا أظرف من الظرافة أنت وهو وهي 😏).
  
"
90062,"
   2017 بتمثلك ايه ؟
  ","

   خروج من عنق الزجاجة !
   
   أسأل الله أنها كانت فاتحة خير لما بعدها ..
  
"
90063,"
   صلاة المغرب 
أوشكت القاكم ياصحبة الجنة💚
  ","

   عشان كده دايما بنقول:
   
   ركزوا على السلامة النفسية .. كرم الخلق .. ورحمة الطباع !
   
   وطلعوا العيال من دفع الثمن .. الاستمرار مش دايما تضحية محمودة، كتير بيكون أكبر جناية على نفوسهم.
   
   وكل حالة ولها ما يناسبها ..
   
   الله المستعان .. اللهم صلاح الحال والبال.
  
"
90064,"
   طفل 4سنين وبباه ومامته منفصلين ودائما بيسأل عنه وفاكر أنه مسافر وهيرجع بس الحقيقة أنه مش هيرجع ولا بيسأل فيه والطفل حاسس بده الصح نقوله الحقيقة ان بابا مش هيرجع ولا نقول له ايه
  ","

   خليكم على مسافر ..
   
   آه ممن يتنصلون من كونهم آباء أو أمهات !
  
"
90065,"
   سلام عليكم 
لو سمحت  ماما شايلة مبلغ لجهازى و خالتى عاوزة تستلف اكتر من نصها و ماما خايفة ربنا يرزقنى بعريس فى الفترة اللى هياخدوا فيها الفلوس دى  هما هيستلفوها اكتر من سنة
  ","

   حق ماما ترفض !
  
"
90066,"
   طب والله حلمت بيك انهارده قابلتك ف المنصوره  😄 
وقلتلك يلا نلعب ماتش اتهربت من الماتش بس ف الاخر اقنعتك وحطيت عليك 😅😅
يارب يتحقق 💙
  ","

   ههههههه
   
   دايما الواحد بيحلم بالشيء بعيد المنال .. قال حطيت عليك قال 😛
  
"
90067,"
   كنت بقول عمري ما هتجوز واحد بتاع بنات اقوم احب واحد بتاع بنات .. واجع قلبي ي شيخ دايما وبردو بحبه 💝
فوقني بالله
  ","

   سؤالك ماسخ ورخم .. ورخيص أوي كمان !
  
"
90068,"
   شيخ انا زوجى من نوع اللى لازم ياخد علشان يعطي بمعنى انو لا يعبر عن مشاعره إلا إذا أنا بدأت وطلبت منه ده ولا عمره جاب لي هدية ولا بيفكر مرة بعمل مفاجئة تسعدني والعلاقة الخاصة سيئة بالرغم من انو كان بينا حب بس هوا دمره باهماله وأنا 29 سنه يعنى ليسا محتاجة إشباع عاطفي وجسدي وكمان هوا مهندس بحرى وبيسافر
  ","

   لازم وقفة .. وتشوفي الدنيا رايحة بينكم على فين.
  
"
90069,"
   احنا عاقدين ياشيخ هو مسافر وبيطلب سعات يشوفني بملابس ضيقه. ..وكدا هو حرام لو رفضت. .والكلام بردو لو فيه تجاوزات حرام ولا ايه
  ","

   المهم تضمنوا الحاجات دي ما تتسربش.
  
"
90070,"
   عدد متابعينك كام يا شيخنا بالله عليك ترد 😄
  ","

   هتفرق ؟!
   
   بقالك سنة بتسال السؤال ده ..
   
   عموما فوق ال ١٠٠ ألف .. ربنا يبارك في الحبايب 💚
  
"
90071,"
   مش عايزه اوريله ابنه عشان اشفي غليلي
  ","

   اتقي الله !
   
   لا تخلوا الأولاد أبدا طرف في معادلات انتقامكم .. مهما كان اللي قصادكم ما يستاهلش.
  
"
90072,"
   ا شيخ متقدم لي واحد كويس واخلاقه حلوة بس استخرت ومن ساعتها مخنوقة واهلي مش عاوزين يشوفوني رافضة واما اقولهم خلاص موافقة واعيط يبدأ الضرب والإهانة وكل كلامهم انه ربنا هيذلني وهيكرمني بواحد يطلع عيني وهندم والله بجد تعبت وياريت  حضرتك تعبرني  ربنا العالم باللي فيا وآسفة لو طريقة كلامي بشعة
  ","

   ايه سبب كل ده ؟!
   
   لو مجرد خنقة غير مبررة = لا تلتفتي لها.
  
"
90073,"
   يا أبا انس . لازم ترد المره دى .انا طالب ف اخر سنه ف كلية تعتبر مرموقه ف مجتمعنا 
ومعجب بواحده معايا ف الكلية لكن مش قادر اقولها غير لما اكون قادر افتح بيت بحاول اعرفها من غير كلام كده وحسيت منها بنفس الشعور ده برضو من غير ما تتكلم معايا . رأيك افاتحها ولا استنى لما اتخرج خصوصا انها اصغر منى بسنه..
  ","

   ظبط أمورك يا حبيبي، ثم تقدم ..
  
"
90074,"
   يا شيخ باحب بابا جدا و متعلقه بيه وباحيله ع كل حاجه لما باكون متضايقه باحب اقعد جنبه واحكيله واحضنه عادي ولا مينفعش؟؟؟ 20سنه
  ","

   ما ينفعش غير كده !
   
   ده الأصل والمفروض .. اللي كلنا بنحاول نسد القصور فيه هنا ..
   
   ربنا يبارك لك فيه .. ويبارك له فيك ..
   
   ويملأ بيوت المسلمين مودة ورحمة.
  
"
90075,"
   بزعل من خطيبي ع اقل حاجه رغم اني عارفه ظروفه ومنغير قصد مني بتغير ف كلامي وقلبي بيوجعني مع اني مقدره وده بغير قصد مني 
وف نفس الوقت بتصالح بكلمه 
هو المفروض ده ايه ؟
  ","

   جينات نكد أصيلة، قديمة قدم نهر النيل 🙃
   
   روقي الله يسترك .. الحياة بسيطة ومش ناقصة ضغط وكلكعة.
  
"
90076,"
   حضرتك ليه مش بتجاوب.. انا مش عارفه اتعامل مع الناس خالص وبميل للوحده والكل ملاحظ ده حتى ف البيت عندي وده مسببلي مشاكل مش عارفه امشي اموري حتى ف الشغل.. انا طبيبه
  ","

   محتاجة استشارة نفسية يا دكتورة.
  
"
90077,"
   تع فظفظ تع فظفظ تع تع تع تع تع تع تع تع تع طراخخخخخخخ بوووووم تششششششش
  ","

   خدي الجوال من ايد الولا الله يكرمك 😏
  
"
90078,"
   هو ليه حضرتك مش بترد علي اسألتي
  ","

   برد على اللي بلحقه والله يا إسلام.
  
"
90079,"
   متقدملي شاب كويس جدااا يا آبا انس وفي ملامح منك 😂 اه والله بس،اقصر مني 😞 والموضوع ده مضايقني  اقول لأ من اولها ولا ادي نفسي فرصة في الخطوبه
  ","

   لو مش هيهمك كلام ولا تعليق حد .. ومش قصير عنك أوي يعني ومعجبة بخلقه وطبعه = ادي لنفسك فرصة في الخطوبة.
  
"
90080,"
   جوزى مسافر واتغير معايا جدا وبىا لسانه طويل وانا اقوله اهتم شويه بيحصل خناقه وشتمنى باامى المتوفيه وابى كمان متوافى وف اخر مره كلمنى قالى ف عريس قدامك عاوز يتجوزك ولا ايه وكل دا علشان بقوله اهتم وانه بعيد بقالوا سنه ونص ومش شاف بنته لحد دلوقتى ..اعمل انا ماليش حد وهو مش بيسال عليا انا وبنته خالص
  ","

   يا يكون هو منيل بنيلة أصلا وحضرتك اللي معرفتيش تحكمي على طبعه من البداية (كلمة قذرة أوي تتقال من زوج لزوجته حكاية عريس دي) .. يا يكون بيتعرض لضغوط ولخبطة ظروف مخلياه يخبط التخبيط ده .. وبتزودي أنت اللخبطة بضغطك عليه في وقت مش مناسب !
   
   عموما .. في وقت صفا كده لوميه على كلامه ده، ويحاول ينزل إجازة يظبط حاله معاك وحالك معاه .. سنة ونص حد كتير أوي للبعد ..
   
   ولو السفر هيخرب بيتكم كده = ينزل، ورزق هنا رزق هناك.
  
"
90081,"
   بالله عليك جاوبني يا شيخ انا اتعرفت على واحد من سنة تقريبا احببته كثيرا و هو شخص  مناسب جدا خلقا و دينا و لكن الظروف ماكنتش معانا فقررنا نبطل نكلم بعض حتى  تتسر الامور و هو يجتهد الان  لكي يتقدم و انا وعدتوا اني راح استناه بس اتقدملي شخص مناسب  دينا و خلقا و اهلي ضاغطين عليا مشان اقبل اعمل ايه ؟؟
  ","

   وافقي على المتقدم !
   
   (عشان بس محدش يستغرب .. أولا: مبدأ الانتظار دايما بيكون مرفوض عندي لأن مش مضمون أبدا بعد ما تنتظر وتضيع على نفسها فرص أفضل يغير هو رأيه أو يعرض ما يمنعه وساعتها خسارة البنت بتكون أكبر .. ثانيا: ما دامت سألت يبقى يا ضعفت أمام الضغط، يا تسرب القلق لنفسها فعلا .. بالتالي لازم توافق على المتقدم .. ثالثا: هو يجهز أموره وقت ما يجهز، ولن يعدم مناسبة له بإذن الله).
  
"
90082,"
   ازيك يا شيخنا بيتقدملى ناس لكن انا كل ما اوافق موافقة مبداية ارجع اكتئب واحس انى اتسرعت وانى رافضة فكرة الجواز دى نهائى مع انى نفسى فى عيال كتير والله 😭 انصحنى يا شيخ
  ","

   لا تلتفتي لهذا التردد.
  
"
90083,"
   🌸🌸🌸
  ","

   توكل على الله يا غالي.
  
"
90084,"
   ماتقول حاجه لامي متقدملي واحد ومااشاء الله ف كل حاجه وكلهم عارفينه وهيرفضوا عشان هو من القاهره وانا من المنصوره
  ","

   وإيه المشكلة بس يا أمي !
   
   ده حتى مع الطريق الجديد ساعة ونص وتكوني عندها بإذن الله ..
   
   الزوج الصالح هو أغلى المقاصد .. ولو هيقعدوا في آخر الكون ..
   
   دورنا نطمن عليهم ونفرح بسعادتهم .. وبس.
  
"
90085,"
   نفسي ربنا يرزقني بزوج صالح.. ونفسي حضرتك ترد عليا قبل ما اموت
  ","

   إن شاء الله تسعدي .. والجميع يا رب :)
  
"
90086,"
   عندما يحدث سوء تفاهم حول موضوع ما بين زوجين
وقالت الزوجة لزوجها انت‘‘ انسان ناقص‘‘
فرد عليها زوجها انتي انسانه ناقصه
 لأنك قلتي كلمه زي دي لزوجك

ماذا يفعل الزوج ؟
هل يصالحها وهوه عنده المقدرة لذلك ونظرا لظروف حملها وتقلبها المزاجي

ام ينتظر لتصرفها وكيف ستعالج الموضوع

لأنه يخشى أن تتعود على ذلك
  ","

   وقت الزعل ياما بيتقال ..
   
   في المواقف اللي زي دي بنحتاج قاعدة: ""أخذ الحق صنعة"" !
   
   يعني في وقت صفا كده نتلاوم ونتعاتب ونتصافى ونتعلم معدناش نكرر الغلط تاني ..
   
   العمر مفيش فيه أيام كتير تضيع في زعل وخصام .. ما دام الأصل إننا منقدرش نستغنى عن بعض !
   
   وتستمر الحياة ..
  
"
90087,"
   سامحنى
  ","

   حاضر 💚
  
"
90088,"
   مخطوبة و كاتبين الكتاب و هو يحبني جدا و أنا ""بليدة"" لا ابادله الشعور نفسه ، طيب جدا معي لدرجة الغباء ، اشعر ان عقلي ممسوح لا أهتم لشيء لا هدف في حياتي . لا أعرف ماذا اريد اه و الله .انا ضائعة و لا اريد  ان يضيع احد معي او يتورط فيّ .
أشفق عليه و افكر في انهاء علاقتنا اعرف اهلي سيرفضون و ساصبح مسخرة
  ","

   كثير ممن يقرؤون كلامك الآن (هيمصمصوا) شفايفهم غضبا منك، ومن جحودك النعمة !
   
   لكن أنا هقولك: لازم تحطي إيدك على الخلل اللي مخليك واصلة لهذه المرحلة من اللامبلاة .. إياك تتسرعي في قرار هتندمي عليه بعد التعافي.
  
"
90089,"
   هل قابلت شخصًا مشهورًا من قبل؟
  ","

   كفاية أنا علي يا آسك .. معندكش نظر 😬
  
"
90090,"
   خش ذاكر احسن ما تتقفش و انت ماسك الموبايل 😌😌
  ","

   عندك حق برضه .. الواحد يفضل يتمادى لغاية ما يتقفش ويبقى شكله وحش .. يبقى بالذوق أحسن 😬
   
   ألقاكم يا صحبة الجنة 💚
  
"
90091,"
   شخصيتك جميله اوي مشاء الله
  ","

   جمّلنا ستر الله !
   
   اللهم تمامه .. ودوامه.
  
"
90092,"
   كلنا نفسنا نرتبط 😂😂😂
  ","

   اتكلم عن نفسك 😬
  
"
90093,"
   الاخوات ايه لازمتهم غير انهم يرخمو على اخواتهم ويستفزوهم بالكلام
  ","

   إننا ما نقدرش نبعد عنهم مهما حصل !
  
"
90094,"
   شيخنا بابا امبارح ترك علبة السجاير ف غرفتي وكانت الساعه ١ تقريبا وانا اللي كنت صاحيه بس فمقدرتش اقاوم وشربت واحده 😂🏻♀️
هو حرام بجد ولا ايه
هي دي تاني مره اشربها
اول مره كنت ف اعدادي
انا بنت وف اولى جامعه
  ","

   احنا في زمن صعب 🙃
   
   هو الإنسان دعيف أي نعم .. بس مش كده يعني 😂
   
   معدتيش تعمليها تاني.
  
"
90095,"
   انا بقى بتعاير من اختى علشان قولت نفسى ارتبط 💔
  ","

   طنشوا من لا يفهمون .. أو لا يرحمون ..
  
"
90096,"
   هو ايه المشكلة انه بينزل صور لنفسه يا شيخ؟
  ","

   مش مشكلة .. وحقها تقبله، أو تتقفل منه !
  
"
90097,"
   نفسى ارتبط هل دا خلل منى ؟
  ","

   الخلل كله لو مش نفسك، ومش فارق معاك !
   
   يا جماعة دي حاجات طبيعية مركبة في البشر جميعا .. الشرع الحنيف مش بيهاجمها ..
   
   الشرع بينظمها ويضعها في إطار طاهر .. يحفظها ويجعلها نافعة للدين، والدنيا.
  
"
90098,"
   انتا famous اوي ي شيخ
  ","

   المهم السماء .. كيف تنظر لي !
  
"
90099,"
   قصه هدايتك يا شيخ😍
  ","

   يا رب أكون اهتديت فعلا !
   
   يا رب أكون على حال يرضيه .. حتى ألقاه عليه.
   
   (مش لازم كنت مغني أو ممثل .. إلخ عشان يبقى لي قصة واحد صاحبي مات فيها أو سمعت هاتف في المنام !
   
   كل واحد منا له في حياته محطات بيرجو ربنا تكون توجيه لخط سيره .. إلى باب الجنة ..).
  
"
90100,"
   ياشيخي رفضت واحد من قبل مانقعد  لان اتقفلت من الفيس بتاعه مبيعملش حاجه غير انه بينزل صور لنفسه وقال لفظ وحش في كومنت عنده 
كدا انا ظلمته ؟!
  ","

   لأ .. حقك.
  
"
90101,"
   حاضر هروح اصالحه هعمل ايه يعنى انتوا صنف غريب
  ","

   ربنا يجبر خاطرك .. ويخليهوملك يا رب 😃
  
"
90102,"
   هي البنت المحترمه اللي تمنع الاختلاط بالولاد و ميكنش عندها زمايل ولاد ولا المحترمه اللي تبقي وسط ميت ولد و مفيش حد يقدر يتعدي حدوده معاها و الكلام كله في سياق الاحترام ؟
  ","

   الاتنين .. لكن لما يكون الكلام لضرورة وبس !
   
   أما نظام شلة وصحوبية وكده = فما ينفعش .. حتى لو مش بنشكك في محافظتها على نفسها.
  
"
90103,"
   للاخت اللى عندها مشكلة فى تدخين خطيبها تقدر تستشير طبيب يساعده فى الاقلاع عنها فى ادوية مخصوص تساعد على الاقلاع عن التدخين و بتفيد جدا بيدوهم نسبة النيكوتين و يفضلوا يقللوها تدريجيا و بتنجح جدا ان شاء الله
  ","
  ....
  "
90104,"
   رد عليا لو سمحت هو انا لما جوزى يبقى فيه مشكله بينا واحنا الاتنين منحكيش لاى حد ونتصرف قدامهم كاننا مفيش بينا حاجه بس لما يطلع شقتنا ميكلمنيش وزعلان برده ده يبقى ايه
  ","

   تبقى أنتم الاتنين ولاد أصول .. وحرام تضيعوا يوم من حياتكم سوا في زعل !
   
   تصالحا .. تصالحا ..
   
   ربنا يسعدكم.
  
"
90105,"
   في الفيديو عمال تبص يمينك كتير  قاعد على الاسك من ورا ماما ولا ايه 😂😂😂
  ","

   ههههههه
   
   براقب الباب عشان ألحق أخبي الموبايل 😬
  
"
90106,"
   صباح الورد يا شيخ🌹🌸🌼
من المنصوره نتمنلكم يوم جميل ⚘
  ","

   في المنصورة يومي معكم أجمل :)
  
"
90107,"
   امبارح كان آخر امتحان نظري لينا في الكلية بفضل الله 😊
طب المنصورة السنة السادسة ياشيخنا 
قولت أشارك فرحتي مع حضرتك وصحبة الخير 
بالمناسبة حضرتك من الناس اللي هونت عليا الأيام اللي فاتت 
جزيت الجنة :)
  ","

   كل البركة يا دكتور .. الله يسعدكم ويتم عليكم بخير ..
   
   طب هنشارك الفرحة (قرديحي) ولا مع موزة المحمدي ؟! 😬
  
"
90108,"
   انا متجوزة وحماتي عاوزه تتدخل في كل حاجة في حياتي انا وجوزي تسمي اولادي علي مزاجها وعاوزاني استئذنها قبل ما اخرج واخدمها هيا وبنتها ولو معملتش كدا تزعل مني وانا مش عاوزها تزعل بس رضها صعب انا عندي جامعة ومش فاضية لخدمتها وهيا عندها بنات   انا كرهت حياتي بسببها والضغط اللي عليا وجوزي عاوزني ارضيها
  ","

   بقول لزوجك:
   
   فرق كبير بين البر وبين إيجاب ما لم يجبه الشرع بالتالي تجر للظلم !
   
   فما تسمحش لماما (تبتزك) بدافع البر سيما وحاجتها مش ملحّة، وزوجتك ما جبتهاش من بيت أبيها عشان تبقى خدامة لإخواتك البنات !
   
   وفي نفس الوقت بالرضا كده والكرم زوجتك تقدر ترضي ماما وتعمل اللي تقدر عليه معاها .. واللسان الحلو والصبر والتغافل بيمشي الدنيا ..
   
   وأنت دورك تراضي ماما وتلتمس لزوجتك العذر عندها .. ودورك أيضا تشكر زوجتك وتشجعها وما تحملها فوق طاقتها ..
   
   وأما أنت أيتها الزوجة فكلامك يوضح أنك امرأة أصيلة، خرجت من بيت كريم .. فاحتسبي ما تفعلين لله أولا؛ وقديما قالوا: ""لجل الورد = ينسقي العلّيق"".
   
   وتستمر الحياة ..
  
"
90109,"
   خطيبي (عاقدين العقد) مشكلته أنه يشرب سجائر ، غير ذلك فهو انسان رائع (ماشاء الله) في كل شىء، وانا احبه جداً في الله، ولكن كيف عليّ أن أساعده لكي يقلع عنها؟هو يريد أن يقلع ولكن لا يستطيع بعد أن اعتاد عليها!
وجزاك الله كل خير:))
  ","

   لو ده عيبه الوحيد = نقدر نصبر عليه مش مشكلة !
   
   وواحدة واحدة نشجع بعض ويتركها بإذن الله ..
   
   المهم استمتعوا بحياتكم ولا تخلوها عقدة مالهاش حل تبنوا حواليها دايرة نكد ..
   
   الله يسعدكم ويحفظكم .. ويعافيه.
  
"
90110,"
   نفسي مره ابقي الفينشار 😂😂 
القاكم علي خير يا صحبه الجنه 💚
  ","

   تصبحون على خير يا صحبة الجنة 💚
  
"
90111,"
   ليش الحب آخذ هالمساحة من حياتنا ؟
  ","

   لأننا بشر .. من لحم ودم !
   
   لأن الحب حاجة فطرية فينا ..
   
   المهم كيف يأتينا .. وكيف نوجهه.
  
"
90112,"
   اتابعك من اليمن ياشيخ💜
  ","

   يا حيا الله اليمن السعيد .. اللهم أصلح حاله ومصر وبلاد المسلمين ..
  
"
90113,"
   ربنا يطيب قلبك
عارف انت في اسئله إجابتك فيها طبطبه اللي هو متزعلش خيرها في غيرها
💚💚💚
  ","

   كلنا بنحتاج ده .. جدا !
  
"
90114,"
   أخو خطيبتي اتصل بيا من شوية وقال كل شيء نصيب عشان مشكلة تافة جدا! وأنا كنت بحبها وهي بتحبني إزاي اتخلت عني بالسهولة دي!
قاعد أقرأ في رسايل الود بينا، والأشعار الي كتبتها فيها، ومسحتهم😓
شيء صعب تاني خطوبة وبعد ما اتعلق اترفض قلبي كره الناس والجواز، هي قلوب الناس لعبة!!
واسيني يا حبيب
$$$$$$
  ","

   اللي فاتك = فوته ..
  
"
90115,"
   تزوجت غيري ولكن كنا نحب بعض جدا مفيش نصيب ولكن ادعي لها بالخير والذريه الصالحه لاني احببتها بصدق..وتفرقنا ومازال حبها جوايه..وشيلت فكرا اني اخطب او اتزوج..بدعليها دايما تكون مبسوطه ولكن تعبان جدا 👇👇
  ","

   هتتجاوز حبيبي .. بإذن الله ..
   
   ربنا يسعدك ويرضيك.
  
"
90116,"
   يا شيخ اذا قال لي شخص انه يحبني 
وانا معجبه به ولكن لم اقل ذلك حين ابلغني وسأل هل اقبل به ام لا فكان الرد لا استطيع  الاجابه الان لاننا مازلنا في اول مراحل التعليم الجامعي وكان هذا رد قاطع علي قوله ولم اتحدث اليه ابدا ولكن خائفه بان اكون قد جرحت مشاعره فهل هذا صحيح 🙁 جاوبني بالله عليك
  ","

   غلّي نفسك .. لا تتعجلي شيئا قبل أوانه.
  
"
90117,"
   ماذا ستفعل إن كان لك قلبين💚
  ","

   سأحبهم .. بهما .. أيضا !
  
"
90118,"
   مش حابب تتغلب تاني يا مولانا؟! 😂

الامتحانات وخداك مننا 

دعواتك علشان بنلفظ أنفاسنا الأخيرة تحت الكتب
  ","

   أنت عارف سيديهاتك معايا 😃
   
   الله يوفقنا جميعا يا غالي 💚
  
"
90119,"
   يارب تكون شوفت رسالتي حتى وان لم ترد
  ","

   شفتها حبيبي .. ودعوت بالخير ..
   
   أسعدك الله وبشرك ..
   
   خيرا رأيت، وخيرا يكون .. آمين.
  
"
90120,"
   قيمة الأنسان بالكليه ياشيخ؟!!
  ","

   قيمة الإنسان ليست بشيء إلا روحه وحسن عمله.
  
"
90121,"
   احبه كثيرا 
انقطعت كل الأسباب 
وقيل لي مستحيل ووهم 
ولكني لا اقطع الدعاء 
قلي شئ يزيد ثقتي بالله
  ","

   لا تعلمين أين الخير !
  
"
90122,"
   الصلاه وحشتني ... نفسي ارجع اصلي
  ","

   الباب مفتوح !
   
   لا يمنعك الشيطان.
  
"
90123,"
   ايه الفرق بين التسامح والتنازل؟  و هل علينا اثم ان لم نسامح المتكبر اذا كان الرجوع اليه يزيده كبرا؟ 
خصوصا ان كان من صلة الرحم..  حقا اذيت و غير مسامحه حتى الان
  ","

   التسامح لمن يقدّر !
   
   والتجنب للأنذال.
  
"
90124,"
   بنتى اتخطبت لواحد من سنه كل الناس بتشهد باخلاقه  ولكن هى بتقول انه ممكن يضرب اخواته البنات على مواخرتهم وكمان مع بنات اخواته الكبار ممكن يشلهم ويحضنهم وممكن يهزر مع مامته ويمسكها من صدرها او يحط فمه على صدرها كانه هيرضع وبيهزر ويضحك بعدها مش عارف هى التصرفات دى من انسان سوى وكويس ولا
  ","

   لأ .. هذه أمور لا تبشر بخير.
  
"
90125,"
   ارتكبت كبيرة من الكبائر ولكن مش حاسه بتأنيب ضمير قوي وكررتها أكثر من مره، أنا خايفه من قلبى اللى حاسه انه مات، ممكن أعرف ايه اللى ممكن يوصل الانسان للمرحلة دي وازاى يتعافي؟
  ","

   يتعافى بالإقلاع .. واستحضار الوقفة بين يدي الله !
  
"
90126,"
   هل قمت من قبل باستغلال أي شخص؟
  ","

   آه .. بستغلك يا آسك 😬
   
   عشان الحبايب :)
  
"
90127,"
   محمد عطية الإنسان يحب يقول ايه لمحمد عطية الفنان
  ","

   بيقوله:
   
   عارف إنك محروم من حاجات كتير في حياتك .. قربك من عيالك، دفا وجودك مع أهلك .. قعدتك الوقت مع أبوك تشوفوا ماتش الزمالك وتشجعوا المقاولون 😬
   
   لكن هتفضل بخير ما دام الأمل ملء عينك، والرضا نبض قلبك، والحب ممزوج بكيانك.
   
   (معلش .. فصلت الجو بدراما، مع إن السؤال طالب ألش الصراحة .. لكن كنت لسه بتكلم في المعنى ده مع بابا الوقت .. اللهم لك الحمد؛ أشكرك ولا أكفرك).
  
"
90128,"
   لماذا لايجوز زواج المسلمة من المسيحي؟
  ","

   عشان ده حكم ربنا.
  
"
90129,"
   ياكثر غلطاته وياكبر ذنبه . . مايعتذر حتى ولو كان غلطان !! أسآمحه دآيم لأني أحبه . .
  ","

   بس يبغاله وقفة .. تصحيه ..
   
   ترى اللي يتعود على السماح دوم = ما يقدّر، ويتمادى !
  
"
90130,"
   في واحد بيبعتلي علي الآسك و بيقولي اني معاكي في الجامعة و كل فترة طويلة يبعت سؤال هو كده بيحب وناوى خير انا عايزة أبلكه 
ايه رأيك ي شيخ؟
  ","

   لو كل اللي مع حد في الجامعة ناوي خير = البلد كلها هتروح للمأذون 😬
  
"
90131,"
   حضرتك بتلعب فيفا 18 يا شيخنا ولا ملكش ف الكورة؟ 😃
  ","

   ما بلعبش غيرها :)
  
"
90132,"
   خطيبي دكتور سنان ممكن اجيبلة اية هدية ؟
  ","

   حلوة دي 😬
  
"
90133,"
   كل شيكولاطة كاتير كاتييير حيلوة اووي للذاكرة بتنفع في المذاكرة و كدهون 😂😂😂
  ","

   أنا نفسي أفهم ازاي دول يتجمعوا الوقت !
  
"
90134,"
   كنت عايشة في السعودية و كنت شخص اجتماعي و بحب اتعامل مع الكل و كنت كل فترة بعمل اي حاجة بحبها و اطور نفسي و كان عندي قدرة استيعاب و تركيز عالية و كل ده للاسف اتغير تماما من ساعة ما جيت مصر مليش نفس اعمل أي حاجة خالص و لا حتى 
 اذاكر و انا في طب أسنان و تركيزي و استيعابي قل جدابالتالي شغلي مش اد كده
  ","

   دي صدمة طبيعية في الأول الكل في نفس ظروفك بيتعرض لها .. مع الأيام هتتأقلمي بإذن الله .. المهم ما تستسلمي.
  
"
90135,"
   والله ياشيخ اعانگ الله شكل حضرتگ مجهد جدآ ربنا يوفقگ يارب وتنجح بس رد عليا مش كده يعني 😂✋
  ","

   سهر وصحيان بدري 🙃
  
"
90136,"
   ما حيله المشتاق يا شيخنا ؟
  ","

   ياكل كويس وينام كويس يا روح شيخنا 😬
  
"
90137,"
   خطيبي بضل بيحكي معي حكي جنسي يا شيخ 💔
  ","

   لو خطيبك بمعنى لم يعقد بعد = فإياك تسمحي له بالتمادي في هذا.
  
"
90138,"
   حضرتك زي بابا..  ممكن تجاوبني ،انا وجوزي متخانقين وهو مسافر جدة نفسي اصالحه ونتصافى مع انه هو اللي غلطان والله بس انا بحبه ومش عايزة ابعد عنه  وهو بيتابع حضرتك ينفع تقوله يصالحني ونرجع زي زمان
  ","

   العمر والله ما يستاهل نضيع منه حاجة في زعل !
   
   اليوم اللي بيروح = مش بيرجع ..
   
   ما دمنا بنحب بعض = يبقى لازم نحرص ما نندمش على يوم ما سارعناش فيه لسعادة بعض ..
   
   دموع الاعتذار لا تروي صبار المقابر، ولا تزيد الأكفان نصاعة.
   
   تصالحوا .. ربنا يسعدكم ويهدي سركم.
  
"
90139,"
   مش عايز ترد عليا ليه😢
   
    https://ask.fm/abuanaaas08/answer/145971926644?utm_source=copy_link&utm_medium=android
   
   اناندمت وقولتله ان مش هاعيدها تانى بيقولى مصدقك بس رد فعلى خارج عن ارادتى وبحاول ارجع طبيعى ومش عارف
هوارتضاك حكم بينا ومش عايزين نسيب بعض عايزين نحل المشكلة ونرجع علاقتنا كويسه ساعدنا ياشيخ
  ","

   هيقدر يغفر وينسى ولا يعيرك أبدا باللي قلتيه ولو بعد حين .. ولا لأ !
   
   هيقدر يتعامل بثقته فيك كما كانت، كأنه لم يعرف شيئا ولا لأ !
   
   لو عنده شك ومش هيعرف = يبقى الفراق أرفق بكما .. من الآن ..
  
"
90140,"
   يحتاج لي فتره نقاهه شهر كامل من كل شيء .
  ","

   اقفل كل حاجة .. عش مع الصلاة والقرآن والذكر والقراءة .. ويا ريت مكان فيه بحر !
   
   افصل روحك عن كل الأثقال .. وعد محلقا، بلا أحمال.
  
"
90141,"

    https://ask.fm/abuanaaas08/answers/146023810932
   
   لسة فيك صفات طلبة علوم 😏😂
  ","

   أنا chemist قبل ما أكون psychologist 😃
  
"
90142,"
   كنت سألتنا كنا هنقولك القوانين بتبقي مكتوبة  😂😂
  ","

   سألت وقالوا .. بس طبعا قلت لنفسي افرض الدكتور عمل مقلب وحب يختبر الطالب النجيب وسط الدفعة .. حبيت يبقى أنا 😂
  
"
90143,"
   احصا ايه ياشيخ! 
مش المفروض آداب علم نفس! 🤔
  ","

   إحصاء وصفي حضرتك .. له علاقة وثيقة بعلم النفس؛ إذ أنها تساعد في التحكم في البيانات التي تجمع عن فئة ما أو مجتمع ما .. بغية الوصول لوصف وتحليل ومن ثم تنبؤ وضبط لتلك المعطيات ..
   
   أكمل ولا كفاية ! 😬
  
"
90144,"
   و لو بعد ارتباط وخرجنا بالمعروف الاقيه كاتب كلام بمعنى أنه ندمان و خطب ف وقتها و اي  حد يسأله سبتو بعض ليه يقول  كلام مش تمام وانا اي حد بقول نصيب وربنا يرزقه بالاحسن بس مقهورة َتعبانة لان هو الغلطان والله وسابني بعد م اتذللت له وجرحني فمش قادرة انسى الوجع وتربيتي منعاني اقولكلمة ف حقه الندل دا 😣😣😣😣
  ","

   منت قلت: ""ندل"" !
   
   يبقى نحمد ربنا اللي نجانا .. ونكمل حياتنا .. كلام ما بعد الفراق؛ كل واحد فيه بيعمل بأصله.
  
"
90145,"
   شفت حضرتك إنهارده في الكليه قبل الامتحان كنت واقف بتراجع وشفت حضرتك تاني بعد الامتحان ، تفائلت جداً قبل الامتحان والله 😂
  ","

   شكرا شكرا 😬
   
   كنت قاعد بدح في قوانين الإحصاء .. وفي الآخر لقيت الدكتور كاتبها في ورقة الأسئلة 😢
  
"
90146,"
   كنا بنحب بعض و اتفقنا على الخطوبة و اهله رفضونى لانى من محافظة تانية  هو خطب و انا مش عارفة اتعايش و حاسة ان اليوم بيعدى عليا بسنه و مش عارفة اعمل ايه انا بحاول اقرب من ربنا بس الوجع كبير اوى انى استحمله و اعديه قولى اعمل ايه و ادعيلى .
  ","

   تتجاوزي .. لازم تتجاوزي !
   
   ما تعرفيش الخير فين.
  
"
90147,"
   هو الناس اللي بيبعتوا علي صراحه دول صادقين يا شيخ واما هما عارفين ان مفيش اجابه لكلامهم وان اللي قدامهم محترمه بيبعتوا ليه هما عاوزين يظهروا حبهم او غرضهم ايه من اظهار حبهم بدون ذكر اسمهم كده مجرد كلام عن حبهم وخلاص
  ","

   صراحة من أسوأ التطبيقات اللي نزلت !
   
   ويهرجوا .. ويستخفوا بمشاعر مش في موضعها أصلا .. ده لو مكنش سيد ابن عمه اللي باعتله الرسالة يعني 😏
  
"
90148,"
   عندنا مذاكره ولا علشان انت خلصت النهارده بقي ي أبي أنس مش هنعرف نذاكر!
  ","

   لسه ما خلصتش .. لكن بفصل يوم الامتحان .. عشان أستعد للمادة الجاية 😃
  
"
90149,"
   ممكن شخص فاسد مضيع نفسه و بتاع خناقات يتغير !؟
  ","

   وممكن كافر .. مكتوبة له الجنة !
   
   فيسلم وينجو ..
  
"
90150,"
   التعليم المفتوح معدش معترف بيه انت ليه بتكمل ياابى 😕😊
  ","

   أنا انتساب موجه .. مش تعليم مفتوح.
  
"
90151,"
   الله يبارك لحضرتك فيه وفي اخواته وزوجتك وماما اللي بنحبها 🌸 ووالد حضرتك
ويجمع بينكم دايما على خير يارب
  ","

   الله يجبر خاطرك ..
  
"
90152,"
   عرفونا النتيجة لما ترجعوا بقا يا شيخ محمد :D :D
  ","

   أوعدكم اللي يتجرأ يقابلني هرفع النتيجة فيديو .. أيا كانت 😃
  
"
90153,"
   انتو ف بيبو لاند لسه😂 الحق اجيلكو😂
  ","

   ههههههه
  
"
90154,"
   اعرف واحده كانت بتحب واحد وهو سابها..
وبعد ما سابها راح حكى لصحابه كل حاجة كانت بينهم وهي دلوقتي سمعتها مشوهة عند صحابه او بمعنى أدق عند الناس اللي بتاخد معاهم كورسات ودروس..
المفروض تعمل ايه !!؟؟..
  ","

   ولا حاجة .. تحافظ على نفسها وبس.
   
   مش فاهم هتبطلوا تحبوا العيال متى !
  
"
90155,"
   كيف حال أنس يا شيخ محمد 😕
  ","

   بعد الامتحان 😂
  
"
90156,"
   لو أنت فعلًا ف المنصورة دلوقتي مستعد أنزل ألاعبك حالا 😃
  ","

   تعالى خاص 😃
   
   (بس دلوقتي دي مش منصورية خالص 😬).
  
"
90157,"

    https://ask.fm/abuanaaas08/answers/146023017844
   
   معلش ممكن بعد اذنك تقولي ابطل عبط ازاي هو مش ممكن يكون سجل فعلا او محتفظ بحاجه ؟ انا ندمت و الموضوع مأثر على حياتي كلها
  ","

   زلة وعدت وخلاص .. لو مش مآمناه = يبقى مستمرة معاه يكون زوجك ازاي !
  
"
90158,"
   مش بتمنى اموت قبل ماما لكن مش انانية منى ولا حب زيادة ف نفسى والله ولكن خوفا عليها من الصدمة دى حاسة ان بعد الشر ممكن يحصلها حاجة من الزعل نفسى اتخلص من التفكير ف الموضوع دا تاعبنى اوى ومش عارفة كده حرام ولا ايه
  ","

   وسواس .. لا تلتفتي له.
  
"
90159,"
   شيخنا الفاضل شو بتحكي للشب اللي رافض فكرة إنه يسكن عند اهله ..
انا رغم انه خطيبتي راضية تماما وبتحكيلي بشيلهم بعيوني الا اني قلق واذا بدي اسكن برّة راح نتأخر بالزواج شو رايك انصحني وهيك خطيبتي بتستهبل وراح تنصدم لقدام والا كيف لانه إصرارها عجيب !
  ","

   يا سيدي لو أهلك مش متعنتين وخطيبك استعدادها كويس = لا تأخر الزواج !
   
   وبكرة ربك يوسع وتمشي الدنيا بإذن الله .. سواء استمريت معهم، أو انفصلت لحالك.
  
"
90160,"
   دعواتك يا شيخ عندى organic بكرة
  ","

   يا لطيف يا رب !
   
   الله يقويكم .. ويعديها لكم على خير.
  
"
90161,"
   لا داحنا نلاعبك ع اللي يشيل بقا😂😂
  ","

   أنا في المنصورة .. وماما عطياني إجازة عشان امتحنت النهاردة وحليت كويس 😃🙈
  
"
90162,"
   تجاوزت مع خطيبي عن طريق الموبايل و توبت و ندمت و قالي مش هتتكرر بس دلوقتي بيجيلي وساوس انه سجل لي حلفته كذا مره حلف لي كتير جدا انه عمره ما سجلي و قالي اللي يسجل لخطيبته مش راجل بس لسه بعيط و خايفه اعمل ايه و ندمانه جدا
  ","

   بطلي عبط.
   
   انسي اللي فات تماما .. كأن لم يكن .. ولا تعودي لمثله.
  
"
90163,"
   لافيني دراع وعد الاجوان 😂
  ","

   فيك طبعا 😃
   
   بتتغروا في .. وبتزعلوا بعدين :)
  
"
90164,"
   ولا ده ولا ده 

كابتن ماجد نجم الملعب
  ","

   لسه في الهوا بقاله حلقتين 😬
  
"
90165,"
   عامل ايه فالامتحانات؟
  ","

   اللهم لك الحمد .. دعواتكم بالتمام بخير .. لي ولكم .. آمين ..
  
"
90166,"
   كرستيانو رونالدو أم ميسي؟
  ","

   اديني بس الدراع يا آسك .. وأنا أوريك أحلى شغل 😃
  
"
90167,"
   كبسة .. كبسة .. 

كوباية سحلب مع ماما في الطريق والجوال هيتشاف تحت الكتاب 🙃
  ","

   بسرعة كده .. فيه سؤال اتنشر في الآسك لجايزة أوسكار لأفضل حساب وناس كتير الله يكرمهم منشنوني ..
   
   يا جماعة أنا مش بتاع جوايز .. ربنا يجبر خاطركم ..
   
   كفاية علي حبكم .. وأيفون اكس 😬
   
   (وينظر لأمه بعين بريئة، ممسكا بالكتاب وقد دس الجوال المفتوح على الآسك في جيبه ..
   
   وتدعو له والدموع تكاد تسقط من عينها تأثرا: ربنا يوفقك وينجحك ويقويك ..
   
   ويديك على أد تعبك ..
   
   ويصرخ: بلاش دي .. بلاش دي .. بلااااش دي 😃).
  
"
90168,"
   زوجي مسافر وبيبعت شهريه لمامته ومامته غنيه مش محتاجه ماشاء الله.بقوله تخرجهم لله احسن او توفرهم عشان مده سفرك تقل . هو بيسافر بالسنين . هو يقولي الاقربون اوي بالمعروف. هو انا غلط
  ","

   ما دام مكفي حاجاتكم ومش محمل نفسه فوق طاقتها = سيبيه يستغل باب الجنة المفتوح له.
  
"
90169,"
   😂😂 مصر غيرت يا شيخ
  ","

   ومين ما يتغيرش مع أول شمة هوا في المطار ؟!
   
   والله مهما كانت .. يبقى لها طعم لا يتكرر.
  
"
90170,"
   يا شيخ انت زى العسل😂😂😂🌹🌹🌹
  ","

   ماما بتقولي أكتر من كده 😌
  
"
90171,"
   خطيبي ملتزم ومحترم بفضل الله لكن مؤخراً تزداد عليه الابتلاءات والهموم للدرجه اللي بتخليه يقول انه خايف يكمل علشان هيظلمني ويدخلني في حياته الّي فيها ابتلاءات وعدم استقرار وبيفضل يحلف لي بالله انها حياه ما مستقره وانها مع الاسف ستطيل لأن منها جانب أمني،بحاول اطمئنه وبيهدأ لكن لما تزداد بيتكرر الامر
  ","

   يا يعرف يكون يستجلب الأمان لنفسه من توكله على ربه، ويكون مصدر أمان لك .. يا ما تكمليش للأسف؛ لأن الضعف صفة ذميمة في الرجل !
   
   آه كلنا بنضعف وبنروح نبكي للأم أو الحبيبة كالأطفال .. لكن بنكون محتاجين دفعة بس نكمل بها واحنا مطمئنين ..
   
   أما استمراء الاستسلام والإصرار عليه = يخوف من الاستمرار.
  
"
90172,"
   اول مقابله يا شيخ وبيقولى انت عقليه ولا نقليه ؟ واخته بتقولى صوتك حلو فى القرآن ولا لا ؟ وبيقولى عنيكى فيها هم انا حاسس بالهم الى عندك ؟وزعلانين انى رفضته 😂😂 
طب دا اعمله ايه ؟
*رد عليا علشان ضميرى يرتاح *😬
  ","

   هو ده عين ما أقصده بالسلامة النفسية !
   
   أولئك الغامضون الحلزونيون = متعبون .. ولو كانوا ما يكونون.
  
"
90173,"
   ادعيلي ياشيخ بالله عليك انا بنت في طب وعندي امتحانات والدنيا داقت بينا وحاسة إن حياتي الإجتماعية بتتدهور وعلاقتي بأهلي وقعدتي معاهم قلت خالص  ‘💔💔بس والله الكلية صعبة
  ","

   معلش يا دكتورة .. مرحلة وهتعدي بإذن الله .. أحسني تقسيم وقتك وكله هيبقى تمام بإذن الله.
  
"
90174,"
   بتعمل ايه ف السقعه يا شيخنا 😬
  ","

   حتى الآن فبرد مصر دلع تام بالنسبة لبرد الرياض !
   
   هل ده له علاقة بالوحدة هناك وسحلب أمي هنا ؟
   
   يمكن.
  
"
90175,"
   ياشيخ انا كنت بحب واحد وهو حاليا عايزنا نرجع نتكلم تانى وانا بحبه جدا بصراحه من زمان وقلبى وجعنى منه كتير ومش عارفه اعمل ايه ارجعله ولا اكمل لوحدى وانا محتاره جدا شويه القيه بيكلمنى حب وشويه بنتكلم زى الصحاب ومش فهماله حال ممكن تفدنى 😓
  ","

   تتقي الله وتحافظي على قلبك .. وتسيبك من (العك) ده.
  
"
90176,"
   الشيخ محمد عاملي بلوك لا ده انا ازعل واجيب دمياط كلها تزعل😂😂😂
  ","

   علبة حلويات من الجمل .. واعتبر مفيش بلوك :D
  
"
90177,"
   مفيش أحلي من شتا إسكندرية 😀
  ","

   وفيه أحلى من اسكندرية برضه ؟
   
   وهل خطفني من المنصورة إلا اسكندرية ؟
  
"
90178,"
   بس اي رايك في شتا المنصورة؟! 😂😂😂
  ","

   كل ما في المنصورة جميل :)
  
"
90179,"

    https://ask.fm/abuanaaas08/answer/145971772532?utm_source=copy_link&utm_medium=android
   
   مكانش بينا تنافر طباع قبل كات علاقتنا كويسه جدا ومتفاهمين جدا لحد م انا قولتله ع حاجه غلط عملتها من فترة كبير وكانت تعبانى نفسيا ف الاول طمنى وقال هساعدك بعدها بدأ يتغير عليا والدنيا تسوء والوضع خرج عن سيطرتنا
  ","

   كده تمام .. أحب الوضوح ..
   
   غباؤك هو السبب إذن .. وياما بحت أصواتنا؛ استتروا بستر الله .. مفيش كرسي اعتراف في ديننا .. ييجي الواحد منكم في لحظة سذاجة .. يفتكر إنه يعني كده صريح ومخلص ويعترف بشيء خلص وانتهى ليدمر استقراره بيده .. وإنما هذا وسواس من الشيطان مغلف بخدعة الصدق والنقاء !
   
   للأسف .. لا أظن الحال بينكما سينصلح ما دام جدار الثقة قد شرخ .. ويا ريت تكوني تعلمت الدرس ..
   
   (اسمعوا فيديو: كرسي الاعتراف).
  
"
90180,"
   يا شيخ انا بنت وحبيت وانا صغيره ومعملتش حاجه حرام الحمد لله بس بقالى سنين عالحال دهه ونفسى انسى ده واكمل حياتى وقلبى واجعنى قوى وساعات اقعدجدد اعيط لواحدى
  ","

   أول كلمتين هما تفسير لكل الباقي !
   
   ما زلت صغيرة .. عيشي مرحلتك وحياتك ولا تتعجلي شيئا قبل أوانه.
  
"
90181,"
   ربما تتذكرني انا معلمة اللي تدرس في الأرياف بعتلك في اول السنة و كنت خايفة من المنطقة اللي تععينت فيها.. انا حبيتهم و حبوني و حسيت بكبر المسؤولية و الامانة اللي حملت و الحمد لله ما راودني شعور غير الرضا طيلة هذه الفترة.. الا اني مازلت اطمع في تدعولي :))
  ","

   دعوت لك وذكرتك بالخير في محاضرة ما؛ ضاربا المثل على حسن القصد والنية !
   
   الله يوفقك ويسددك وينفع بك ..
  
"
90182,"
   طيب حضرتك خوفتني كدا أنا حبيت فعلاً واحد الحب الذي هو حب الحب الأشبه بحب الأم لولدها بس شكله طلع الشخص الغلط وأنا رغم حبي بحاول اقنع فسي أنه هيجي يوم واحب غيره حب أكبر من كدا ارجوك جاوبني
  ","

   ما دام طلع الشخص الغلط وربنا هداك تعرفي كده = يبقى مكنش حب، ولله الحمد ..
   
   هتنسيه .. كأن لم يكن.
   
   (الحب الذي هو حب = كل الناس يدعي وصلا به .. وهو لا يقر لأي أحد).
  
"
90183,"
   انت مش صغير على انك تمسك الموبيل من ورا مامتك😂
  ","

   الموبايل وفوقه الكتاب .. رجعتونا لشقاوة زمان :D
  
"
90184,"
   انا سايبك براحتك خالص ؛  انت هايص  وانا لايص
  ","

   حبيب قلبي يا غالي .. أعلنت والله أمس :(
   
   يا جماعة ده الحساب الجديد لأبي خطاب الكريم .. للمتابعة مع المبتلين بالعادة السرية والإباحيات .. عافانا الله والمسلمين .. أجمعين.
  
"
90185,"
   انا وخطيبى بقينا نتخانق كتير الفترة دى وحاسين ان مبقاش بينا تفاهم خالص وحاسين بكمية ملل وتلكيك من كل واحد للتانى بطريقة فظيعه حاولنا نرجع علاقتنا كويسه تانى نيلناها اكتر وخوفنا من بعض  وعلى مستقبلنا مع بعض خلانا نفكر ف الانفصال مش عارفين اى قرار صائب ومعندناش حسن تصرف خالص الفترة دى
  ","

   (اللخبطة) بتطرأ على أي علاقة .. المهم تكون مؤقتة ونقدر نتجاوزها بسرعة بشوية صبر وتفاهم .. أما لو راجعة لتنافر في الطباع أصلا = فلازم ساعتها إعادة نظر في العلاقة نفسها !
   
   دي القاعدة العامة .. وتقدروا تقيسوها على التفاصيل اللي بينكم .. وفقكم الله للخير.
  
"
90186,"
   الامتحانات خدتك مننا يا شيخ
  ","

   أقولك على سر .. أنا داخل الوقت تسريب من ورا ماما .. لو شافتني مش ماسك الكتاب = هتديني موشح أنا في غنى عنه :D
  
"
90187,"
   قول كلمه لخطيبي إللى زعلان منى ياشيخ وانا هوريهاله ...انا بحبه والله بس ماعرفش اعبر
  ","

   وما ينفعش تعبري الوقت !
   
   اصبر يا ابن الناس واللي جاي خير بإذن الله .. كل خير.
  
"
90188,"
   بحباااااااااااااااااااااااااااااااااااااااااااااااك يا شيخ قديش ❤ 
انا من غزة 😎 و رغم الزعل الي بينا الا انا بنحبكم 😎
  ","

   ربنا ما يجيب بينا زعل !
   
   الشعوب مسلمة .. والحدود تراب .. وكلنا لآدم ..
   
   وعلى الظلمة تدور الدوائر ..
   
   صباحك جميل كأنت.
  
"
90189,"
   أيهما تفضل أن تكون، رسام موهوب أم عالم رياضيات عبقري؟
  ","

   أفضل أن أرسم صورا للسعادة على جدر أرواح الناس يا آسك :)
   
   صباح الخير يا صحبة الجنة .. سامحوني؛ النت فصل مني أمس بلا مقدمات.
  
"
90190,"
   بالله عليك جاوبني بعتلي ع اسك عايز يتقدم ضعفت واتكلمنا كلام عادي والله بعدها قولت معتش نبعت وندمت وقولت حرام ومينفعش نبني حياتنا ع حاجة غلط وحرام وكرهت نفسي بعدها احنا ف اولي جامعة هو لسه ع استعداد يتقدم بس انا مضايقة من الي حصل ؟
  ","

   ابعدي وخلاص .. لسه بدري.
  
"
90191,"
   ياشيخ كنا مرتبطين لمده تلات سنين كنت عيله صغيره وهو اكبر مني بعشر سنين وكان دايما يكلمني عن الجنس والكلام ده وسبته وبعدت عنه وهو بيحبني جدا واتقدملي تلات مرات وارفضت لاني معدتش قابلاه اعمل ايه محتاره والله والوضع بيضغط علي اعصابي الله يخليك جاوبني...
  ","

   ارفضي.
  
"
90192,"
   وماهو الحب اللي حضرتك تقصده ب(الذي هو حب) ؟!
  ","

   ليته يعرّف .. لو كانت تحيط به حروف = لأجاده كثير من الناس .. أو فهموه على الأقل.
  
"
90193,"
   شيخ هو الرجل ممكن يحب اكتر من مرة وينسى حبه الاول؟
  ","

   يميل ويعجب ويُسعد ويَسعد = آه ..
   
   ينسى الحب (الذي هو حب) = محال ..
   
   يتكرر الحب (الذي هو حب) = نادر .. جدا.
  
"
90194,"
   ايه اللي ممكن أتنازل عنه في العريس؟
  ","

   إلا الصلاة .. وحسن الخلق .. والسلامة النفسية !
   
   ما دون ذلك تتباين فيه طاقة تحملكم واستعدادكم.
  
"
90195,"
   شيخ العلاقه بينى وبين ماما كأننا صحاب ممكن اهزر معاها عشان اضحكها بس والله وهيا بتضحك ومش بتزعل 
دا اسمو عقوق
  ","

   ده اسمه زي العسل :)
  
"
90196,"
   كنت ماسكة موبايل زوجى، وقع منى وجزء صغير من الفريم من تحت اتكسر.. زوجى لما شافه ثار جدا و سألنى هو وقع منك ؟ من خوفي من رد فعله بسبب انفعاله الشديد قولت (لا مش منى) قالي بصوت مخيف احلفي😢 للاسف حلفت😢 اشعر بالذنب الشديد والخوف من الله ولكن استشعرت وقتها ان رحمة ربى اوسع منه فاضطريت لذلك .. اعمل ايه
  ","

   الله المستعان !
   
   استغفري الله وتوبي إليه .. ولا تعودي لمثلها.
  
"
90197,"

    @abokhattabb2
   
   هذه صفحة أخينا محمد ابو خطاب  الجديدة تساعد الشباب على التخلص من إدمان الإباحية ، بعد أن أغلق الآسك حسابه بالأمس وهي صفحة مباركة نفعت كثيرا من الشباب وساعدتهم للتعافي.  يرجى من الشباب النشر لعلك تساعد مبتلى فتؤجر ..
  ","

   الحبيب الغالي .. الله يسدده وينفع به ..
  
"
90198,"
   هو انا لازم اصادح صاحبتي قبل ما يعدي ال 3 ليالي
حتي لو هي اللي غلطانة وحتي لو ده هيسببلي ضغط نفسي؟!
  ","

   لا طبعا !
   
   مين قالكم إن الشرع يحتم عليكم الإبقاء على العلاقات التي تستنزف أرواحكم ؟!
   
   الشرع يريد منكم قلوبا سليمة .. وابتداء بالسلام حين لقاء عابر .. وفقط.
  
"
90199,"
   هل يمكنك أن تعيش بعيدًا عن بلدك؟
  ","

   بلدي يا آسك !
   
   المعنى ده للأسف بيتلخبط في نفسي كثيرا .. هل هي بلد المنشأ والأهل والذكريات .. أم بلد الرزق والاستقرار والحب ؟
   
   مصر والسعودية .. يقتسمان الروح والجسد ..
   
   عموما لا يمكنني العيش بعيدا عن مكان أعبد الله فيه بقلب مطمئن؛ أينما كان فثم الوطن.
   
   أما بعد ..
   
   فالامتحان كان جميل جدا ولله الحمد .. اللهم التمام على خير 😃
  
"
90200,"
   يا ابو آنس ، اوصيني وصية تكفيني العمر كله !
  ","

   لا تدع شيئا يحجبك عن الله !
   
   (لا يأس .. ولا ذنب .. ولا وهم).
   
   ——————————————
   
   الجوال بيحتضر .. ومضطر أسيب شوية شحن ..
   
   أنا أحمد الله إليكم .. وعليكم ..
   
   ألقاكم يا صحبة الجنة 💚
  
"
90201,"
   بعتلك من كام يوم وكنت زعلانه من نفسى ومنكرش انى كنت زعلانه انه خلاص كدا لازم الموضوع ده اقفله حتى لوهو وعد تانى من بعيد وانت قولتلى كان لازم تتخبطى علشان متسلميش قلبك لاى عابث بدأت اقرب من ربنا تانى وبدأت اشوف ليه ربنا بعده عنى وده خلانى راضيه اوى من جوايا بدأت اصدق فعلا انى الطيور عاشكالها تقع شكرا
  ","

   الله يرضيك ويسعدك ويثبتك.
  
"
90202,"
   ااه انا بحسب شكرا بعد م تاخد الإجابة 😂
  ","

   لا دي أنا اللي أقولها 😬
  
"
90203,"

    https://www.facebook.com/m.atiia.soliman/videos/1305808432832332/
   
   هاد لينك ""غلي نفسك"" يا شيخنا نحن بالخدمة 😉💙
  ","

   أحسنت 🌹
  
"
90204,"
   دا كدا مش غش يا شيخ بجد والله ؟
  ","

   شكرا يعني مش عاوزة حاجة !
   
   لا تقبل بهذا طبعا.
  
"
90205,"
   مخ
مخطرتش على بالك يوم تفطر عندي
  ","

   مقدرش على بعد حبيبي 💚
  
"
90206,"
   انا كنت بمتحن في الكلية و جه المراقب وقالى عاوزة ارقام كام وانا اجيبهالك وياخد الرقم ويروح يجيبلى الاجابه ويتأكد من كذا حد ويرجع يقولى انا وصحبتي .. انا المفروض كنت اعمل ايه انا فضلت اضحك
  ","

   تقوليله: شكرا .. بس كده.
   
   ( ما تعرفيش المراقب ده فين ؟! 😬).
  
"
90207,"
   لو سمحت يا شيخ هو ينفع بنت تروح تقول لولد انا بحبك لو متعرفش رده بس تكون ريحت نفسها وخلاص مع العلم انهم لسه في اولي كليه
  ","

   تسمع فيديو: غلّي نفسك.
   
   (دوروا عليه عشان نت مصر وكده .. فين أيام ما كنت بحط الرابط 😬).
  
"
90208,"
   حضرتك بقيت طالب فين وف جامعة إيه ياشيحنا عشان ابقى ف الصورة بس؟ 😀😀
  ","

   منت لو مهتم كنت عرفت 😌
  
"
90209,"
   طب نروح دريم بارك مع بعضنا كلنا ونتجمع هناك 😀
  ","

   لا .. أنا طالب ملتزم 😌
  
"
90210,"
   خطيبي كويس معايا و بيحبني سألنا عنه في شغله مدحوه بس اخوه سئ الخلق بالرغم من اني مش هسكن في بيت عيله بس خايفه منه جدا و متوتره اعمل ايه
  ","

   تبطلي عبط .. بس كده.
  
"
90211,"
   كيف أثق بجمالي (فتاة )
  ","

   استكملي جمال روحك !
   
   يجمل في عينك كل شيء .. بما فيهم أنت.
  
"
90212,"
   هو لو خطيبي كتبني علي موبايله 
أم العيال ده يبقي إيه ؟😕😂
  ","

   يبقى واد سكر 😃
   
   الله يتم عليكم بخير.
  
"
90213,"
   الامتحانتك يومين ولا ايه 😟
  ","

   تلات أسابيع .. فيه فرق بين التعريف بالألف واللام وبين قولي: ثلاثاء .. يا ضيعة اللغة بين أهلها 😬🙃
  
"
90214,"
   عاوزين نتعزم عند حضرتك طيب 😅
  ","

   من أنتم ؟!
  
"
90215,"
   يا شيخ هو انت بتاكل كل اﻻكل ده ماشالله يعني وبتتخنش ازاي
  ","

   إجابة السؤال ده هتفصل جو الفرحة اللي احنا فيه .. فأفضل السكوت :)
  
"
90216,"
   م تقولش انك هتحضر اختباراتك وتمشي علي طول! قاعد معانا صح؟
  ","

   الاختبارات تبدأ السبت .. وأنا نازل اليوم ..
   
   تخلص يوم ثلاثاء .. مسافر أربعاء بإذن الله ..
   
   في الترم الثاني الإجازة الكبيرة بأمر الله ..
   
   يا رب وفق ويسر .. لي ولهم يا رب 🏻
  
"
90217,"
   طب انا حلمت بحضرتك وانت بتاكل السمك والله
😂😂✋
  ","
  😂😂
  
  ولا يهمك .. شوية وتتأول بإذن الله.
  "
90218,"
   سمك اخضر يابيه 😂
  ","

   أنت بتفهم على فكرة 😘
  
"
90219,"
   ايه دا وممسكش مايك الطياره وقال على فكره ياجماعه انا اللي جبت الجون في كأس العالم😂😂😂
  ","

   محمد صلاح هينومهم من المغرب بإذن الله .. خلينا نفوق يا راجل .. دحنا جيل غلبااان 😂
  
"
90220,"
   حمدلله علي السلامة يا أبي .. نتمني نشوف حضرتك قبل ماتسافر بعد اما نخلص امتحانات  .. ربنا يوفقنا في الامتحانات ان شاء الله 💚
  ","

   جه اليوم اللي أقول فيه:
   
   ربنا يوفقنا جميعا .. يا رب 😃
  
"
90221,"
   اظن الحمام والبط وما شابه في الانتظار 😂
  ","

   لا أصبر عن السمك .. تحديدا البلطي الصغير المشوي .. ده زي ماتش افتتاح كاس العالم 😃
  
"
90222,"
   انت في المنصورة الوقتي؟!
  ","

   داخل عليها .. بقضي معاكم الطريق .. لازم أطمنكم زي ما طمنت أهلي 💚
  
"
90223,"
   منور مصر يا فخر مصر 💙🌍
  ","

   من غير الجدير بالذكر إن الكابتن مجدي عبد الغني كان على نفس الطيارة ..
   
   بس فيه ناس سابوه واتصوروا معايا عادي 😬
  
"
90224,"
   رجعت مصر؟ 🌷
  ","

   الكلمة جميلة .. وموجعة !
   
   أنا بسافر من السعودية .. عشان أرجع لمصر ..
   
   وبسافر من مصر .. عشان أرجع للرياض ..
   
   اقتسما الروح والجسد.
  
"
90225,"
   اللهم ربنا ولك الحمد ..
  ","

   يا مصر .. ما أجملك -رغم كل شيء-.
  
"
90226,"
   من كان آخر شخص حضنته؟
  ","

   اصطبح يا آسك عشان ورانا امتحانات ..
   
   قبل السفر بساعات .. جابوا كاميرا جديدة في الشغل وجربوها علي 😬
   
   ١٥ سنة بين هذه وسابقتها ..
   
   وتستمر الحياة ..
   
   صباح الخير 💚
  
"
90227,"
   صباح الخير 💚
  ","

   زميل حبيب فاجأني صباح اليوم بهذه الصورة التي كانت على استمارة الثانوية العامة .. أخذت لي وأنا في الصف الثاني الثانوي تحديدا .. لا أدري هل هو تعاطف منه مع (زنقتي) في المذاكرة هذه الأيام، أم أراد أن يحيي في تلك الذكريات !
   
   عموما الصورة جاءتني في وقتها حقيقة .. وأحب مشاركتكم بوجه الطالب الذي كان يوما ما .. مجتهدا 😬
   
   ندعي لبعض بأه .. ألقاكم على خير يا صحبة الجنة 💚
  
"
90228,"
   أنا معايا 15 جنية قدامي على المكتب عشرة صحيحة وخمسة فكة .. اتقدم ؟
  ","

   اتقدم لعمو سيد البقال هات كيس شيبسي وواحدة جولد خوخ .. واتوضا ونام .. ربنا يسعدك 😬
   
   تصبحون على خير يا صحبة الجنة 💚
  
"
90229,"
   انا الشاب .. لو يجيد اي لغة بطلاقة هيشتغل .. عندنا ف الشركة الانجلش بيبدأ م 6 آلاف و الفرنسي و الإسباني و الإيطالي ب 7500ج و الألماني 9800ج :)
  ","

   طب أنا أجيد اللغة العربية الفصحى 😬
  
"
90230,"
   طب معلش ولو طالب فى كلية علمية وممعهوش شقة بس مرتبه 3000 ج فى الشهر يتقدم ولا يطنش ؟؟؟
  ","

   ٣٠٠٠ مع شقة إيجار أظن هيبقى صعب شوية اليومين دول !
   
   الله يوفقك ويوسع عليك.
  
"
90231,"
   ياشيخ معلش بس قوله الكول سنتر ابو 10 الاف ف الشهر ده فين الله يكرمك الواحد الدنيا ملبخه معاه خالص ؟ ولو ب 2000 ف الشهر انا موافق :(
  ","

   طب ادع لأخيك بالبركة الله يسترك !
  
"
90232,"
   متزعلش مني يا شيخ اول ما سمعت لايف كن رجلا "" كرهتك "" 😔 
وقولت انك قاسي اوي علي الشباب ودي مش طريقه والكلام دا كله 
بس والله بعد ما اخدت بنصايحك وارتضيت بكميه البلوكات اللي اتعملتي ، ورضيت بحاجه اسمها نصيب 
حبيتك 💙
ربنا يكتر من فلوووورزاتك 😂
  ","

   ربنا يوفقك ويسعدك ويغنيك من الحلال.
  
"
90233,"
   يجوز اجيب لخطيبتي هدية؟
  ","

   كان زمانك جبت عشر هدايا من ساعة ما سألت !
  
"
90234,"
   ابي ، انا شاب 19 سنة ف كلية م كليات اللغات ، أحب فتاة ولكن م بعيد و لم اكلمها قط لكي لا اقع ف الحرام ، فأجتهدت ف اول سنة ف الجامعة و اتقنت اللغة بشكل كبير ف سنة و عملت بإحدي شركات الكول سنتر العالمية بمرتب 10 آلاف ف الشهر و ده مبلغ كويس ف مصر و عندي الشقة ، فهل اتقدم لخطبت الفتاه ام انتظر ؟ (19 عام)
  ","

   تقدم يا جميل .. الله يسعدك.
  
"
90235,"

    https://ask.fm/abuanaaas08/answer/145834956660?utm_source=copy_link&utm_medium=iOS
   
   بنقولهم كدا ؛ بيفكرونا جايين نتفسح ، ولا مغتربين من باب الرفاهية ، وفيه منهم اللي بيحسدك على كدا ..
  ","

   كل حاجة ولها تمن !
   
   مش هننكر نعمة ربنا وإن فرصك أفضل في حاجات كتير بلا شك .. لكن بتمن، وتمن غالي أوي.
   
   هي الدنيا كده !
  
"
90236,"
   احسن حاجه يا شيخ انك هارش كل الكلام اللي بيتقالك 😂😂😂
  ","
  😎
  "
90237,"
   متقدملي واحد أمور اووووي شعر اصفر و عينين خضرا و ملتحي و ملتزم و اخلاقه كويسه ماشاء الله حاجة كدا مش موجودة في الوجود 😂 و انا عاديه مش جميلة و مش قبيحة خايفة اوافق اسمع كلام من نوع ""هو احلي منها و هي خسارة فيه"" و كلام من هذا القبيل يعني
مع العلم انه متمسك بيا  جدا بس خايفة اوافق برده اعمل ايه
  ","

   يعني الراجل بيقولك أنت حلوة وعجباني .. وأنت تقولي: ما تقولش على نفسك كده .. أنا وحشة !
   
   خلي عندك ثقة في نفسك؛ فالرجل إن عشق روح المرأة = صارت أجمل نساء الدنيا في عينه.
  
"
90238,"
   لو كنت تابعت حضرتك من زمان ماكنتش فسخت خطوبتي 
قل لن يصيبنا الا ما كتب الله لنا
  ","

   بلاش لو .. بل: قدر الله وما شاء فعل .. عوضك الله خيرا.
  
"
90239,"
   ليه الإنسان لازم يتغرب عن اهله عشان لقمة العيش ؟! والله ما أقصد اقلب المواجع .. بس ليه يبعد وميشوفش مراحل عياله
  ","

   عشان هي معادلة صعبة !
   
   وخيارات أحلاها مر .. وكتير بتلاقي نفسك مجبر؛ لا تملك رفاهية الانسحاب.
  
"
90240,"
   أخي الصغير حازم مزعج كتير مابدو ينام انيمو بس مابدو كل يوم هيك
  ","

   نام يا حازم يا حبيبي .. نام .. دي شكلها ليلة مفترجة 😂
  
"
90241,"
   دعني أراك لأبلل مبسم قلبي بفيض هواك 
دعني أراك قبل صلاة العشق مع الأفلاك 
...هي إيه صلاة العشق دي ؟😕
بجد والله مش بهزر يعني إيه؟؟؟
  ","

   أنا بقول تصلي ركعتين وتنام عشان تقوم تذاكر .. يا حبيب بابا يا شطور أنت 🌹
  
"
90242,"
   فرحتك بولادة أنس اكتر ولا رقية اكتر 😄 😄
ومتقولش الاتنين  😬
  ","

   أنس !
   
   أول فرحتي واتولد على يدي .. وعشت معاه تفاصيل طفولته.
   
   رقية نقلتني لمساحة تانية خالص .. وعرفت يعني إيه طعم خلفة البنات ..
   
   لكن للأسف حرمت من طفولتها هي وعائشة !
   
   الله يعوض علينا .. ما بلاش نقلبها نكد الله يستركم.
  
"
90243,"
   لا يوجد فتاة في الدنيا تتزوج إلا وهي تحب أن يكون زوجها مليئا وإذا تزوجته غنيا ثم افتقر نشأت المشكلات ! هذا مشهور ومعروف .. إلاما رحم ربي وقليل ماهم
  ","

   الأغلب عكس ما ذكرت !
   
   الأصيلة إن أحبت كريما = تحملت معه عيش وجبنة ..
   
   ده مش كلام عاطفي .. ده واقع، بكثرة.
  
"
90244,"
   السعودية وحشه مبحبهاش عشان بتبعد بين حباينا
  ","

   وأنا بحبها وبحمد ربنا على النعمة فيها .. وربنا يستر من اللي جاي.
  
"
90245,"
   تركني واتهمني بالأنانية لكوني اعاتبه ع سكوته وسوء حالته النفسية 
وع تغيره الغير مبرر معي 
لا اقدر ع تركه ونسيانه ياأبي 
اعتذرت مرات كثيراً  
ولكن بلا جدوي
  ","

   بعضهم يكون قد قرر الرحيل .. وينتظر عذرا يتكئ عليه -ولو كان واهيا- !
   
   لا ينبغي أن نتعامل معهم بأكثر من: مع السلامة.
  
"
90246,"
   يا شيخ أنا لما بشوف بوستات حضرتك أو أي شخص فاضل زي حضرتك بقعد ادعلكو كتيييير ربنا يرزقكم الاخلاص وأنه يكون عمل خالص لوجهه تعالي ..👑
مش بيكون قصدى حاجة والله غير اني بكون نفسي ربنا يتقبل من حضرتك العمل خالص لوجهه الكريم وبكون خايفة إن في لحظة يتسلل للعمل أي شيء ميخليهوش خالص لله ..
  ","

   وأنا بقولك: جزاك الله عنا خيرا كثيرا.
  
"
90247,"
   كذا حد يتقدملي وميحصلش نصيب 
دلوقتي لما بيتقدملي حد بحس ان الموضوع مش هيكمل زي اللي قبله هل ده سوء ظن بالله 😔😔 وعلاجه ازاي ؟ 
أرجوك عايزة اجابة مخنوقة 😔😔
  ","

   نصيبك هييجي في وقته .. وهو الخير !
   
   فوضي لله أمرك وأبشري.
  
"
90248,"
   لسا متجوز قريب  ..اختلاق مشاكل من العدم وغيره بشعه ونكد طول الوقت علي اتفه الاسباب ..وبحسس علي كلامي وحاسس بقنبله موقوته هتنفجر فاي لحظه ..اعمل ايه
  ","

   كان المفروض تكشف ده قبل الزواج وتحط له حدود !
   
   عموما تصارح معها بلطف وحسم في وقت صفا كده .. وحط النقط على الحروف ..
   
   أعانك الله ويسر لك الخير.
  
"
90249,"
   بعتت لحضرتك امبارح يا شيخ 
كنت عندى وقتها تقريبا حالة انهيار بس انا احسن انهارده ... بحاول اكون انسانه صالحة وبتعمل الى ربنا عاوزها تعمله 
تعبده وتتعلم دينه وتعمل الخير 
ادعيلي يا شيخ انا حاسه انى بتفتن بالى بيحصل حواليا
  ","

   اثبتي وقربي من ربنا .. وأبشري بالخير ..
  
"
90250,"
   ماالمحرم في العلاقة بين الرجل وزوجته 😆😆😆😆
  ","

   طبعا أنت سنجل ميت من الجفاف وبترمي أي حاجة يمكن تطلع بأي نفحة .. قوم ذاكر يا حبيبي كلمتين ينفعوك .. الامتحانات الأسبوع الجاي 😬
  
"
90251,"
   كيف حال يوم الأثنين معك؟
  ","

   حلو يا آسك وجميل .. من أحب الأيام لقلبي 💚
  
"
90252,"
   طبطب على قلبى ياشيخ :"")
  ","

   يلا يا عم الله يحنن عليك 😂
  
"
90253,"
   ايه الضحك ده بس واضح من الاجابات ان حضرتك مزنوق ف المذاكره زي حالاتنا
  ","

   الكتب لسه جايالي من أسبوع .. والدش كتييير .. وبابا كل أما أكلمه يقولي: ذاكر يا محمد واتشطر !
   
   أنا كنت نسيت الكلام ده .. لييه كده 😩
  
"
90254,"
   أبلغ عزيزًا في ثنايا القلب منزله ، أني وإن كنت لا ألقاه ألقاه ، وإن طرفي موصول برؤيته ، وإن تباعد عن سكناي سكناه ، ياليته يعلم أني لست أذكره ، وكيف أذكره إن لست أنساه ، من يسكن الروح كيف القلب ينساه 💜
  ","

   عزيز بيسلم عليك وبيقولك ادعيله .. عشان وراه امتحانات 😬
  
"
90255,"
   حاجة تشجع ع المذاكرة بقى كلمتين اى حاجة
عشان الواحد ناااايم ف الخط تحت اللحاف😂والفاينل السبت الجاى
  ","

   تعالى نعيط جنب بعض 😬
  
"
90256,"
   قولي سنة من سنن الرسول صلي الله عليه وسلم ..؟😃💝
  ","

   أوتر قبل أن تنام.
  
"
90257,"
   هموت و اقوله إنه واحشني و إني بحبه و إنه أجمل حاجة حصلتلي و إنه طيب جدا"" و حنين جدا"" و إنه هو بالضبط اللي كنت محتاجة ليه ،، نفسي اقوله على كل دا بس ما بقولش و بتصبَّر ،، هو بيقولي إنه متصبِّر بصبري ،، دعواتك يا شيخ ربنا يصبرنا ، نحن مخطوبين و هو في غربة
  ","

   اثبتي يا بنتي .. هانت !
   
   الله يتم عليكم بخير ..
  
"
90258,"
   In three words, how would you describe your best friend?
  ","
  Love - Honesty - Safety
  "
90259,"
   عاقدين وبيستخسر فى نفسه اى حاجه حتى الاكل مايرضاش يشترىفى شغله او يركب مواصلات ويمشى علشان يوفر ونتجوز هو مش بخيل ده كريم اوى وعاوز يجيبلى الدنياولو طلبت حاجه بلاقيهافى غمضة عين بيصعب على اوى تعبت نقاش واقناع حتى الهدايا بيقوللى مالكيش دعوه بى هاتى لنفسك مش هو كده غلط واوفر؟قوله حاجه
قلبى بيوجعنى💔
  ","

   بقوله: أنت جميل .. وربنا يسعدك ويتم عليك بخير، يا رجل يا أصيل !
   
   أبشر بمعونة الله لك؛ حقا عليه .. فضلا منه وكرما ..
   
   الله يحفظكم ويكرمكم .. ويزوج الصالحين بالصالحات ..
   
   تصبحون على خير يا صحبة الجنة 💚
  
"
90260,"
   السلام عليكم ☺️ما رأيك في تخصص علم النفس للفتاة؟ وماهي مجالاته المستقبلية؟
  ","
  😂😂
  
  حلو أوي .. حلو جدا .. حلو خالص ..
  
  الله يعين.
  "
90261,"

    https://ask.fm/abuanaaas08/answers/145814418036
   
   نستمتع بحياتنا ؟
وكأنك لا تعلم يا شيخ ، أن هناك أمهات يردن فقط التخفيف من عبأ البنت في البيت 
أتحدث مثلا عن نفسي لا أطلب غير المأكل والمشرب 
ولا أخرج 
وأعيش لوحدي وينقصني الكثير ومع هذا لا أطلب 
الوضع نعم صعب 
لكن أنا ما ذنبي ؟
  ","

   https://www.facebook.com/m.atiia.soliman/posts/724566650956516
  
"
90262,"
   عمو محمد رغم انه عايشيين باحسن حال من غيرنا الا انه الكابة مكتمة ع صدورنا شو السبب ي عمو
  ","

   موجات الحزن العابرة من سيمات عصرنا !
   
   المهم ما نستسلم لها .. ولا نجحد النعمة التي نرفل فيها.
  
"
90263,"
   احنا 4 بنات 
3 في سن زواج 
و حدث مشاكل كثيرة جدا 
و تقريبا من 4 سنين لم يدخل الفرح بيتنا
  ","

   مسلمات ؟
   
   مصليات ؟
   
   صالحات ؟
   
   في عافية من الآفات ؟
   
   أعراضكن مستورات ؟
   
   يبقى ازاي مفيش فرح ؟
   
   الزواج مش هو بس السعادة !
   
   ابتلاء .. احتسبنه عند الله، واستمتعن بحياتكن، وأبشرن بالخير كله.
  
"
90264,"
   ياريت تجاوب يا شيخ 
انا بسمع للشيخ محمد العريفي و في ناس بتشكك فيه 
اسمع ليه ولا اشوف حد تاني
  ","

   لو مش هتسمع لكل حد الناس شككوا فيه = يبقى مش هتسمع خالص !
   
   خذ الخير من عند كل صاحب خير.
  
"
90265,"
   ياشيخ سألتك سؤال مهم بالنسبه لنا في بيتنا عن المخزن اللي اجرناه لواحد واكتشفنا انه كدب علينا ومش هيعمله سيبر العاب للاطفال وهيعمله زي قهوه وجاب شيشه احنا قولناله يخرج وله لو فضل مش هيكون علينا اثم ممكن ترد عليا ضروري💙
  ","

   يخرج .. لا تخلوه.
  
"
90266,"
   اسك = الشيخ محمد عطيه 💚
  ","

   ما بنحبش نتكلم عن نفسنا كتير 😌
  
"
90267,"

    https://ask.fm/abuanaaas08/answer/145814127732?utm_source=copy_link&utm_medium=android
   
   محمد وابراهيم اولاد عطية آل كوريا او آل اليابان😂 متأكد انك من المنصورة يا شيخ😂
  ","

   الصورة دي من ٣ سنين على فكرة .. بس ذكرياتها حلوة ..
   
   الوقت أنا خسيت وهو ضرب 😃
  
"
90268,"
   بقرأ ف الاجابات بتركيز كدة 
كوباية اللبن وقعت علي البطانية
الحاجة لوشافتها هنام ف الشارع النهاردة 😂😂
  ","

   أنا مليش دعوة يا حاجة .. بنتك هي اللي مهملة 😬
  
"
90269,"

    https://ask.fm/abuanaaas08/answer/145813167988?utm_source=copy_link&utm_medium=iOS
   
   أقصد أخ من أبيك وأمك ؟ هل لك في الرياض ؟
  ","

   لي أخ واحد فقط، يصغرني بعامين .. اسمه إبراهيم، مقيم بالمنصورة .. وليس لي أخوات -للأسف-.
  
"
90270,"
   قطوف
   
    https://www.facebook.com/Qutooff/posts/2069589693272188
   
   التعليقات شوهتني اوي 😪😪
  ","

   حاشاك !
   
   أنت ما عملتيش حاجة غلط يا بنتي ..
   
   مين فينا مش بيحلم بالأمان !
   
   مين فينا مش نفسه يرتبط باللي يبدو منه الصلاح والطيبة ونعيش معاه حياة دافئة !
   
   مين فينا ما بيسرحش بفكره لجنة يصنع هو تفاصيلها .. ويبتسم ويبكي ويخاف ويتمنى ..
   
   وكل ذلك لا يؤاخد عليه؛ ما لم يأت محرما من قول أو فعل ..
   
   سؤالك كان ظريف جدا .. وضحكني لما قرأته وجاوبت عشان أقولك ده طبيعي جدا والناس هنا يعرفوا إنهم مش لوحدهم اللي بيحلموا ويحددوا مدارس العيال مع: صباح الخير 😬
   
   أنا لو مكانك في نفس مرحلتك وأخت يبدو عليها ما يبدو من صلاح وطلبت مني المصحف .. هقول لنفسي: دحنا شبه بعض في حاجات كتير .. يا ترى هنسمي العيال ايه 🙃
   
   أحلام .. وبتعدي .. المهم ما نعطيهاش أكبر من حجمها، ولا نوقف حياتنا عليها ..
   
   هي مرحلتكم دي كده !
   
   وكونك عرفتيه متزوج فده وارد جدا من مكالمة استقبلها أو صورة عياله على جواله وكل ده بيبان بسهولة ..
   
   الخلاصة: صفحتك بيضاء تماما .. وسؤالك روحه حلوة كأنت ..
   
   وقطوف نزلته من باب الترويح عن الناس .. والأدمن دافع عنك في التعليقات ..
   
   أما بأه أنصاف الملائكة .. أرباب الورع المزيف .. اللي سقطوا علينا من كوكب الباردين .. أعضاء نقابة (الأفورة) .. تخصص تفتيش في النيات وسوء الظن .. متقني السماجة والثقالة .. ممتصي أكسجين الظرف في محيط تواجدهم = فدول خطر على البشرية والله .. تبقي غلطانة لو اتعاملت مع تعليقاتهم بأكثر من:
   
   ""الحمد لله الذي عافانا مما ابتلاكم به""
   
   وحقك علي أنا لو حاجة زعلتك في الموضوع ده كله.
   
   سلمت، وسعدت، ورضيت .. وكل من ها هنا.
  
"
90271,"
   بحب خطيبي جداً وهو كمان مش   بحبه يزعل مني خالص وله بعرف أزعل منه ولما اعمل حاجه و أقوله معلش ومتزعلش كتير لحد ما أصلحه ببقي طفلة وبقول لازم ابقي اعقل من كده  بحس  اني بفرض نفسي عليه بكده او تقيله عليه بحس هو إحساسي ده صح
  ","

   عملك رائع جدا .. والأنثى لا يكمل مقامها عند الرجل حتى تعرف متى تكون أما حنونا، ومتى تكون ابنة مدللة !
   
   (لكن انتبهي جيدا لحدود فترة الخطوبة).
  
"
90272,"
   عملت اسك مخصوص عشان اسأل حضرتك وحضرتك مش بتجاوبنى .
  ","

   كتير بنعشق ولا بنطول ! 😬
  
"
90273,"
   اضحك حتى لو مش مبسوط 💚
وانا كمان.. ،متفقين؟
  ","

   اشطة 😬
  
"
90274,"
   مخطوبة من 4 شهور .. سألته ان كان بدأ يشعر نحوي بشئ .. قال لا لسه شوية و ان موضوع الاحاسيس دا بيجي مع الزواج اكثر و انه بيفكر بعقله و شايف اني مناسبة و هابقي زوجة صالحة له، هل حقيقي الحب بيجي مع الوقت ..قطوف تمتنع
  ","

   بييجي .. وممكن تستمرا بعلاقة مودة وأمان واحترام متبادل .. وتكون حياة سعيدة، ولو مفيش فيها حب؛ الذي هو حب.
  
"
90275,"
   انا بلاحظ يا شيخ ان اهل المنصورة كلهم بيقولوا بدل دلوقت ..الوقت 😂
  ","

   لسه ملاحظ الوقت ؟! 😬
  
"
90276,"
   خطيبي طلب صورة بشعري ، قولتله تعالي شوفني قي البيت في وجود اهلي ، هل انا كدة رخصت نفسي ؟ من جوايا عاوزاه يشوفني مش قلة ثقة حاسة انها هتكمل الصورة وعشان يبطل يطلب صور راي حضرتك ايه ؟
  ","

   اللي عملتيه صح تماما ..
  
"
90277,"
   ايه رايك في البنت اللي هي باردة المشاعر وتحس انها مش فارق معاها وكمان لازم تيجي علي نفسك عشانها وبتعتبر انها شيء كبير وهي بتقول انو يستحيل أجي علي نفسي عشان احد لاني عارفة قدري كويس هل دي فيها أمل تكون زوجة للمستقبل ؟
  ","

   رأيي تركز في مرحلتك .. ولا تتعجل شيئا قبل أوانه !
  
"
90278,"
   لو اتقدم حد بيشرب سجاير أعطى لنفسي فرصه اقعد معاه ولا أرفض
  ","

   لو بيصلي وأخلاقه كويسة وممكن تقبلي العيب ده = اقعدي؛ مفيش مشكلة.
  
"
90279,"
   بمناسبة النضارات ، صحيح ان الأفضل منعملش ليزك و نفضل بالنضارة ولا إيه الموضوع ؟
  ","

   كل اللي جربوها (بما فيهم أم أنس) بيشكروا فيها جدا !
   
   فأنا بحبذها بالذات للبنات ..
   
   لكن مش متخيل نفسي بدون نضارة الحقيقة .. دي عشرة عمر، وأنا ما تهونش علي العشرة 😬
  
"
90280,"
   الدنيا وحشة من غير حضرتك
  ","

   الدنيا تستمر .. لا تقف على أحد :)
   
   المهم نرحل بأثر جميل، وذكر نبيل.
  
"
90281,"
   شكلك مش مصري ياشيخ ولا دي الغربه
  ","

   لا من يومي عاطي على كوري 😬
  
"
90282,"
   كإنك بالصوره بتوكل منسف ؟
  ","

   ما يحتاج 😃
   
   اتفضلوا ..
  
"
90283,"
   ايه كمية النضارات اللي في الصورة دي ..😂😂
  ","

   كلهم عملوا ليزك الوقت 😃
   
   لكن أنا والنضارة بينا ميثاق غليظ.
  
"
90284,"
   اي ي شيخ كل دا ..3 ايام 😬
  ","

   ادعولي ..
  
"
90285,"
   يا شيخ .. عندك أخ ساكن بالرياض ؟؟
  ","

   لي بالرياض إخوة ما كنت أدري كيف تكون حياتي بدونهم !
   
   الله لا يحرمني ودهم .. وينفعنا به في الدارين ..
  
"
90286,"
   ما هو الشيء الذي يفسد أي حفلة بالتأكيد؟
  ","

   ما يبقاش فيها عشا 😬
   
   صباح الخير يا آسك.
  
"
90287,"

    https://ask.fm/abuanaaas08/answers/123000118132?utm_source=thearchive.me#_=_
   
   اياااام 😃 لا ومفيش ولا لايك واحدة 😅
  ","

   ياااااااه !
   
   تلات سنين .. تلات سنين من أهم وأعجب وأحزن وأسعد وأجمل وأطول وأعمق وأبرد وأخوف وآمن (تسهيل أأمن) وأشد وأمنّ وأقسى وأحن، و -رغم كل شيء- أحب ما مر في حياتي ..
   
   لما فتحت الرابط وقفت كتير .. وابتسمت .. وغزت البسمة دموع لا إرادية !
   
   ولا لايك واحد .. كنت بدخل أكتب لنفسي وأجاوب على السؤالين التلاتة الموجودين .. وأطلع !
   
   (أيوه هو بعتلي الإجابة بدون لايك واحد فعلا حتى من السائل نفسه .. لأني عارفكم هتحيوه من سردابه !).
   
   تعرف .. أنا فاكر كويس جدا المكان والظروف والإحساس اللي كتبت فيه الإجابة دي .. رجعتني لهم ..
   
   وآخد الآن نفسا عميييقا كأنه عمر طويل .. وإنما هي ثلاث .. ثلاث -علم الله- رأيت فيها ما لا يراه كثيرون في ستين .. ومائة !
   
   ثلاث أنظر لها الآن بمشاعر مختلطة تماما ..
   
   لكن يكفيني أني بعدها هنا، الآن .. أصبحت قادرا على الرضا .. وأصبحت قادرا على بذل الأمان ..
   
   كتبت هذه الإجابة في وقت لم يكن يخطر على بالي أن أمثل هنا يوما ما .. شيئا ما ..
   
   كتبت هذه الإجابة في وقت لم يكن يخطر على بالي أن أرى كل ما رأيت .. ثم أقف بعده .. أبتسم .. بيقين ..
   
   لكن إن كان كل ذلك ثمنا لذاك .. فأنا من أسعد الناس بالله .. وأرضاهم به، وعنه، ومعه !
   
   اللهم فاشهد.
   
   ألقاكم يا صحبة الجنة 💚
  
"
90288,"
   برج ايه ؟ حسك جدي 😂
  ","

   جدي في عينك 🙄
   
   ههههههه
   
   أنا مواليد ٢٣ / ٩ وكتبوني في الحكومة ١ / ١٠ 😬
  
"
90289,"
   انا جديده هنا ع الاسك وبتجيلي اسأله كتير زي ازيك ومنين وكام سنه والحاجات دي وبجاوب بس اوقات كتير بحس ان كده ممكن اكون بعمل حاجه غلط لان الموضوع كأنه تعارف وبفكر كتير اقفل الاسك 
ايه رأي حضرتك؟
  ","

   يا تتابعي من تستفيدين منهم .. يا تقفلي وتحفظي نفسك ووقتك.
  
"
90290,"
   حضرتك في واحد كان زميلي في كورس لقيته من فترة باعتلي طالب اني ادور له على عروسة 😅 انا طبعا اترددت علشان مش بكلم ولاد بس رديت عليه وقلتله هحاول قولي مواصفاتها لو لقيت حد مناسب هقولك وبدات فعلا اقول لكذا واحدة عليه بس بيرفضوه خلاص شال فكرة اني ادور على عروسة بس لقيته بيبعتلي كل كام يوم عايزة اخلص منه
  ","

   هو حضرتك كنت الست والدته ولا حاجة !
   
   ما تستهبلوش .. وما تسمحوش لحد يستهبل عليكم.
  
"
90291,"
   شيخ محمد 
انا وهو متابعينك اتفقنا على كثير اشياء حتى اتفقنا نتخرج مع بعض قررنا نبعد لاجل ربنا يرضى ويكرمنا بس فجأة بعد فترة صار بدو يتكرني ووجد مية سبب وسبب ولا واحد فيهم مقنع بنفس الوقت بحكيلي بحبك بس الحب وحده مش كافي 
شيخنا احكيله يرحم قلبي بعد ربنا احكيله اني مستعده استناه العمر بس نضل مع بعض😔
  ","

   لا .. بحكيلك أنت تسويله بلوك الآن .. وتغلّي نفسك.
  
"
90292,"
   اعزموني معاكم
  ","

   أهي عيونكم دي اللي مش مخلية الواحد يطلع بأي مصلحة خالص 😬
  
"
90293,"
   تفتكر حضرتك الافضل انك تتقبل شخصيتك بعيوبها ومتحاولش تغيرها ع هي دي شخصيتك ولا كل فتره اقعد مع نفسي واحاسب نفسي واشوف ايه العيوب اللي فيا وابتدي اعالج العيوب دي  واطور من نفسي  واحسنها ؟!!!هو مش احنا المفروض عايشين ع نتعلم ونتطور ونحاسب نفسنا ع طول ومنسيبش حاجات كتير جدا تعدي من تحت ايدينا؟
  ","

   لازم طبعا الرغبة المستمرة في التطوير والتحسين !
   
   وده ما يمنعش أيضا المصالحة مع بعض العيوب التي لا بد منها .. بشرطين:
   
   ١) ألا نضر بها غيرنا.
   
   ٢) أن نعتذر ونصلح إن حدث هذا الضرر.
  
"
90294,"
   عبدالله بن رواحة.. 
ده كفاية اسم الشارع.  يبقي أكيد الأكلة فخمة وجداً كمان.. بقولك إيه يا سيدنا لما تنزل مصر يبقى أعزمك في مطعم مأكولات مشوية مش هتقدر تغمض عنيك بعدها.. صدقني مش هتندم.. لما تنور مصر الأول.. 
إن شاء الله..
  ","

   طيب .. اتسجلت عليك .. أما نشوف 😬
  
"
90295,"
   يا شيخ 
انا شب سنة رابعة جامعة بالهندسة والله بدرس و بفهم المواد بس نفسي ازبط بامتحان واحد لدرجة حتى لو مادة سهلة و اختيارية بخبص فيها 
و اغلب موادي بتنزل D 
مع انو والله بدرس و بتعب لدرجة اني لغيت اعمل اي حاجة او اروح على الGym 
عشان ادرس 
ليه كده بيحصل لي ؟
  ","

   اعمل اللي عليك .. والنتايج بتاعة ربنا !
   
   نرضى بها، ونحسن الظن بالعوض بخير.
  
"
90296,"

    https://ask.fm/abuanaaas08/answers/145735754356
   
   وخد الاجازة واعمل ايفنت في اسكندرية 😃
  ","

   يا صباح الفل .. أيوه كده 😍
  
"
90297,"
   هتنزل مصر عشان الامتحانات حملة فكرهم ونكد عليهم 😌😅
  ","

   بلوووووك 👊🏼
  
"
90298,"
   زميلي ف الدفعة.. تلاحقني نظراته بشكل مستفز.. مش تخيل او وهم والله بس في مواقف حصلت كتير تبين انه مركز وجدا.. انا بفضل اللّه منتقبه و بلفت وشي لما يركز.. بس مع الاوفر غصب عني بدأت افكر وخايفه اميل او افتتن بيه؟!  اعمل ايه بالله عليك 😩
  ","

   طنشي .. طنشي .. طنشي.
   
   لعب العيال ده ما يهزناش .. يا يخبط على باب البيت .. يا: العب بعيد يا شاطر.
  
"
90299,"
   حضرتك لو حد حلم بعلاء ولي الدين الممثل 
دة معناه ايه؟😂
الاسم ليه مدلول؟
  ","

   وممكن رسالة تعمل دايت 😬
   
   الله يرحمه.
  
"
90300,"
   يا مولانا فيه بنات كتير بتتحرج تقول انا عايزه فلان وتثبت رايها فيه ممكن  كدا تقول  كسوف خجل بس  مش سهل الموضوع زى ما حضرتك ما تصور ان فيه بنت تقول لا انا عايزه العريس  ده 👉🏻صعب فعلآ ؟فلمناش غير ربنا وبس
  ","

   لا مش صعب .. ولو ما عبرتوش عن اختياركم في شيء مصيري كالزواج هتعبروا متى ؟!
   
   بلاش سلبية قد تفقدكن سعادة !
   
   وكن ذكيات .. يعني بلاش صدام أو طريقة سيئة تجر لظن سيء بكن.
  
"
90301,"
   حضرتك هو عادي الواحد وطبيعي انه ما يحلمش سواء بالخير أو بالشر .. بسمع عن ناس بتشوف حاجات في الحلم وتتحقق معاها . وممكن من الحلم يعرف انه في بشرة خير أو شر في الأمر اللي هو داخل عليه .. ايه السبب؟
  ","

   عادي .. أنا ما بشفش أحلام .. إلا ما ندر.
  
"
90302,"
   يا شيخ محمد والله انت المفروض  تاخد  فلوس من صاحب الاسك ده😂  دا  طلع كلنا  عاملين الاسك عشان. نتابع حضرتك 😂  والله ناس كتير كل ما اسالهم عملتوا اسك ليه يقولوا عشان يتابعوا حضرتك 😂
  ","

   يكش يحس على دمه بس 😏
  
"
90303,"
   يا شيخ،اريد زوج صالح مصلح فاهم دينه وبيدرسه وبيفهمه،لا ادعي لنفسي الصلاح بس انابتعلم لاننا في زمن الفتن والواحد لازم يبقي فاهم دينه 
قبل الخطبه هو وعدني انه هيتعلم وعلي الاساس دا انا وافقت لكن بعد كدة بيقول ان المهم يعرف الاساسيات بس
والموضوع تاعبني ونفسي زوجي ياخد بيدي لانه مش هيقدر مرادي لومكنش زي
  ","

   غلط .. فهمك غلط !
   
   مش بالدراسة والمعلومات هي .. إنما تقوم البيوت بالطباع الرحيمة والأخلاق الكريمة.
  
"
90304,"
   عايزينك تعمل لايف للسناجل 😁.. مش بهزر والله عشان احنا بنضيع وقت كبير في التفكير في مرحلة ما بعد السنجلة😬 .وياريت يكون بعد ٢٥ يناير نكون كلنا خدنا الاجازة عشان مزنوقين في الامتحانات مش هبقي سنجل وساقط 😁😂😂
  ","

   اللايفات غالبها إن لم تكن كلها للسناجل على فكرة !
   
   بلاش شعور الحرمان اللي بيسيطر على نظرتكم ده 😬
  
"
90305,"
   عملت الاسك عشان اتابع حضرتك ومندمتش ابداا🍀
  ","

   مش هتقدر تغمض عنيك 😃
  
"
90306,"
   ياشين قومة الصبح مرض لا عاد اذا صار دوامك في قرية نائية ؟
  ","

   سم بالله وأنا أخوك .. مر دانكين وخذ قهوتك وامسك الدرب .. وما تشوف شر :)
  
"
90307,"
   مش ناوى تبجى الخُبر او الدمام قريبا يا مولانا 😊 نفسى اقابل حضرتك جدا
  ","

   الدمام !
   
   يا للدمام ..
  
"
90308,"
   How are you Shikh Mohamed ? I hope you are fine
  ","
  Nice to be (shikh) 😃
  "
90309,"
   لو كان لك ان تلقي كلمة في ندوة للشباب والفتايات بالجامعة، عن ماذا ستحدثهم ؟
  ","

   عن جمال مرحلتهم .. لو أحسنوا استغلالها !
  
"
90310,"
   بمناسبة المواقف السلبيه للبنات انا حبيت واحده وتقريبا امتلكت قلبي وابدات لي  الموافقه واتقدمت واهلها رفضوا لوجودنا في بلدين مختلفين وتقدمت مره واتنين  وتلاته وانتظرت ان تقف بجانبي ولم تفعل وتزوجت هي وخطبت انا ولكن مازلت احس بكسره قلب وماذا افعل لاتخطي هذا #@#@#@
  ","

   النسيان يا غالي !
   
   لا تأس على من تخلى عنك ..
   
   تجاوز .. وأبشر؛ لا تدري أين الخير.
  
"
90311,"
   مش هتدينا اكونت الاسك بتاع ماما دينا بقي 🙃💚
  ","

   ماما دينا لو سمعت الكلمة دي هتخنقكم 😬
  
"
90312,"
   كيف اعامل حمايا وحماتي يا شيخ ؟؟.
اكتر شئ قالقنى بعد الجواز
  ","

   بالإحسان والمعروف .. والصبر .. والتغافل.
   
   يقولون: الطِّيب .. غلب الطبيب.
  
"
90313,"
   فضلت متعلقه بيه سنين وكان بيدى وعودمن بعيد وحده كلمته ارتبط بيها غيررسمى واتجج بانى سبب علشان رفضت يكون بينا كلام بدون حاجه رسميه زعلانه من نفسى صبرت سنين ومكنش ف بينا كلام بس جه وقت وضعفت وبعتله اساله ليه كنت بتوعدوليه كنت بتضحك علياوده اثر ع قربى من ربنا مكسوفه من ربنا جدا😭💔 ادعيلى بالله عليك
  ","

   كان لازم تتخبطي الخبطة دي عشان تفوقي وتعرفي ما تسلميش قلبك بعد كده لأي عابث !
  
"
90314,"
   من فضلك قول رساله للاب والام اللى طالبين شبكه 120 الف جنيه وشقتين ملك فى محافظتين مختلفتين 😃 ولما اهل العريس وافقوا قالولهم معندناش بنات للجواز وكل ده كان قبل الخطوبه باسبوع وغيروا رأيهم بعد ماتحضيرات كلها جهزت😃 اصلهم عاوزين مالتى مليونير وشايفين ان جالى فرص احسن ومشافوش انا عاوزة مين. .. كسروا قلبى
  ","

   وأنت فين موقفك ؟!
   
   ما تبقوش سلبيين أمام خياراتكم المصيرية.
  
"
90315,"
   إغفال حسابات الواقع = غفلة.
بس مش مع الدعاء ممكنة ؟
  ","

   لا تدري ما تدعو به هل هو الخير أم لا !
   
   مهما بدت لك الأمور محسومة.
  
"
90316,"
   ايه المنسف دا ياشيخ ومين بيعمله كويس فى الرياض لو تعرف؟
  ","

   المَنْسَفْ
   
   أكلة أردنية فخمة .. فخمة جدا ..
   
   كما ترى أرز ولحم .. مطعمان بصوص يصنع من اللبن اسمه (الجميد) .. ويزين كل ذلك بالمكسرات ورشات من البقدونس .. وكل واحد وإبداعه :)
   
   تجده في الرياض بحي السليمانية .. شارع عبدالله بن رواحة.
  
"
90317,"

    https://ask.fm/abuanaaas08/answers/145735212404
   
   غير السائل 
حالة مشابه 
طيب افتقرنا لله 
بس بندعي كتير 
ليه الاجابة بتاعة حضرتك معظمها بيوجع والله !😢
  ","

   كتب على ابن آدم نصيبه من (الوجع) !
   
   إغفال حسابات الواقع = غفلة.
  
"
90318,"
   شيخ هو لو واحد كلمني على الفيس  وقالي انو شفني في الكلية وكدا ومعجب بيا وعايز يتعرف عليا وسالني بعد كدا بعض الاسئلة العامة زي اي سنة بدرس واهلي منين بعد كدا قولته انا مش بتعرف على حد عندك بابا كلمه وهو قالي انو هيكلمه كدا عليا ذنب او ارتكبت اي حاجة حرام؟!!!
  ","

   اللي عملتيه صح.
  
"
90319,"
   حاولي يوصلي بكل الطرق صديته جامد وغليت نفسي بس حبيته 💔💔
  ","

   كل الطرق مغلقة .. إلا من باب البيت.
  
"
90320,"
   خطيبي بيني وبينه فتور ولو حصل حاجه بسيطه يتغير وياخد جنب وبنتخانق على حاجات صغيره جدا نعمل إيه ؟
  ","

   لازم تعرفوا إيه السبب !
   
   يا يتعالج .. يا فيه قرار يتاخد.
  
"
90321,"
   انا بؤثر اخواني انهم يبعتوا ويسألوك وبتابع انا في صمت رغم حاجتي للسؤال الا اني عارف الضغط علي حضرتك عامل ازاي، فيمكن السؤال الي هتجاوبني عليه حد محتاجه أكتر مني، صباح الخير يا مولانا 💚
  ","

   صباح الرضا أيها الجميل 💚
  
"
90322,"
   تعرفت على شخص من خلال الإنترنت وانجذبنا لبعض
نعلم أننا مخطئين لكن نريد أن نتوب ويرضى عنا الله ويجمعنا بالحلال لكن المسافة بيننا كبيرة جدا جدا والأهل يمانعون والمسألة شبه معقدة
نحن لا نريد إلا الحلال وتأسيس بيت وأولاد بالشكل الذي يرضاه الله ولكن الأمر صعب جدا ومعقد ماذا نفعل بالله اجبني وادع لنا
  ","

   تفترقا .. وترضيا بما قدره الله ..
   
   وتستمر الحياة ..
  
"
90323,"
   السلام عليكم.. حضرتگ انا حاليآ متزوجه من 4شهور فتره الخطوبه كنت مرتاحه بعد البناء حرفيآ حسه اني تايهه متلخبطه مع العلم ان المعامله مابينا طيبه بس مش قادره اتأقلم مع الجو اللي بقيت فيه ممكن نصيحه من فضلگ لان بقا عندي وسواس بيقنعني اني مش هكمل من اصغر اختلاف ببقا عاوزه اطلب الانفصال لاسف
  ","

   زي منت قلت .. ده وسواس لا حقيقة له .. وما تشغليش بالك به !
   
   الوضع بس جديد عليك، زي أي حاجة جديدة .. وهتتأقلمي وتتبسطي بإذن الله.
  
"
90324,"
   شابٌّ كان يُحب فتاةً وتزوَّجتْ وتركَتْهُ، فأَحَبَّ غيرها لكي يَنساها، وهو لم يحبها بصدق، ويخاف أن يَتركَها فيَظلمها، ويخاف أن يتزوجها وهو لا يُحبها.
ماذا يفعل يا شيخ ؟
  ","

   يعقل كده ويكبر !
   
   ويعرف إنه لازم يفوت اللي فاته .. وهيحتقر نفسه أوي لو كرر نفس اللي اتعمل فيه مع حد ملوش ذنب.
   
   أما لو شايف إنه ممكن يظلمها فيتركها من الآن ليرزقها الله (رجلا) بصدق.
  
"
90325,"
   يا شيخ راحت هيبة المنسف من الصحن الي حاطينه فيه 😂😂 المنسف بينحط بسدر كبيييير وبتاكل منه بايدك
  ","

   صباح الخير .. لما تبقوا تعزمونا في عمّان بأه نبقى نرجع هيبته بإذن الله 😃
  
"
90326,"
   أكلت المنسف ياشيخ😂😂😂😂
  ","

   حصل ..
   
   طيب ننام بأه على الصورة الجميلة دي .. لقطتها لكم قبل المعركة 😃
  
"
90327,"
   كريب الجبنة المشكل بتاع السنتر كان يخبل
  ","

   لا كده سلام بأه .. عشان الجوع الوقت خطر 😬
   
   تصبحون على خير يا صحبة الجنة 💚
  
"
90328,"
   يا شيخ هو ١٢٠٠ جنيه تفتح بيت ؟
متقدم  ويعمل حكومى ومرتبه بس كده 
وانا مهندسه ومش لاقيه شغل 😂
قطوف يمتنعون
  ","

   لو عنده شقة ملك = ممكن تمشي .. ويجتهد يلاقي حاجة جنب الوظيفة بإذن الله ..
  
"
90329,"
   صيدلة المنصورة بتسلم عليك يا شيخ 🙆
  ","

   السنتر جنبكم فيه مطعم بيعمل كريب عجب الصراحة .. ده السلام بجد .. غير كده شكليات 😬
  
"
90330,"
   يا أبا أنس رد علي
تقول ايه لواحد كان بيشوف عروسة في بيتها وهي اكتشفت بعد ما مشي انه في نفس التوقيت كان عنده في بيته اسرتين لعروستين تانيين بيتفرجوا علي شقته
  ","

   مريض .. هو وأهله !
  
"
90331,"
   كنت في المواصلات وبقرأ قرآن pdf فواحد قالي ممكن تبعتيهولي فبعته 
وقعدت بنيت احلام واماني وفي الاخر طلع متجوز ومخلف 😂😂
الواحد امتي هيعيش المرحله بجد🐸😂
  ","

   كويس ما وصلتيش لمصاريف مدارس العيال !
   
   وطبعا صلى بك القيام بسورة يس !
   
   حالكم يصعب على الكافر والله 🙃
   
   الله يسعدكم ويرضيكم.
  
"
90332,"
   اعتبره لطف من ربنا لو  يابى  اجبت هنا 😍😍
الاول ع الدفعه ..بنتكلم ف حدود الدراسة بس كل شوية يقولى هقولك حاجة مهمة لما نتخرج ..حاسة بميول من ناخيته ليا ..تفتكر يقصد يتقدملى ومش عايز يغضب ربنا؟!!
ضرورى تجيب،💚
  ","

   اقطعي التواصل .. غلّي نفسك، واحفظي قلبك .. والنصيب هيكون.
  
"
90333,"
   بدأت اشك ان اجاباتك بتنزل معاها لايكات ..ايه دا يا جدع  B-)
  ","
  B-
  
  عجبتني !
  
  فصيلة الدم.
  "
90334,"
   هو بيغض بصره ماشاء الله لكن تلاقت العيون اليوم احساس صعب جدا حسيت انى انا السبب فى فتنته وانى لا استحقه قل لى شيئا يهون على ارجوووك
  ","

   لعله نسي الأمر كأن لم يكن !
   
   انشغلي بنفسك .. ده المهم.
  
"
90335,"
   انا بتاعت بردك 😂😎 دلوقتي لو حضرتك متقدم لواحده او نفسك تتقدم لواحده او ناوي تتقدم لواحده ( ايه التوتر ده 😂) المهم فيه واحده مناسبه ليك افتراضا وهتتقدملها بس الزروف دلوقتي متسمحش ليك انك تتقدم وف نفس الوقت عاوز تعرفها انك هتتقدم عشان انتا متضمنش يجيلها عرسان وتوافق .. بس بردك من غير م تتكلم معاها
  ","

   الزروف !
   
   لا أنا بقول (بردك) أحسن والله 🙃
   
   بص اسمع الفيديو ده:
   

    https://www.facebook.com/m.atiia.soliman/videos/1312807958799046/
   

"
90336,"
   يا شيخ انا معجب بواحدة بس مش حاسسها زوجة ليا يعنى معجب بيها انت فاهمنى ؟ 😂
  ","

   أنا بقول تقوم تتوضا وتنام أحسن 😬
   
   (غض بصرك وكن رجلا حبيبي .. وسيب كل حاجة لوقتها).
  
"
90337,"
   ينفع خطييي ""عاقدين "" يشوف اجزاء من جسمي ؟ 
مس دراعي ورجلي.. لا اكتر من كدة شوية..  هاه ينفع؟
  ","

   لأ .. عشان ده هيجر لتجاوز الخط الأحمر الممنوع الآن.
  
"
90338,"
   جاوب حضرتك هنا بقا 😂😂😂😂
يشيخ بحبها جدا ومن زمان اوى ومكنتش راضى اكلمها وسبحان الله اترتبت من عنده واهلى عرفوا وجت عندنا كمان ولنا الموضوع كبر وبترتب انى انقدم ازاى خوفت واترددت ...ايه دا بقى انا مش عارف
  ","

   الحب لا يحترم الجبناء .. حرام على الضعفاء !
   
   لا تنس هذه.
  
"
90339,"
   بحبك جدا جدا وعلي فكرة انا لي بنزل فديوهات الشيخ منصور في الاستاتيو 😂
  ","

   أنت جميل 💚
  
"
90340,"
   عوم واتمختر 😂👯
  ","

   بالضبط !
   
   كده أنت فهمت مرادي من الصورة ..
   
   تعاملوا ببساطة .. كله سيمر.
  
"
90341,"
   ليلتى هتبقى طين من بابا 😂😂 هيقولى بتحبى ويعملى حورات ادعيلى وربنا خايفه ومكسوفه منهم هما الاتنين  😂😂
  ","

   قوليله بحب مين يا حاج في البرد ده بس !
   
   هو اللي اطس في نظره وطلب رقمك .. وأنا بعرفك وخلاص 😬
   
   خدي الأمر ببساطة ..
   
   ربنا يسعدك.
  
"
90342,"
   دعواتك يا حبيب وهكفأك باكلة فسيخ علي مزاجك لما اجيلك
  ","

   دنا أدعيلك يا مولانا وأجيب الناس هنا يدعو معايا كمان 😃
   
   سلمت يا أكرم الناس 💚
  
"
90343,"
   كنت دايما ابعتله قصص ناس زينا فضلوا سنين يعافروا لحد ما وصلوا وكنت بقوله انا هفضل مستنياك لاخر العمر 
خطب غيرى يا شيخ 😢
  ","

   ليست كل القصص الجميلة صالحة للاستعمال !
  
"
90344,"
   زميلى عايز رقم ابويا اديهوله ولا لا ؟ اتصرف ازاى عشان ابقى مغليه نفسي ؟
  ","

   اديهوله .. وعرفي بابا.
  
"
90345,"
   بتابع حضرتك وبتفرج ع المشكلات اللي بتتبعت لحضرتك( فبحس كدا بلحظه انتصار عشان سينجل 😎 ) وبشوف بردك الأسئله التانيه عن اللي اتخطبوا و بيحبوا بعض ف الحلال ( فبحس برغبه عارمه ف الانتحار 🔪😭 ) انا كدا تمام ولا دا النت ؟
  ","

   لا ما دام فيها (بردك) تبقى تمام 😬
  
"
90346,"
   لو سمحت اى رأى حضرتك ف عريس متقدم معاه دبلوم لوحدة معاها كليه هل هيكون فيه توافق ومن رأى حضرتك تقعد معاه وتشوفه ولا لاء...
  ","

   حسب مستوى ذكائه الاجتماعي والعاطفي !
   
   الشخصية ودرجة الوعي منعزلة عن موضوع الشهادات .. التوافق مهم بلا شك، لكن بيتقاس بحاجات كتير مش بالنقطة دي بس.
  
"
90347,"
   ما الحل للاكتئاب يا شيخ؟
  ","

   انظر في ابتلاءات الناس .. تعلم أنك -على كل حال- تتقلب في النعم !
  
"
90348,"
   ابكتني يا شيخ كل اللي طلبته منك دعاء يهون عليا احساس الرفض والخذلان من اهله  اللي هم اهلي بردو فزودته واحزنتني 
الله المستعان
  ","

   قالولنا:
   
   يا بخت من بكاني وبكى الناس عليا .. ولا ضحكني وضحكهم عليا !
   
   أنا هنا أرجو أن أكون على قدر أمانة الاستشارة، وأسأل الله الصدق والسداد .. وقد نصحتك بما أراه صوابا، لا بما يوافق هوى نفسك ..
   
   الله يوفقك للخير.
  
"
90349,"
   بين الشوق والرضا يا قلوب المحبين !
  ","

   إي والله !
  
"
90350,"
   احبه واهله رافضين زواجه مني وهيسافر يشتغل وهستناه وهيحاول مع اهله تاني 
ادعيلنا
  ","

   لا أنصحك بالانتظار !
   
   هيسافر وأهله يقنعوه بواحدة تانية .. وهينزل يخطبها .. ويبعت لك رسالة اعتذار باردة، بنكهة السم ..
   
   عافاك الله.
  
"
90351,"
   هو حضرتك بتشتغل ايه يا شيخ لاني فى علوم بردو وشايفه ان التعب ده ملوش لازمه  😔
  ","

   اخلصي من الكلية واتجدعني .. وبعدين نتكلم ..
  
"
90352,"
   لو عرفت ان خطيبي له حساب اخر يحادث منه بنات 
اعمل ايه
  ","

   تواجهيه لو متأكدة !
  
"
90353,"
   سيدي ..
أنا درست الحمدلله كلية مرموقة واتخرجت والحمدلله بحفظ كتاب ربي بس معنديش شغف أبدا اني اشتغل واحقق ذاتي والكلام ده بحسه كلام فاضي نفسي ابقى أم صالحة وأربي أبناء صالحين بشتغل حبه وبزهق وبقعد هل أنا كده طبيعية؟؟ ولا معنديش هدف وعايشه عالفاضي..
ديه المرة ال3أرسل نفس ومن الأدب طرق الباب فقط 3مرات
  ","

   الله يبارك فيك ويحفظك ..
   
   المهم نكون بنعمل حاجة لها ثمرة .. أنصحك تشتغلي، ما تقطعيش حياتك في الانتظار .. أبدعي في شغلك واحفظي واجتهدي .. ولما ربنا ييسر بالارتباط بصالح ساعتها تقرري !
   
   المهم لا تخلي من إنجاز كما قلت لك.
  
"
90354,"
   ما هو الفرق بين أن تعيش حقًا وأن تكون على قيد الحياة؟
  ","

   أن أجد الحب !
   
   صباح الخير يا آسك :)
  
"
90355,"
   هتاكل ايه انهارده ياشيخ انا جعان؟
  ","

   صايم .. ومعزوم على منسف .. وربنا كريم والله 😃
   
   يلا .. هروح أجهز نفسي 😬
   
   ألقاكم يا صحبة الجنة 💚
  
"
90356,"
   تشبه أخوي فهد  نسسسسسسسسسسسخه
  ","

   بيض الله وجهك .. أبد سلملي عليه 😃
  
"
90357,"
   عادي اغني لخطيبي اغاني فيروز ؟
  ","

   لما تعقدوا بإذن الله .. الوقت مسموح ب: سنخوض معاركنا معهم بس 😬
  
"
90358,"

    https://ask.fm/abuanaaas08/answer/144601715828?utm_source=copy_link&utm_medium=android
   
   ربنا جبرني
من أقل من شهر اتقدم شخص ورفضت الفكرة كلها.. اتقدم 3 مرات لغاية ما بابا اتكسف منه وقالي اقعدي معاه بس ولو رفضتي مش هجبرك
سبحان الله في خلال أسبوع اتخطبت له. أنا معاه حاسة إن الحمد لله إن حصل دة وقابلته
  ","

   يا ربنا ما أكرمك !
   
   الله يسعدك ويرضيك ويجبرك .. في الدارين ..
  
"
90359,"

    https://ask.fm/abuanaaas08/answer/145694498164?utm_source=copy_link&utm_medium=android
   
   كنا نفس قصتكوا دي وقمة الحب وبسبب الوساوس دي عندها اتدمرت ، كنت خلاص هتقدم راحت مدمراني تماما عارف انه مش قصدها بس فعلا ادمرت وتحولت لشخص سئ لفترة بسبب كده فبالله عليكي متغلطيش نفس الغلطة وتخلي الشيطان يضحك عليكي
  ","

   صدقت.
   
   عوضك الله خيرا ..
  
"
90360,"
   صديقتي جدًا شخصية كويسة ""مسيحية""
واحدة قالتلي يجوز نتعامل معاهم لكن منصادقهمش مناخدهمش اصدقاء يعني .. ده بجد؟ طالما علاقتهاا مبتأثرش على اخلاقي او شخصيتي او ديني يبقى فين المشكلة
  ","

   مفيش مشكلة.
  
"
90361,"
   مش عارف من غيرنا (صحبة الجنة )كنت هتعمل ايه في الغربة دي😂
  ","

   ههههههه
   
   ربنا ما يحرمكم مني 😬
  
"
90362,"

    https://ask.fm/abuanaaas08/answers/145696295284
   
   لطالما اسعدتنا  💚💚
  ","

   الله يديمها علي وعليكم 💚💚
  
"
90363,"
   انا نظرتى لامور كتير اتغيرت بعد ما تابعت حضرتك ..
  ","

   يا رب دايما للأحسن .. ربنا يسعدكم ..
  
"
90364,"
   اقعد اتابع حضرتك ي ابى تقوم المسقعه محروقه 😔 يرضيك كدة
  ","

   لا طبعا .. ما ذنب المسقعة .. أنا أحب المسقعة 😢
  
"
90365,"
   what is the best thing make you happy!
  ","
  When I am able to make people happy !
  "
90366,"

    https://ask.fm/abuanaaas08/answers/145694316148
   
   مش طالما الزوج عقد وأوفي بكل ما طلبه والد الفتاه يحق له الجماع يا مولانا ولا يسمى أى شئ بعد العقد تجاوز ؟
  ","

   الجماع فقط لما تكون في بيته بعد إشهار البناء !
   
   قبل كده لأ .. ممنوع.
   
   وأما ما دون ذلك (بدون تفصيل عشان إخوانا العزّاب 😬) فلا بأس ما دام في إطار درامي .. أقصد يعني عفويا كده مع المواقف والاستقبال والوداع وكلمتين حلوين؛ لزوم إذابة الثليج وإزالة الحدود بالتدريج تجهزا للمرحلة المقبلة !
   
   المشكلة الواحد منكم غالبا بيتحول لكنج كونج بعد العقد وكأنه رايح يزور عروسته فقط رافع لافتة مكتوب عليها: أنا عايز أبوس !
   
   (سامحونا يا عزّاب معرفتش أوري بها دي)
   
   وغالبا البنات بيتصدموا من حاجة زي دي، وتستغرب هو ليه طلع (الحيوان) اللي جواه بالطريقة دي .. طب نتكلم طيب، طب احكيلي وأحكيلك .. واشكيلي وأشكيلك .. وهكذا ..
   
   ودي من الفوارق بين ذكر المريخ وأنثى الزهرة اللي لو فهمتوها هترتاحوا .. وتريحونا 😬
   
   وكما قال الفيلسوف الكبير (مجهول الاسم) :
   
   كله بالحنية = يفك !
   
   وسلامتكم.
  
"
90367,"
   هو انتو هتفضلوا تتصالحوا كتير م خلاص عاوزين نزغرط بقا🤔😏😏
  ","

   وناكل كمان .. إي والله يا عم 😃
  
"
90368,"
   يا شيخ عشان المناحية اللي بتناحيها فيا دي أُشهدك ان ليها مني علقة بعد الفرح 😄😄
من عينة "" وخذ بيدك ضغثاً "" يعني مش جامد بس عشان هي تاعباني اهه 
شكلها هاتوافق الله يكرمك يا ابا أنس الله يحبك يا رجل
  ","

   مليش فيه .. المهم طبسية الشوربة حقي 😬
  
"
90369,"
   ماشاء الله صوتك جميل ى شيخ 🙂 شبه صوت جوزى معرفش ان صوته حلو الا لما صلى بيا يوم فرحنا كنت بخليه يصلى بيا وقبل السفر خليته يسجلى بصوته كنت بنام ع التسجيل اول سفرة ومازلت لما بكون مخنوقة وواحشنى 😥 هو بيصلى الفروض بس ! حتى الشفع والوتر لا حاولت معاه مع انه ف صغره كان بيدخل مسابقات قران ، اساعده ازاى
  ","

   اتوصي به واتقي الله فيه أنسا وإسعادا .. وبلاش دور لجنة المناصحة ده الله يسترك !
   
   بيصلي وبيعاملك كويس .. ليه تروحي تدوري على أي حاجة وخلاص !
   
   بلاش النكد البيلت إن ده 🙃
  
"
90370,"
   يا شيخ يعني أوافق ؟ 
طيب لو تذكرت حاجه من ال حصلت في يوم واحنا مع بعض بحس هاتضايق منه ومن نفسي ؟؟
  ","

   وافقي يا بنتي .. وسيبك من الوسواس ده !
   
   اللي فات مات خلاص.
  
"
90371,"
   بما ان مفيش اجابة ع سؤالى اللى كل مرة بيضيع وسط الزحمة😅
هكتفى من حضرتك بدعوة ليا بالتوفيق والسداد😊
  ","

   الله يوفقك ويسددك ويرضى عنك .. وكل من ها هنا ..
  
"
90372,"
   واللى بيحب و ميقدرش يمنع نفسه من التجاوزات مع المحبوبه عن طريق الموبايل ايه العمل يا شيخ 😭😢
  ","

   يا يتقدم .. يا يصمت تماما؛ لين ييسر الله له !
  
"
90373,"
   والله العظيم يا شيخ انا شايفها اطهر البنات كمان عشان نفسها اللي بتلومها علي الذنب دا رغم الحمد لله توبنا وأقلعنا وانا بتقرب لله ليا ولها بقدر استطاعتي لكن هي أحياناً كانت تقولي هاتفتكر اللي حصل وانزل من نظرك اديها كلمتين في جنبها يا شيخ والله شاريها اوي وهاتقدم خلاص قريب تاني وهي عارفه اديها كلمتين
  ","

   خلاص هي فهمت بإذن الله 😬
  
"
90374,"
   خطيبي بيلح عليا عشان نتكتب الكتاب في اجازه نص السنه مع العلم ان الفرح هيكون بعدها بست شهور انا خايفه يتجاوز معايا بعد كتب الكتاب ويقولي خلاص انتي بقيتي مراتي. رايك ايه ارفض ولا اوافق .
  ","
  😂😂
  
  طب وبعد البناء هيكون ايه الوضع ؟!
  
  ما دمت مطمنة له خلاص = اعقدي .. والتجاوز (إن صحت تسميته تجاوزا بعد العقد يعني 😬) له خط أحمر مش هتقربوا منه فترة العقد (وهو الجماع) .. وعيشوا مرحلة جميلة تذيبون فيها الثلوج وتزيلون بالتدريج الحدود ..
  
  وفقكما الله وأتم لكما بخير.
  "
90375,"
   انا المقصوده بالتجاوز كل الناس بتشهد له بأخلاقه ودين لكن بعد الحصل رغم انه متكررش كتير حاسة إني مش هانسي وبيجي تصورات فحسيت معتش بحبه لكن لما قالي انه لازم بعد عشان تبقا توبة بجد وبقا يقدر يحقق الصبر وأثبت حسن بانه خطبني.والدي اجل الموضوع لكنه موافق حاسه ان ف حب ينبت تاني مش عارفه اسمع لقلبي ولاخوفي
  ","

   الولد كويس وصادق .. ومحدش كبير على الغلط، المهم نكف ونصلح ونستغفر !
   
   توكلي على الله .. وانسي اللي فات .. ابدؤوا صفحة جديدة على خير بإذن الله.
  
"
90376,"

    https://ask.fm/abuanaaas08/answer/145694224756?utm_source=copy_link&utm_medium=iOS
   
   مش التصورات ذي من الشيطان يا شيخ عشان يفسد علينا حياتنا وهي المفروض متلتفتش ليها ؟؟
  ","

   صح.
  
"
90377,"
   ذاكر يامولانا ذاكر .... عندي 3 كتب المفروض اخلصهم من شهر ومفتحتهومش خدهم بالمرة
  ","

   مكنش العشم خالص على فكرة 😢
  
"
90378,"
   عايزه شحنة أمل في الحياة تعبت أوي ونفسيتي مدمرة 💔
  ","

   أمل بتمتحن .. وبردانة وعايزة كوباية موكا دافية 😬
   
   (روقوا .. مفيش حاجة تستاهل .. كله هيعدي .. المهم ربنا يرضى).
  
"
90379,"
   حمايا معتقل روحنا زيارة قالي حط ايدك في ايد اخوها وقالنا الصيغة بتاعت العقد واشتهر الأمر بينا في الزيارة ولما رجعنا قولنا للأهل والأحباب اخوها عنده 17 سنة هل هو زواج حقا 
وهل يجوز لي كل شئ ماعدا الدخول لأن اصل الدنيا كانت بايظة وكنا بندعي ربنا كتير انه يعجل بالعقد ارجوك تجاوب
  ","

   شرعيا عقد .. ووثقوه رسميا بأه عند مأذون باثنين شهود ..
   
   الله يتم عليكم بخير .. ويفرج عنه ويحضر فرحكم بإذن الله.
  
"
90380,"
   كنا اتنين ملتزمين والشيطان صور لي إني لو محجزتهاش بالكلام ممكن تتخطب كلمتها وبعدين حصل تجاوز عن طريق الموبايل وتوبنا وبعدنا والحمد لله قربنا لربنا تاني لكن لما قربت أتقدم وعرفتها أحياناً بتفتكر تصورات من الحصل فميكونش عندها إقبال وأحيانا  بتكون مبسوطة اننا هانتخطب أنصحني وأنصحها اكتر بالله عليك
  ","

   انسوا اللي فات ما دمتما قد تبتما .. وكملا في الحلال، وأبشرا ..
  
"
90381,"
   صبااح الخير جدًا يعني 😄 
متابعينك من بورسعيد 🌊🍃
ربنا يوفقك حضرتك و يرزقك كل ما تتمنى 
دعواتك لي بالتوفيق ""))
  ","

   بورسعيد لازم تحط جنبها ده برضه: 🐟
   
   مرحبا.
  
"
90382,"
   بمناسبةاخر لايف انافي ثانويةكنت جيبت مجموع طب بس مرضتش أدخله ودخلت صيدلةالناس كلها بقاازاي كدةومش عارفةايه الصيدلةفي الاخر""بياعين""بس مش فاهمني لما ادخل طب هتبقاحياتي كلهاشغل ودراسةوتعب وهتيجي على مصلحة بيتي مستقبلالاني بحس اني مكاني الصحيح فيه ومش وظيفتي الأساسيةأبدا اني أدخل فلوس بس همامش مدركين ده
  ","

   اختيارك صحيح .. واللي شايفة طب أنسب لها وتقدر توفق أمورها صحيح برضه !
   
   المهم ما تسمحوش للناس يتدخلوا في اختياراتكم لأنفسكم وحياتكم.
  
"
90383,"
   ما الشيء الذي ستفعله في الحياة إذا كنت متأكدًا أنك ستنجح؟
  ","

   لن أكف عن ارتقاب أملي !
   
   صباح الخير يا آسك .. صباح الرضا 💚
  
"
90384,"
   توضيح الواضحات !
  ","

   https://www.facebook.com/m.atiia.soliman/videos/1564614870285019/
  
"
90385,"
   تمام التاسعة والنصف بتوقيت مصر ..
  ","

   ألتقيكم بإذن الله في بث مباشر عبر صفحتي على الفيس بوك .. في لقاء تحت عنوان:
   
   ""توضيح الواضحات"" !
  
"
90386,"
   اشمعن انا الى مش بترد عليا 😕
  ","

   يلا ولا تزعل :)
   
   صلاة الفجر .. ونوم تجهزا للجمعة ..
   
   ظلوا بخير ..
   
   ألقاكم يا صحبة الجنة 💚
  
"
90387,"
   ٢٣ سنه وبابا دايما منكد وفيه حاجز بيني وبينه بسبب انه حاطط ف دماغه اني هعنس 😃😎
نفسي افرحه زي ما هو عايز بس اعمل ايه اقعد ع الطريق واشتكي يعني 😂😂
كل دا بسبب اني فسخت خطوبتي علشان مش مرتاحه بقالي ٨ شهور 😒 وكل شويه يأنب فيا بسببه 
اعمل معاه ايه بس قولي 😩😩
  ","

   تتعاملي بنفس روحك الحلوة دي .. وتطنشي !
   
   دي حياتكم وقراركم .. محدش هيعيش عنكم، ولا ينفعكم في تعاستكم ..
   
   الزواج يا يسعد القلب ويكمل الروح .. يا قلّته أحسن !
   
   وفقكم الله وأسعدكم وآنسكم.
  
"
90388,"
   طلب انه يرتبط ،وف شخص رشحني ليه واتقاله معلومات عني وعرف اني منتقبه وطلب يشوف صورتي قبل ما يجي وتم تبليغ علتي وبعد ما شاف صورة قال انه مش عايز واحدة منتقبه هل كدة عليا وزر اني بعتها بس كان والدي عنه علم ،وليه لعب عيال دي لما هو رافض نقاب طلب ابعتها ليه ،ثقتي ف نفسي اهتزت بعد حصل
  ","

   ولا يهمك .. ولا تتهز لك شعرة .. وأنت ما غلطتيش في حاجة.
  
"
90389,"
   لما أرفض الزواج نهائيا لعقدة نفسية اتكونت عندي من سوء العلاقة بين والدي كرهتني في كل الرجالة وخوفتني منهم لأبعد حد ، يبقى عليا ذنب ؟
  ","

   غلطانة في حق نفسك !
   
   ياما بنقول وبنكرر: لا تبنوا قناعاتكم من تجارب الآخرين؛ سيما لو مشوهة.
  
"
90390,"
   ينفع بعد ما بوظت كل شيء في حياتي ارجع ألمه و ابتدي من جديد
انا قرفان من نفسي و متمني الموت
  ","

   الباب دوما مفتوح .. إياك تيأس !
  
"
90391,"
   قولنا حاجه تهون بيها علينا وتساعدنا نكمل احنا ف طب وعلينا امتحان فارما 😭😭
  ","

   استحضروا نية صالحة واستعينوا بالله .. معلش؛ كله بيعدي بإذن الله.
  
"
90392,"
   عندي استعداد استناه جدا والله لحد ما ربنا يكرمه بس قصدي كده فترة الخطوبه هتطول اوي وخايفة تحصل تجاوزات مع طول المدة احنا في 3 كلية
  ","

   تقدروا تظبطوا الأمور بإذن الله .. ما تقلقيش.
  
"
90393,"
   معلش انا هنام الوقت علشان بنام على نفسي والصبح هقرأ بقيت الاجابات انا وبابا وماما وناهد وكلنا 😂
  ","

   ههههههه
  
"
90394,"
   كنت بعمل ذنب معين وتوبت منه ممكن اتزوط واكمل حياتي و لا وقفت خلاص!
  ","

   بل يتوب الله على من تاب .. ويقربه ويسعده ويزكيه !
  
"
90395,"
   اتصرف ازاي مع حد متقدملي زميلي في الكلية لسه بندرس فطبيعي مش جاهز بس هو شخص كويس جدا وابي موافق لخلقه فقط بس وبعدين هنفضل مخطوبين لحد ما يجهز اعمل ايه؟؟
  ","

   حسب استعدادك وقبولك لشخصيته !
  
"
90396,"
   امتي هنبطل نهتم برائي الناس فينا ومحاولة رضاهم
  ","

   لما يتوطد تعلق القلب بالملأ الأعلى !
  
"
90397,"
   دلوقتى انا جايلى عريس فى من المواصفات الحلوة كتير بس هو ف السعودية وانا خايفه لانه مش هينزل ازاى اقدر احكم عليه مم كام مكالمه يعنى .. نفسي يامولانا الل اتخطبله هو الل يختارنى هو مافيش كدا ولا ايه لا الروايات لحست مخى 😂
  ","

   ما دام كويس ادي لنفسك فرصة !
  
"
90398,"
   انا الحمد لله مخلص دراسة وجيش وشغال وعاوز اتقدم لواحدة بتدرس بس هي رافضة المبدا عشان الكليه مع العلم انها في جامعة خاصة ولسه قدامها سنتين وتحملها المسؤلية دا شاددني ليها اكثر 
مش عارف اعمل ايه 
ولكم جزيل الشكر
  ","

   يا تتقدم وتلاقي طريقة لإقناعها .. يا تنتظرها .. يا تتجاوزها وتشوف حياتك.
  
"
90399,"
   جيبت جيد جدا وأنا متعودة احيب امتياز وعالى 
ونفسى مكسورة وتعبت السنة من أكثر مايكون واى حد بيقولى اى كلمه بفتكر واتكدر وحاسة إن حاجة  ناقصانى وعمالة أدور عليها فى أى حاجة فى الوجود
  ","

   مقدر شعورك طبعا .. لكن صدقيني الدنيا أكبر من كده بكتير .. تجاوزي وأبشري .. احنا بنعمل اللي علينا، والنتايج بتاعة ربنا، ومش هنتظلم لأنه كريم يعوض بخير.
  
"
90400,"
   ولا أعرفه ولا يعرفنى كل اللى أعرفه عنه اسمه ووظيفته بس بحس بميل غصب عنى تجاهه وسألت عن دكتور شاطر قالوا اسمه مترددة اكشف عنده وخايفة اتعلق بيه ويكون وهم بس دايما بحلم بيه وبحس انه نصيبى ودا اللى م ستغرباه لأنى دايما احساسى بيكون صح واستخرت ف الكشف حلمت انه بيفتح العيادة وبدخل أنا وبابا وماما
  ","

   ما تكشفيش عنده.
  
"
90401,"
   هو اما اقول مثلا يارب ارزقنى الزوج الصالح فى القريب العاجل كده الدعوه صح ولا القريب العاجل دى غلط ومعناها انى بحدد وكده فالدعوه متتقبلش ؟
  ","

   مش غلط .. لكن لا تتعجلي الإجابة !
   
   الله يرضيك ويقر عينك وبنات المسلمين.
  
"
90402,"
   حاجة تفرحك كأب أفرح بيها والدي!
  ","

   حسن علاقة ذريتي بربي وربهم !
   
   يا رب .. يا رب ..
   
   وفقك الله وأصلحك للخير كله.
  
"
90403,"
   ماذا يفعل من يشعر بدنو أجله ، ينقطع عن الناس وينشغل بالطاعة أم يخالط الناس ويترك فيهم أثرا طيبا ؟
  ","

   هذا الشعور هو في الغالب حيلة للهروب من حزن ما !
   
   كلنا يرقب اللقاء على خير حال .. فاحرص على ترك أثر نافع وذكر حسن، ولا تنس نصيبك من عزلة تحفظ لروحك صفاءها.
  
"
90404,"
   شيخ بضل احلم انو في ناس بتلحق وراي وانا عم اهرب و خايفة و الحلم بتكرر بين الوقت و التاني 
انا بنت مو متزوجة عمري 20 سنة
  ","

   نامي على وضوء .. واقرئي الأذكار وآية الكرسي .. ثم لا يضرك شيء بإذن الله.
  
"
90405,"
   مين اللى جمب أنس دي ي شيخ! 😃😂
  ","

   هنبدأ غيرة من الوقت بأه !
   
   لا .. الراجل مش هيتحمل كده 😬
  
"
90406,"
   أنس معذب قلوب العذارى 😂
  ","

   بس مطمني إن الواد ذوقه حلو 😬
  
"
90407,"
   يا شيخ محمد مش هتطمني على أنس ولا ايه 😞
  ","

   يا عيني !
   
   الإجابة الماضية 👇🏻😂
  
"
90408,"
   كيف حال أنس يا شيخ محمد ؟
  ","

   شطور .. وبيروح الحضانة .. قصدي (الكورس) عشان هو بيزعل من كلمة حضانة 😬
  
"
90409,"
   ماذا نفعل تجاه ماحدث في القدس؟
  ","

   مع كثير من الخجل:
   

    https://www.facebook.com/m.atiia.soliman/posts/1562125270533979
   

"
90410,"
   يا ابى .... انا تالتة ثانوى علمى رياضة و نفسى اجيب ال 99% بس انا مقصرة و دى اول سنة اذاكر فيها بس انا بدأت اذاكر فا هل ربنا ممكن يساوينى باللى كانوا بيذاكروا السنين اللى فاتت و بيذاكروا من اول السنة و فعلا اجيب ال 99 و لا انا بحلم و خلاص 😕
  ","

   من حيل الشيطان الشهيرة !
   
   عشان في الآخر تبيع القضية كلها ..
   
   اعمل اللي عليك وذاكر بعزيمة .. وربنا يكرمك ويكرمهم .. بس كده.
  
"
90411,"
   قل لي كلمات تمنعني عن العادة السرية
بضعف من اقل حاجة😢
  ","

   تابع مع أخينا الكريم أبي خطاب:
   

    @abokhattabb
   

"
90412,"
   واجب الاغتسال يا شيخ؟
  ","

   لا .. ما لم يُنزل !
  
"
90413,"
   يا أبي انا هعتبر أن حضرتك إذا رديت دي علامة من ربنا أنه هيحققلي حلمي ، ادعيلي كتير في القيام أنه يحققلي حلمي و ادخل الكلية اللي نفسي فيها أرجوك ، يعلم ربنا سمو طموحاتي و الخير اللي نفسي اعمله ف المجال ده
  ","

   ردي ملوش علاقة باللي ربنا مقدره !
   
   عموما أنت اعملي اللي عليك وأبشري بالخير ..
   
   ربنا يوفقك ويسددك ويستعملك.
  
"
90414,"
   انا سعيد جدا بالاجابه دي والله يا مولانا ربنا يبارك ف حضرتك يا رب ويخليك لينا  <3
  ","

   بالإجابة ولا بالبطانية يا نمس .. لا دي غالية علي أوي .. اشتريتها تاني يوم نزلت السعودية من عشر سنين .. كوري طبقتين 😬
  
"
90415,"
   ايه ده انتوا عندكوا شتا ف السعوديه ياشيخ😂😂؟!!
  ","

   درجة الحرارة ٧ حضرتك .. فين (سحلبك) يمااااا 😩
   
   اللي هيقول: السحلب المكار = بلوك 😬
  
"
90416,"
   قاعدين تحت البطانيه بنتكتك والله يا ابو انس :D
  ","

   يا ابني أنا بجاوب بعين واحدة 😬
  
"
90417,"
   متقدملي واحد عاوز يتجوز ف 6 طب وانا عوزاه بس مش عاوزة اتجوز ف6
  ","

   ستة مناسبة !
  
"
90418,"
   صباح الفل .. يا استاذ .. افهم انت تصحى متى وتنام متي كيف منظم وقتك؟
  ","
  😂😂
  "
90419,"
   بعدئذنك انا زوجى مش بيسمع منى اى نصيحة فى حين لو اى شخص تانى قاله نفس النصيحة بتاعتى يتقبلها ويعمل بيها ويفتخر كمان مع العلم اسلوب الحوار جميل وأسلوب الاقناع محترم وبشهادته بذكائى وحجته انك صغيرة وملكيش خبرة ف الحياة
  ","

   معلش .. المهم فيه لغة حوار محترمة .. ده هيتغير بإذن الله.
  
"
90420,"
   أخى توفى ممكن دعوة ليه وحضرتك بتصلى الفجر ..
  ","

   حاضر .. حاضر ..
   
   وادعوا له جميعا يا كرام .. ولأموات المسلمين ..
   
   عظم الله أجركم، وقبله في الصالحين.
  
"
90421,"
   مخطوبة من خمس شهور .. خطيبي مجابش حاجه في المواسم خالص .. جابلي هدية في عيد ميلادي و مرة هدية بدون مناسبه .. اهلي خايفيين يكون بخيل يا ابي و شايفيين انه دا حتي تقديرا ليا .. بس احنا عارفين ظروفه و هو اللي بيكون نفسه .. المواسم حاجه نبني عليه بخله من كرمه ؟ قطوف تمتنع
  ","

   لأ .. ما دام مش بيقصر حسب إمكانياته !
   
   وكلامك يدل إنه مش بخيل ولا حاجة.
  
"
90422,"
   يا أبي كنت لسه هنام الاقيك فتحت 
ينفع كده 
شكلي هستنى للفجر بقى 😆
  ","

   نستنى كلنا بأه :)
  
"
90423,"
   ما شاء الله تبارك الله دا كلوا مذاكره يا شيخ...من الاوائل باذن الله بس ابقى حن علينا فالبريك حتى😏😏😏
  ","

   الكتب ناقصة يا جدعان .. الكتب ناقصة وأنا لايص 😢😩
   
   ربنا يستر ..
   
   عاملين إيه كده في هذا الجو الرائع 🙃
  
"
90424,"
   صباح الخير .. رغم كل شيء 💚
  ","

   رغم البرد في الصوت .. في شجن ما سجلت سورة مريم .. قلت نسمعها سوا:
   

    https://soundcloud.com/mohammad-atiia/xuzssdzk5adz
   

   هذاكر شوية وأجيلكم 😃
  
"
90425,"
   تصبحون على خير يا صحبة الجنة 💚هتقولها هنا 👇 عشان خاطري 😀
  ","

   ولا تزعل ..
   
   تصبحون على خير يا صحبة الجنة 💚
  
"
90426,"
   بردانين وبنقاوم لأخر سؤال ^^
  ","

   وأنا معدتش قادر أقاوم .. وما تهونوش علي .. بالتالي ده آخر سؤال :)
   
   ربنا يرضى عني عنكم .. ويؤنس قلوبنا بحبه وذكره .. والرضا به وعنه.
   
   تصبحون على خير يا صحبة الجنة 💚
  
"
90427,"
   انتا نعمه واكتر الف الحمد الله عليك والله ✋
  ","

   الله يجبر خاطرك .. ويسترني وإياكم بستره الجميل ..
  
"
90428,"
   هل تمد يد العون لشخص خذلك يوما ما ؟
  ","

   لو مد يده طالبا (بحاجة واضطرار لا استغلالا وخداع) فقد أكرمني بحسن ظنه في .. وسأقاوم بشريتي لأكون عند حسن الظن !
   
   طبعا التنظير ده سهل والمحك في التطبيق .. نسأل الله الصدق في الأقوال والأفعال.
  
"
90429,"
   انتا مع رقيه وانس طول الاسبوع خليك معانا كمان 😂
  ","

   الله يلطف بالحال .. الله يلطف بالحال.
  
"
90430,"
   طب ما الحذاء اكيد مش هيكون طاهر صح مانا معرفش الشارع اللي ماشسه فيه فيه ايه انا ساعات لو مش فمسجد وفي الشارع بحس اني عايزه اعمل كده بس يخاف يكون  غلط
  ","

   لا مش غلط .. والأصل الطهارة ما لم تتيقني نجسا.
  
"
90431,"
   وأتى بلسم قلوبنا 
مرحبا ياشيخ 💚💚
  ","

   البلسم قرب ينام يا عم .. وهيموت من البرد 😬
  
"
90432,"
   هي تنفع الصلاه بالحذاء يامولانا ؟!
  ","

   نعم بشرط طهارته ..
   
   بس خارج المسجد .. يعني لو في طريق مثلا أو سفر؛ عشان ما تتحدفش من الشباك 😬
  
"
90433,"
   ولو عاقدين ومعظم كلامه عن جنس بردو اعكل ايه؟
  ","

   لا .. الوضع هنا مختلف سيما لو الزواج قرب.
  
"
90434,"

    https://ask.fm/abuanaaas08/answers/145593141876
   
   لو أنا البنت وشخص اصغر مني بسنة وخايفة لو يتغير معايا بعدين أو يحس أنه ظلم نفسه لما اختارني والموضوع ملغبطني اعمل ايه ؟
  ","

   ما دمت مقتنعة به ومقتنع بك = ما تقلقيش من حاجة !
   
   بتبقى أصغر منه بعشر سنين وبيتغير عادي .. الحاجات دي مالهاش علاقة بالسن، بل بالأصل.
  
"
90435,"
   بالله عليك أجب...
خطيبي كل ما يتكلم معايا فون يتكلم ف جنس فقط وانا لا اتجاوب وتعبت من كده ينفع افسخ
  ","

   لازم تفسخي !
  
"
90436,"
   من اوائل الدفعه ان شاء الله 😌مش عاوزين حضرتك تخذلنا ويقولوا صحبه الجنه بعدته عن الترتيب😐
  ","

   المهم عندي الشهادة والدراسة بعدها بإذن الله .. بعدي عن الشيتات وأعمال السنة والحضور في حد ذاته مؤثر، ولولا ربنا كارمني وتفضل علي باللي يوصلي المحاضرات والكتب كان زماني لايص .. لكن ده ما يمنعش نعمل اللي علينا 💪🏻
  
"
90437,"

    https://ask.fm/fgfdgdfg5555555/answers/145200053434
   
   انا فرحانالها جدا والله 💜😍 بالله عليك ادعيلها يا أبي
  ","

   الله يثبتها ويحفظها ويرضى عنها .. اللهم نشهد أنك حق ووعدك حق.
  
"
90438,"
   كنت عايزة اسأل حضرتك انا مخطوبة من حوالي شهرين ومكناش نعرف بعض بس حبيته وهو بيحنبي وحاليا مسافر لمدة سنة بس حصلت كذا مشكلة بينا علي حاجات هيفة جدا وهو عصبي اوي وعصبيته دي بتوصلوا لانه يقولي مش عايزك وبعدين وبيرجع يعتذر بس بعد ميكبر الموضوع ومامته تعرف بس بتبقي واقفة معايا اللي عايزة اعرفه اكمل معاه
  ","

   فيه ناس وقت نرفزتهم بيقولوا أي هبل !
   
   لكن ده محتاج منك وقفة يفهم منها إن فيه حاجات ما ينفعش تتقال تحت أي مبرر .. فرضا حصل زعل بعد الزواج هيطلقك فيه مثلا !
   
   ثم أموركم تكون بينكم؛ محدش يدخل فيها .. ثم البعد له عامل طبعا بلا شك ..
   
   ربنا يوفقكم للخير.
  
"
90439,"
   انا حكيت لزوجي اغلب الاشياء اللي حصلت لي لما كنت بنت ، يعني كيف بابا كان بيعامل ماما( كان بيضربها)  ، اصله كان مأثرة  علي المشاكل اللي كانت تحصل وأشيا كثيرة ... أحياناً اندم اني حكيتوا له :/ هوا انا غلطانة ؟
  ","

   تجاوزي الأمر ما دام هو إنسان كويس.
  
"
90440,"
   سيبهم ياشيخ وتعالا نفسحك ف اسكندرية 😁
  ","

   والله أنت حبيبي يا عم 💚
  
"
90441,"
   رقيه ادعيلى ياشيخ كانى هيا تمام 😂😂
  ","

   إطلالة شتوية لحبيبتي رقية 😍
  
"
90442,"
   انا بقول تقوم تذاكر احسن  ربي ينجحك
  ","

   ملكش / ملكيش دعوة .. ومحدش قالك تمارس دور (ماما) هنا .. هي بس اللي بتحمل منها ده 😏
  
"
90443,"
   ولا مرة سألت وجاوبت عليا يا شيخ ليه؟!
عارفة إن حضرتك برضوا مش هتجاوب
  ","

   ممكن سؤال ؟!
   
   أنت حضرتك متابعانا .. يعني بتقرئي الإجابات ولا داخلة تسألي وبس ؟!
   
   ما هو مستحيل هتكوني متابعانا وبعدين تقولي كده برضه !
   
   الله المستعان.
  
"
90444,"
   هو انا نفسي انه يكون زوجي المستقبلي يسمعلي يعني يكون بينا حوار ونتكلم مع بعض انا ف الآخر طبعا هسمع كلامه بس قصدي يسمع رأيي هو ده تكفير غلط 
معلش فهمني حضرتك عشان بس مبقاش ماشيه بإسلوب غلط او تفكير غلط
  ","

   تفكير صح .. مش غلط !
   
   ويملك الرجل قلب زوجته بالقدر الذي يسمح لها به بأن تقول ما في نفسها .. وبحكمته هياخد برضه هو اللي عايزه :)
   
   لكن محدش كامل في النهاية ..
   
   وتستمر الحياة ..
  
"
90445,"
   شيخى لو سمحت انا جوزى مسافر وقاعده عند امى واختى متزوجه بردو بس قاعدين عند امى فتره بسبب ظروف فى بيتهم اللى بيضايقنى منها انها كل لما اشترى حاجات تقولى صرفوا كام وجوزك بعتلك كام وبيديكى مصروف اد ايه فى الشهر وانا بتضايق ومش عايزه حد يعرف حاجه دا امى نفسها مبتسالنيش ارد عليها ازاى لو سمحت ارجوك
  ","

   ما ترديش عليها مرة واتنين وتوهي في الكلام .. ما فهمتش = يبقى تقوليلها بلطف وحسم لما أنا أسألك عن الحاجات دي ابقي اسأليني.
  
"
90446,"
   مش سوء ظن والله ي شيخ 
انا بحاول بقدر الامكان اني ماتدخلش ابدا بينهم
بس قريبتي شافتها وكل شويه تقولي اننا نسأل اخويا او نكلم البنت 
وانا بقولها الله اعلم هيا عامله الخاصيه ايه 
والله انا جه ف بالي نفس اللي حضرتك رديت بيه 
بس هيا عايزاني اكلمها وافهمها طبعنا وانا مش عايزه اتدخل 
فأنا كدا صح
  ","

   كلميها بينك وبينها من باب الحرص إن صورتها دي ممكن تتسرب من على جوال واحدة من صاحباتها .. ده صح وحق.
  
"
90447,"
   يا شيخنا انا معجبة بشخص معين بشوفة كل يوم تقريبا ف الكليه بس عمرنا ما اكلمنا مع بعض .. انا متعلقة بيه اوي يا شيخ و مقدرش اقول بحبه لاني ما اتعاملتش معاه بس ساعات بشوفه باصص ناحيتي خطف كدة , هو انسان محترم يا شيخ و انا اتمناه زوج ليا و عارفة ان تفكيري ده مش صح لانب بتعلق بحاجة مليش يد فيها , اعمل ايه
  ","

   غلّي نفسك ..
   

    https://www.facebook.com/m.atiia.soliman/videos/1305808432832332/
   

"
90448,"
   شيخ..
انا 22 سنه متجوزتش و متقدملى شخص متزوج ومعاه ولد وبنت والفرق بينا 10 سنين  ..
وشاريني جدا و انا ارتحتله بس هل كدا طبيعي 
يعني المفروض اقبل ولا لا
  ","

   شايف الوضع هيكون صعب عليك .. هو محتاج حد أكبر وأنضج !
  
"
90449,"
   بالله اجبني
خطيبة اخويا كانت حاطه حالة الواتس صور بشعرها وهيا المفروض انها محجبه واخويا طبعه شديد ف دا
سألته ان كان شاف الحاله قالي ماشوفتش وسأل فيه حاجه قولتله لا دي نفسها ف بيتزا وكدبت ومش حابه اتدخل بقول ماليش دعوه 
انا سألته بعد ما الحاله اتشالت بيوم
هو المفروض اتصرف ازاي 
بلاش قطوف تنزله
  ","

   حضرتك ما تعرفيش إن حالات الواتس بنتحكم في خصوصيتها، وإنها غالبا عاملة قائمة لصحباتها وضمتك للقائمة حبا وتقديرا يعني !
   
   ليه المسارعة في سوء الظن .. هاه، ليه ؟!
  
"
90450,"
   أنا بغلط كتير فى حق زوجي
أنا معترفةإنى باجى عليه كتير علشام أرضي بابا وماما وأراعي شعورهم
وبحاول أرضيه هو بالكلام من الناحية التانية
وهو مستحملنى وبيصبرعليا رغم إنه بيضايق برضو بس فى الآخر بيعملي اللى أنا عايزاه
أنا عارفةإن كل إنسان ليه طاقةوخايفةأوى يزهق منى
ازاى أوازن بين رضا أهلي وزوجي
احناعاقدين
  ","

   معلش الفترة دي تتحملوا بعض لأن أموركم لسه من بإديكم أوي .. لكن لازم تفهمي إنك يوم ما تروحي بيته هيكون هو أولى بك من أمك وأبيك .. وكلامه (فيما لا يغضب الله) مقدم عليهما وعلى كل الناس، تماما !
   
   لازم المعادلة دي تبقى واضحة أدامك عشان ما تخربيش على نفسك، وتخسري واحد كريم زيه.
  
"
90451,"
   دا احنا بندعيلك زى مواعيد الدوا بالضبط يا أبى قبل الأكل و بعده كمان .. فطار و غدا و عشا  ربنا يهوّن عليك و يصبرك علينا و يجزيك الفردوس الأعلى و يقر عينك بأولادك ،، ربنا يحبك .
احنا بنتعلم منك كتير أوى  جزاك الله كل خير
  ","

   يا رب .. أنا طامع في فضلك يا رب !
  
"
90452,"
   مش قادره احب خطيبي خالص رغم انه هو كويس اكمل وده ممكن يجي بعد الجواز ولاكده بظلمه؟
اجبني بالله عليك
  ","

   المهم ما يكونش فيه نفور !
   
   يعني فرحانة بمميزاته لكن لسه مفيش فيه مشاعر قوية = دي ممكن تيجي بعدين مع العشرة الطيبة ومواقف الأيام، وممكن لأ وتمشي الحياة بالاحترام والإحسان .. وده هيكون راجع لشخصيتك؛ يعني لو عاطفية بزيادة فغالبا ده مش هينفع معاك ..
   
   أما لو فيه نفور أو صد وملل وعدم إقبال على المرحلة القادمة معاه = فالقرار من الآن أفضل كثيرا من الندم بعد فوات الأوان ..
   
   دي قواعد عامة .. وكل واحد أدرى بحاله !
   
   وفقك الله وسددك للخير.
  
"
90453,"
   ربنا ينجح حضرتك يارب وكل مجتهد ويرزقك سعادة الدارين وينفع بيك الناس ويحافظ عليك ياااااارب
  ","

   يا رب .. يا رب .. يا رب ..
  
"
90454,"
   مخنوقة اوى  وورايا مذاكرة كتييير انا ف طب ؟!💔💔
  ","

   المواجهة والعزيمة هي الحل .. الهرب بيزود الشعور بالذنب !
   
   استعيني بالله ..
  
"
90455,"
   حضرتك زوجتك أكبر منك اعتقد صح؟ لو أنا ارتبطت بواحدة اكبر مني خايف ومتردد هي اكبر بكام شهر انصحني ارجوك
  ","

   ما تترددش لو مقتنع بها فعلا !
  
"
90456,"
   عندي بكره اربع امتحانات يا شيخناا ممكن دعوه  😴طبعااا بعد صبااح الخير يا ابي 💜
  ","

   وأنا عندي امتحانات برضه .. وبلم في المنهج برضه .. وربنا ينجحني، وينجحكم .. برضه 😃
  
"
90457,"
   مصدقت ان فتحت ف نفس الوقت مع حضرتك
ارجوك ارجوك رد ع سؤالى /اللى بعتاه من كذا يوم وحضرتك مردتش
)بتاع صاحبتى اللى شالت الثانويه)
  ","

   بجد .. بجد ..
   
   غطوني وصوتوووو 😩😢🙃💔
  
"
90458,"
   هل لديك حساسية من أي شيء؟
  ","

   آه يا آسك 😞
   
   من اللي بيلوموني مش بجاوب على كل الأسئلة ليه ؟!
   
   ومش بيعذروني إني لو قعدت عمري كله مش بعمل حاجة غير أجاوب = مستحيل هلاحق على كل الأسئلة !
   
   ومش بيصبروا ويقرؤوا ويدوروا في الأرشيف؛ لأن غالبا هيلاقوا إجابة أسئلتهم في كلامي مع غيرهم !
   
   في الغالب همومنا متشابهة .. وحلولها متقاربة ..
   
   وزعلت منهم الصبح ومشيت .. بس أعمل إيه .. ما يهونش علي العيش واللايكات 😬
   
   صباح الخير يا ولاد 💚
  
"
90459,"
   بالله كفاية !
  ","

   في حد تاني ..
   
   الله المستعان.
  
"
90460,"
   جذبتني روحها وادبها ،  تطورنا حتي عشق كلانا الاخر
قررت خطبتها فكانت المسافة بيننا ومتطلبات اهلها عائق
وعدتني بالوقوف بجانبي للنهايه 
واقعيا يمنعني اتمام الموضوع شيئ اخفيه
تنشطر روحي بين عقلي(تحتاج من تعفك وسط زحام الفتن) وقلبي(قد لا تجد ادبها وروحها ومن تحبك وتحبها)
بالله اغثني
  ","

   لو عشقتها (يا أديب) ما قلت كل هذا !
  
"
90461,"
   في اخت معانا هنا الاوفر ثينكنج هيموتها وعاوزة تتخطب 😂 قلتلها هنخلي الشيخ محمد يجيبلك عريس 
انس طلباته ايه يا شيخ😂😂
  ","

   حد يفصصله بس .. بدل ما هو سرحان كده 😬
  
"
90462,"
   حضرتك لو واحده بتحب واحد وعارفه أن عمره مايكون ليه وبتحلم بيه ومش شايفه حاجه فى حياته غيره تعمل ايه علشان تنسه ؟
  ","

   تعمله بلوك .. وتبعد عن كل ما يذكرها به !
  
"
90463,"
   ازاي اتخلص من الحقد ياشيخ ): نفسي احب للناس الخير ويبقي قلبي نقي اعمل ايه !
  ","

   قرب من ربنا .. وأكثر من ذكره !
   
   عشان تعرف إنه كريم وله في كل أقداره حكمة ..
  
"
90464,"
   خلصت جيش وبدر على شغل ، اتقدملها ولا اصبر شوية ؟
  ","

   اتقدم ووشها يبقى حلو عليك بإذن الله ما دامت الشقة موجودة ..
  
"
90465,"

    https://ask.fm/abuanaaas08/answer/145580569204?utm_source=copy_link&utm_medium=android
   
   ليه يتقدم وهو ممكن بنسبه كبيره يترفض
انا مريت بنفس الظروف ومع اني رفضت يكون فيه كلام بين من غير رابط شرعي واتقدم واترفض واتكسرنا انا وهو ي شيخ
  ","

   يبقى عمل اللي عليه أدام نفسه .. وأدام حبه !
  
"
90466,"

    https://ask.fm/Abufhr/answers/145253258116?utm_source=thearchive.me
   
   ضرورى جدا يا مولانا 
انا عارف انى هتعب حضرتك بس انا خسرت كل حاجه
ده اللى حصل امبارح
   
    https://justpaste.it/1e8mk
   
","

   زي منت يا حبيبي ونفس نصيحة الشيخ أحمد .. لازم هم يفهموا غلطهم وده محتاج منك شوية ثبات .. لأن اعتداءهم بالصورة دي على حد في مرحلتك دي يعني إنهم مش فاهمين يعني إيه تربية !
   
   بعدين تهدى الدنيا وترجع على أسس تمشي بها حياتك وما تسمحش لحد يستنزف روحك ..
   
   ركز في مستقبلك أهم حاجة .. وكله هيبقى تمام بإذن الله.
  
"
90467,"
   حضرتك اعتبرنى رقيه او عائشه وجات تشكيلك بالله عليك ياا ابى ترد علياا 😢😢
  ","

   فين السؤال ؟
  
"
90468,"
   Still waiting your answer 😬😬
  ","

   لو مع نفسك وبحدود = مش مشكلة.
  
"
90469,"
   شيخ انا بقرأ لوالدتى دايما الاسئله والاجابات بتاعتك وهى بتدعى لك كتير
لدرجه انها بقيت بتدعى لك اكتر منى😂😂
ربنا يستر دى كمان كل شويه تسألنى هو الشيخ محمد نزل حاجه ولا لا😂😂
  ","

   أقرئيها مني السلام والشكر .. وخليها تذكرني دايما في صلاتها !
   
   الله لا يحرمنا بركة دعوات أمهاتنا .. آمين ..
  
"
90470,"
   هم السعوديين متقبلين المصريين ولا مش بيحبوهم او السعودية نفسها متقبلة وجود مصريين فيها !!
  ","

   الأرض لله .. والرزق في السماء ينزل في أرض الله حيث يشاء، فيسوق له العباد !
   
   في مصر .. في السعودية .. في أمريكا .. في أي مكان ..
   
   فوجودك في أي أرض ده لأن ربنا كاتب لك رزق فيها !
   
   وأنا عن نفسي بحمد ربنا وأشكره إني ولدت في مصر، ورزقي في السعودية، وفي الرياض تحديدا ..
   
   لو نبت الجسد في أرض الكنانة .. فالروح بنجد هائمة لا تفارق ..
   
   وتعميم حكم ما على أي شعب مرفوض؛ لأنه غالبا بيكون ناشئ عن تجارب شخصية محدودة .. وكل أرض فيها الصالح والطالح وما بينهما ..
   
   وأنا -شهد الله- عرفت هنا أناسا من أكرم وأتقى وأجمل ما خلق الله .. بارك الله أخوة المسلمين، وصرف عن بلادنا الشر، أجمعين.
  
"
90471,"
   انا بحترمك جدا بس ساعات بحس حضرتك مش بتقول الحكم الشرعي يعني ليه الست لما سالتك هي خدمه اهل زوجها فرض عليها مقولتلهاش لا مش فرض عليكي وفرض عليه هو
  ","

   عشان الحياة بتقام بالمودة والرحمة المتبادلين .. كذا أرادت الشريعة لبيوت المسلمين !
   
   طول ما فيه رضا وتقدير واحترام مش هنحتاج أبدا لنبرة إيه واجب وإيه لأ ..
   
   يوم ما توصل أي علاقة لنبرة حقي وحقك = نذير خطر .. لأحد الأطراف أو كليهما.
  
"
90472,"
   شيخ كنت بلعب بلاستيشن لوحدى
واختى طلبت منى اعلمها بعد ما كانت ما تعرف تمسك الدراع بقيت بتكسبنى ولما بتجيب فيا جون يا الله البيت كله بيتلم من كتر الهيصه 😂😂
مرمطتنى الصراحه كرامتى اتهانت فى اللعب😂انا اللى مكنش حد بيعرف يكسبنى نهايتى جت على ايد بنت😂😂😂
اعمل معاها ايه البنت دى 😄
  ","

   ههههههه
   
   أنت جميل 💚
  
"
90473,"
   نفسي اشكرك من زمان ي شيخ كان فيه حد معجبه بيه عمرى ما اتكلمت ولا قولت لحد بس كنت بدعى ربنا يكتبه ليا وبعد ما سمعت كلام حضرتك انى ادعى بالخير حيث كان دلوقتى ببقا عاوزه اضرب نفسي بالشبشب انى كنت بدعى انه يكون زوج ليا اصلا 😂
كان مجرد تعلق لحاجة افتقدتها فى البيت
  ","

   الله يفتح عليك ويرضيك 👍🏻
  
"
90474,"
   رأيك يا شيخ بزواج شاب وبنت من بيئة اجتماعية وطباع وعادات مختلفة عن بعض وهل ده بأثر على تفاهمهم في المستقبل ؟؟
  ","

   حسب طبيعة المشاعر أو درجة القبول بينهما !
  
"
90475,"
   Salam ya sheikh! 😀 how are you?
  ","
  I am fine .. thank you ..
  
  بصوت طالب رابعة ابتدائي في مدرسة حكومي 😃
  "
90476,"
   هو المشاكل التافهة بين النسايب سبب لرفض شخص؟
  ","

   أي علاقة لازم في بدايتها مشاكل .. القرار بيكون بناء على طبيعة المشاكل وطبيعة تعامل الأطراف معاها !
   
   مبدئي في الحاجات دي دايما = المهم الولد والبنت .. غير كده سهل إصلاحه أو تطنيشه.
  
"
90477,"
   بتحبب القطط ياشيخ وربيت قطه قبل كده؟ هو سؤال تافه انا عارف 😂
بس مش عارف ليه شاغلني 😂
  ","

   مؤخرا بدأت أحبهم .. بس مش لدرجة أربي يعني .. الدنيا غلا يا عم 😬
  
"
90478,"
   هو حضرتك كنت في القاهرة إمبارح ؟
  ","

   ههههههه
   
   لا كنت نايم .. في الرياض 😬
  
"
90479,"
   بحب واحده وهى بتحبنى بس هى عرفت رأي البيت عندها لو انا روحت اتقدمتلها هما بنسبة كبيرة ممكن يرفضونى وهى مصره انى لازم اصبر واتقدم مع العلم ان هى مش هيبقى ليها رأي فى الموضوع لو رفضونى ؟! وهتمشى ورا كلام اهلها
اصبر واتقدم طالما هى عايزه كده ... ولا انسى خلاص طالما عرفت رأى اهلها ؟ 
وجزاك الله خيرا
  ","

   اتقدم.
  
"
90480,"
   شيخنا مش مصدق انك فاتح 
انا رأيتك ف المنام النهارده
والله يا سبحان الله، كم التأثر بيك شغلني جدا
والأهم اني اخدت معاك صور كتير وصاحبتك لكن انى لي هذا 😢
  ","

   يا سيدي لما نتقابل نحقق حلمك بإذن الله !
   
   يا ريت الأحلام كلها سهلة كده 💚
  
"
90481,"
   انا متقدملي شخص كويس ومحترم ومتدين بس انا كنت بحب شخص وبعدت عنه وتوبت لله انا خايفه اوافق ع العريس ده اظلمه معايا لو محبتوش او لو فضلت افكر في الشخص اللي كنت بحبه انا عايزه ارفض قولي انا لو رفضت ابقي كده صح ؟؟
  ","

   وهتفضلي ترفضي لغاية متى ؟!
   
   انسي اللي فات، وكملي حياتك.
  
"
90482,"
   مهما أوتيت علماً وفهماً وحفظاً وفقهاً ودراية ورواية إن لم تكن مصحوبة بحسن الخلق فلن يتعدى علمك عتبة بابك إن لم تترك اثراً جميلاً فلا تترك عكس ذلك فعدم ذكرك أفضل من ذكرك ب سوء
  ","

   كلام زي الفل !
   
   اللهم حسن الخلق، وحسن الأثر، وحسن الذكر ..
  
"
90483,"
   هو فعلا الظروف ممكن تكون عاق للارتباط ولا دي بتبقي حجج
  ","

   ٩٥ ٪؜ بتكون حجج !
  
"
90484,"
   هل تحصل على قسط كاف من النوم؟
  ","

   اللهم لك الحمد .. من يوم بدأ البرد وأنا أكتر حاجة بعملها النوم يا آسك 😬
   
   تخيل أمس صليت العشا ونزلت تحت البطانية قمت على أذان الفجر 🙃
  
"
90485,"
   والله إني أحبك في الله
  ","

   وأنا كذلك .. وأحب لكم جميعا ما أحب لنفسي ولأهل بيتي من الخير !
   
   سلمكم الله وجمعنا دوما على خير ..
   
   ألقاكم يا صحبة الجنة 💚
  
"
90486,"
   تفكر تاني ف الطلاق دي كانت تكملة لسؤال اللي بيطفي فيها سجاير  .. معلش الرسالة مكنتش كفت
  ","

   مش فاهم يعني بتنصحيها به ولا بتنصحيها تستمر عشان المجتمع وحقوقها ؟!
   
   لو بتنصحيها تستمر والوضع كما تقولين يبقى هي فعلا مسكينة في ابتلائها بزوجها ثم ابتلائها بك أنت ..
   
   وضع زي ده ملوش غير حل واحد .. الفرار بالدين والنفس .. منذ متى والشرع يجبر الناس على معاشرة (الحيوانات) !
  
"
90487,"
   ربنا يبارك فى حضرتك و يفرحك و يرضى عنك و يرضيك يا أبى
  ","

   لما تدعولي ما تقولوش (حضرتك) .. الدعاء مقام تذلل لله وتضعف ..
   
   قولوا فيك وعنك وعليك .. لي ولكم .. آمين.
  
"
90488,"
   هو المفروض لو شاب طلب من بنت في الشارع رقم والدها تديله الرقم و لا تتصرف ازاي في الموقف ده ؟
  ","

   تديله الرقم .. وتروح تقول لباباها.
  
"
90489,"
   وسيشهد التاريخ انى فتحت لأول مره وحضرتك فاتح 😍😍 كان نفسى اقولك اتفضل تميس بس الدنياصيام 😂😂
  ","

   خلاص نخليها كبسة مدفون بعد المغرب 😃
  
"
90490,"
   ارجوك يا شيخ رد هي كرهت حياتها ومصممة ع الانفصال لانها صبرت كتير وطفى ف جسمها سجاير وهي بنت ناس ومحترمة جدا، وبيدخل البيت يقعد بالاسبوع ميقولهاش سلام عليك ولما تقوله كلمني يقولها طب يلا ع بيت ابوكي، وعمره ماودها ، وانا صعبان عليا البنت وبحاول اقولها تفكر تاني، واهله مابيفكروش  ف حاجة غير انها تتنازل
  ","

   أيوه تفكر تاني في ايه ؟!
  
"
90491,"
   السلام عليكم ...
انا حاليا مخطوبة وذنوب الماضي بتطاردني وكنت فاكره ان ربنا هيعاقبني عقاب شديد بسبب ذنوبي..بس دلوقتي انا خطيبي شاب محترم جدا .. تفتكر دا رضا من ربنا عليا ولا ايه..انا مش عارفه ربنا زعلان مني فهيبتليني فيه ولا من حبه فيا رزقني بشخص يقويني وياخد بايدي للجنة
  ","

   وسواس !
   
   وسواس خبيث .. لا تلتفتي له ..
   
   احمدي ربنا على نعمته وتوبي له وأطيعيه بكل ما تستطيعين .. وبس.
  
"
90492,"
   يا شيخي، عمري الان 16 و انا في المرحلة الثانوية معي من الفتيات من اعلم سوء اخلاقهم و افعالهم و لا احب حتي التعامل معهم و لكن اذا اتوا للسلام علي اسلم و علي وجهي ابتسامة و قبول تجاههم لا اقصده
هذا لأن طبيعتي لا اعرف رفض سلام احداهن لي 
هل هذا نفاق و ماذا افعل ان كان نفاق؟!
  ","

   لا مش نفاق .. ده اسمه ذوق وأدب .. وغير كده تبقى (جليطة) .. افهموا دينكم صح.
  
"
90493,"
   يا أبى عندى مذكرات بكتب فيها عنه كل حاجة بتوصل لدرجة ان اكتب ""على العهد... - "" و ما الى ذلك و ما هو الا متقدم لخطبتى  فهل دا عادى ولا اقطع الورق دا و ما اكتبش تانى ؟  لا احد يدرى عن هذة المذكرات .
  ","

   اكتبي .. وهل يصبر القلوب بعد الدعاء مثل الحروف المتوارية خلف حجاب الصمت !
  
"
90494,"
   زوج صاحبتي بيضربها وبيقول لاهله مراتي بتغير منكو وبيخلي جوز اخته يوصلها بعربيته ويرفض هو ومابيحصلش بينهم اي معاشرة غير مرتين من سنتين جابت فيهم بنت، وبيقولها خسي انا مقفول منك وحاليا هي طالبة الطلاق تفتكر دي اسباب كافية؟،.  بيتعالج من الاكتئاب النفسي والطبيب قاله انت كدا زودتها ودي مش اعراض علاج
  ","

   لا ازاي .. مش كافية طبعا !
   
   لازم يقتلها الأول .. وبعد كده يبقى يطلقها غيابي ..
   
   رحماك يا رب.
  
"
90495,"
   شكراً لك على ما تكتبه فانت الوحيد الذي تستطيع ان تسلينا قليلاً و تذهب عنا بعض ما نجد
   
    https://justpaste.it/1e75j
   
","

   قلبي معك !
   
   اعمل وخذ بالأسباب ..
   
   المكتوب هيكون .. والمكتوب هو الخير ..
   
   ربط على الله روحك .. وهداك ووقاك وثبتك وصبرك وعوضك.
  
"
90496,"
   ارجو الرد بالله عليكم  ... السلام عليكم .. ليا سلفتي مش كويسه معايا خالص و بتتدخل في حاجات مش ليها ولدت من كام يوم مليش نفس اجيب لها هديه خالص و في نفس الوقت ممكن تقول عليا غيرانه منها عشان هي ولدت .. هل لو جبت لها هديه من غير نفس يعني ده يعتبر نفاق ؟!
  ","

   بل يعتبر ذكاء اجتماعيا من جهة .. وتساميا بنفسك من جهة أخرى !
   
   هاتي هدية وروحيلها .. ده واجب، ولعل ربنا يهديها.
  
"
90497,"
   تم فسخ خطوبتي للمرة الثانية يا شيخ بالله عليك تدعيلي ربنا يعوضني خيرا ويرزقني الزوج الصالح
  ","

   ولو للمرة الألف؛ ولا يهمك .. المهم نجد سعادتنا، ونستفيد من تجاربنا.
  
"
90498,"
   ياشيخ انا زعلت منك اوي بسبب اللايف بتاع النسيان قرار
كنت عمال تضحك ع اوجاعنا كإنك بتستخف بيها
خليتني ابكي فوق البكا بكا
لطفا ياشيخ ارجوك
  ","

   أسوأ رسالة جتلي من زمان !
   
   كثير من الضحك يخفي ما تحتقرون همومكم أمامه ..
   
   المسألة مكنتش سخرية (وأنا أكدت في الفيديو على كده) بقدر ما كانت رغبة في مواجهة الآلام بروح حلوة .. كله بيعدي، وتستمر الحياة .. يعجبني هذا؛ كثيرا.
  
"
90499,"
   متزوجة من عشر سنوات واكتشفت شيئ عن زوجى اخفاه عني تلك المدة وعندما تحدثت معه انكر ثم اعترف لي وقال شيخ افتاه بجواز ذلك..مع العلم ان اهلى لو كانوا يعلموا ذلك ما قبلوه وانا كذلك..ثم اكتشفت انه بيخفي عنى امور مالية لاني منفقة كما يدعي ..الآن انامحبطة جدا يا شيخ وحزينة دلني ماذا افعل؟
  ","

   بيصلي ؟
   
   بيعاملك كويس ؟
   
   تجاوزي عما دون ذلك (ما دامت الحياة ماشية) .. معلش؛ محدش كامل.
  
"
90500,"
   ياشيخنا ايه رايك ف العقد بدري يعني بينه وبين الزواج 6شهور
  ","

   زي الفل .. ومش بدري كده ولا حاجة ..
  
"
90501,"
   ابو أنس شكله رايق النهارده ربنا يديمها نعمة
  ","

   سيبك أنت .. المهم الرضا 💚
  
"
90502,"
   انا في مصر عادي وبقالي 7 سنين مشفتش اسكندرية يلا بينا ايفينت هناك بقا ♡
  ","

   والله ما أقول لأ .. ونتغدى عند (الكتعة) .. مش قادر أنساه 💚
  
"
90503,"
   هناك من يرونك ضال مضل ما رأيك ؟
  ","

   وهناك من يروني كماء السحاب !
   
   وأبقى عبيط لو انخدعت بثناء، أو انتكست بذم ..
   
   المهم الوقفة بين يدي الله.
  
"
90504,"
   بالله عليك ياشيخنا ترد هو ممكن فعلا حد يعجب بحد *بشخصيته يعني* من الاسك ويتقدمله فعلا حتي لو كانوا  من بلاد بعيده عن بعض ولا دي مستحيله ؟!
  ","

   ممكن !
   
   وممكن الحكم يكون في محله .. وممكن يكون مخدوع بالحروف ..
   
   وممكن لما يشوفوا بعض تحصل ألفة وقبول .. وممكن يحصل صد ونفور.
  
"
90505,"
   طب اسكندريه و أهل اسكندريه بيسلموا  علي حضرتك و بيقولولك ربنا يرزقك الجنه و مش هتزور اسكندريه يا شيخ ؟
  ","

   هل ترانا نلتقي ؟!
  
"
90506,"
   لسا صاحي ومصلتش الفجر اصلي قضاء بقا؟
  ","

   صل الآن .. فورا.
  
"
90507,"
   هو ازاي الساعة عندك عشرة!
انت فين يا ابي
  ","

   صباح الخير وحمدا لله على السلامة وشرفت ونورت .. وكل ما يقال لحد جاي جديد، أو نايم من زمان 😬
  
"
90508,"
   كنت حافظة القران كامل ونسيت كتير منه ومش لاقيه وقت والفينال قرب وانا مش مرتاحة وحاسه بذنب كبير لانى نسيته 
الكل بيقولى حرام لازم الالقى وقت واراجع فيه وانا فعلا مش بلاقى وقت اليوم بيخلص قبل حتى ما اخلص اللى عليا من مذاكرة
انا فى صيدلة وجبت سنتين امتياز عايزة انحج فى نفس الوقت اراجع القران 
اعمل ايه؟
  ","

   وطبعا الشعور بالذنب ده لا يتنامى ويعظم إلا وقت الاختبارات ..
   
   آه من حيل الشيطان وضعف نفوسنا أمامها !
   
   خلي لك ورد يومي تلاوة .. وفي الإجازة تلتزمي مع حد تراجعي معاه بإذن الله.
  
"
90509,"
   غير السائل بس البلوتوث مفتوح الناحية التانية 😂
  ","

   آه تصدق عندك حق 🙈
   
   ده عشان بشغله مع السيارة .. اليو اس بي بتاعها بايظ ومش بعرف أشغل فلاشة المهرجانات 😂
   
   (بهزر بهزر .. عارف هتمسكوا فيها).
  
"
90510,"

    https://ask.fm/abuanaaas08/answer/145561006708?utm_source=copy_link&utm_medium=android
   
   انا المقصود من السؤال ده يا شيخ :D 
الله يكرمك فهمها انها ع الاقل تقولي هي منين من الاسكندريه اكيد مش هسأل البحر ع عنوانهم يعني وصباحك زي الفل
  ","

   اديله رقم بابا وهو يكلمه ونشوف الدنيا !
   
   بس كده.
  
"
90511,"
   مش بترد صباحي عشان قلتلك أول صباح أبعتهولك في ولاية الخطيب إنت زملكاوي متخفي ولا ايه يا شيخنا
  ","

   لا ازاي .. صباح الخطيب، وصباح اللي بتغني كمان 😬
  
"
90512,"
   إنت فاتح بلوتوث جهازك ليه يا أبي😂😂😂😂
  ","

   لا ده اسمه واي فاي حضرتك
  
"
90513,"
   انا صاحبة السؤال واسفة اخر مرة هبعته
   
    https://ask.fm/abuanaaas08/answers/145560904052
   
   اللي من القاهرة ده واحد معرفوش يا شيخ بعتلي ع الاسك وعايز يعرف عني شوية حاجات قلتله باب البيت موجود قال إنه بعيد جدا والجو ده .. بس انا طنشت وهطنش 😂😂 مش كدا انا صح
  ","

   طبعا صح .. يا يتقدم للبيت .. يا نطنشوه :)
  
"
90514,"
   بتحب اسكندرية كدة ليه ؟
  ","

   لأنها تتحب .. جدا !
  
"
90515,"
   امه داعياله ازاي يعني ياشيخنا؟
  ","

   ههههههه
   
   ""ربنا يسعدك ويريح بالك ويهنيك يا كبدي من جوا""
   
   دعياله كدهو 👆🏻
  
"
90516,"
   دعياله بمعنى ايه!
بتتريق يا شيخنا ولا بتمدح!
  ","

   لما تكون دي صورة خلفية جوالي .. يبقى بمدح ولا لأ ؟!
  
"
90517,"
   بحترم عقل حضرتك جدا تقدر تقول عامله الاسك مخصوص عشان اشوف اجاباتك اللي بستفيد منها حاليا فتره امتحانات واخر سنه والنفسيه مش قادرة تكمل عايزه نصيحه ودعوه.
  ","

   ومن متى النفسية بتبقى تمام أيام الامتحانات ؟!
   
   دنا حتى كنت نسيت النوع ده من الاكتئاب 😭
   
   هانت هانت .. استعيني بالله ولا تعجزي.
  
"
90518,"
   انا اتقدملي شاب ولا هو يعرفني ولا انا اعرفه بس لمجرد سمع عني اتقدم بس انا لسه قدامي سنتين كليه غير السنه دي وهو عاوز الجواز بعد العيد عشان هيسافر بس انا قلقانه وكله بقولي وفيها اي هيسافر وتعالي اقعدي هنا اي راي حضرتك
  ","

   لأ.
  
"
90519,"
   بالله رد 
خطبت بنت جواز صالونات زي ما بيقولوا وبعدين اكتشفت أنها بتلبس بنطلونات ع فيست هي محترمه جدا وبنت حلال وطيبه وخدت الموضوع باللين كذا مره ومفيش فايده وهي مطيعه ما عدا الموضوع ده وزواجنا بعد شهر ان شاء الله ف هل ده سبب اني افسخ الخطوبه ولا ايه ؟ ياريت السؤال ميتعرضش ع العام فيس
  ","

   لا ما تفسخش .. لو اللبس واسع ومش مجسم ومحافظة على صلاتها.
  
"
90520,"
   لو واحد م القاهرة وأعجب بواحدة من اسكندرية يعمل ايه
  ","

   يروح اسكندرية ويخطبها .. وغالبا أمه دعياله 😃
  
"
90521,"
   تفتكر ايه اكبر غلطه بنقع فيها كبنات في اليومين دول؟
  ","

   تتعجلون الحب .. فتبذلون قلوبكن في غير موضعها !
   
   ثم تصدمن ..
   
   فتعتنقن قناعات غريبة تلوث حياتكن فيما بعد ..
   
   لو غلّيتن أنفسكن .. أو أحسنتن التجاوز = لنجوتن من كثير من الأحزان.
  
"
90522,"
   ليه ي شيخ مش بترد علي اسئلتي 
ده انا بحبك والله
  ","

   وأنا بحبك .. ومش قاصد أطنشك صدقني !
  
"
90523,"
   الله يتمها عليك دايما بستره الجميل ويحبب فيك خلقه أكتر وأكتر
  ","

   يا رب .. يا رب ..
   
   يسلموا الكرام 💚
  
"
90524,"
   هل أنت مسرف أم مقتصد في المال؟
  ","

   صباح الخير يا آسك 💚
   
   لما الراتب يتبقى منه حاجة نبقى نتفق في الموضوع ده .. ووشك حلو نزل أهو بعد تأخير أسبوع .. عدى بالستر 😃
  
"
90525,"
   فتحت وانت فاتح هيييييييه
  ","

   طب كفاية عليك كده بأه 😬
   
   تصبحون على خير يا صحبة الجنة 💚
  
"
90526,"
   بالله تدعيلى ربنا يهدينى ويقبل توبتى انا كنت ف غفلة محتاجه ربنا يسامحنى وانا مش عارفه اسامح نفسى وحاسة أن الذنب كبيييير ربنا يصلح حالى انا ندمانة
  ","

   مفيش ذنب كبير على مغفرته !
   
   المهم نصدق ..
  
"
90527,"
   والله كلامك ده ع عيني وراسي بس ف حالة استواء الاطراف
مش تبقى الزوجة ميديكال ريب بتنزل صبح الشركة وبعد الظهر تلف ع الدكاترة
وهو شغله بيخلص الساعة 2-3 ويصيع ع القهاوي باقي اليوم
ومطلوب منها تقوم بالبيت م الابرة للصاروخ وبيتأمر ع الأكل كمان إنه مش شبه أكل أمه وبتضرب عشان طمهان ف كل فلوسها !
  ","

   ده مش رجل.
  
"
90528,"
   طيب ولو جوزى مغترب وعاوز يقعد سنة كمان هناك بس انا عاوزاه يخلص السنة دى وينزل يبقى معايا انا كده ابقى باجى على مستقبله ف حاجه
  ","

   معلش .. اصبري عليه سنة يعمل حاجة لك وللعيال ..
  
"
90529,"
   هل لازم نبقي متشابهين في الطباع والاهتمامات علشان نبقي قريبين من بعض ولا مش شرط
  ","

   لأ !
   
   مش مهم نكون متشابهين .. المهم ما نكون متنافرين.
  
"
90530,"
   يعني ايه معامله ميري
  ","

   تبقى مش مصري :)
   
   ميري يعني معاملة رسمية جافة .. بحقوق وواجبات وأوامر وحساب ..
  
"
90531,"
   بيتي حيبقي مملكتي اعمل فيه كل حاجة بايدي واتعلمت عمايل الاكل والحلويات مخصوص عشانه حاعمل كل حاجة بحب و اول ما يرجع من شغله حيلاقي الراحة في مملكتنا سوا ... احنا عاقدين ولسه بدري علي الفرح ... هو عصبي شوية وانا باستحمله ومش بزعل منه ... ادعي لنا يا مولانا 💚💚💚
  ","

   ربنا يسعدك .. ويكتر من أمثالك ..
   
   ويهديه لك ويهدّي سركم.
  
"
90532,"
   والله الدونيا بسيطه يا شيخ بس الفيس اول الحاجات اللي خربت عقولنا وعرفتنا ع الاسترونج اندبنت ويعمل زي ما انا بعمل والكلام دا .. فين ايام ما كانت الواحده مننا بكلمتين حلوين يتاكل عقلها وتعمل اللي هو عايزه وكله بما يرضي الله برده 😀 ادعيلنا يا شيخ ربنا يرزقنا باللين اللي يقدرنا ويكون عونا ومعين لينا :)
  ","

   كلها عقد انعكاسية لأب مريض أو زوج نذل أو مخادع بالحب .. أو فطرة انتكست !
   
   وكل هذا مفهوم .. لكن محاولة لصقه بالشرع (ببجاحة) فدي جريمة لا تمرر هكذا ..
   
   الشرع أراد بيوت المسلمين في الدرجة العليا من المودة والرحمة والتآلف والتغافل .. والبذل والعطاء والوفاء .. بصورة عامة وشاملة ومتبادلة.
  
"
90533,"
   انا اؤيد حضرتك جدا  فعلا المعامله الميرى ماتنفعش بين اتنين متزوجين  وربنا يهدى نساء ورجال المسلمين ويفهموها صح  واللى بيحب حد بيقدره ويحترمه 
من بنت
  ","

   يا رب .. يا رب ..
   
   أحسنت 👍🏻
  
"
90534,"
   دكتور .. تقول ايه لواحد زهق من الغربة وعاوز يرجع مصر زهق لدرجة انه مش قادر يكمل مع ان معاه اسرته ارجوك رد
  ","

   ما أنصحه أبدا بالرجوع الوقت .. للأسف !
   
   استعن بالله ما دمت لك راتب وعايش .. واحمد ربنا إن عيالك معاك ..
   
   الندم بعد قرار خاطئ ومتسرع صعب ووحش جدا.
  
"
90535,"
   🎀🎀🎀
  ","

   معلش .. فترة وتعدي، وفيه حاجات تقدري تصبريه بها !
  
"
90536,"
   111 هنا
  ","

   آه مكبراه !
   
   هو أبوك .. وكلنا بيتزعق لنا عادي.
  
"
90537,"
   ياشيخ محتاجة تجاوبني ، هي البنت عيب تعمل اسك وممكن تتفهم غلط ؟؟ 
يعني رقية فيما بعد لما تكبر لو قالتلك عايزة اعمل اكونت اسك عادي ؟
محتاجة رأيك
  ","

   أومال هتابعني ازاي يعني .. لو لسه عايش بأه :)
  
"
90538,"
   عظيمة جدا جدا  انا رايي فالجواز كدا من زمان وعارفه انه مسئولية وحاجات كتير اكبر من اننا نتعامل مع بعض ند لند ودي من الاسباب اني كنت خايفه ويمكن لحد دلوقتي خايفة اتجوز لان حوليا نماذج كتيره زي اللي فالمقال مش عارفه اعمل ايه وخصوصا اني قربت اخلص كليه وسبلتي كدا بطلت 😔
  ","

   ما تبنيش قناعاتك وتصوراتك بناء على نماذج سيئة !
  
"
90539,"
   بيقولي دايما اني اصيله ومشرفاه ورافعه راسه وخصوصا لما يبقي عندي حد من حبايبه وناسه .. ببقي ١٠ ستات في بعض مع العلم اني مكنتش بغير لنفسي مفرش سريري حتي قبل ما اتجوز ياشيخ

بس دا ميمنعش اني استغل شوية ظروف واعمل مساومات بغسل المواعين مقابل بعض متطلباته برضو 😂

وكله بمايرضي الله 😬😂😂😂😂👌🏻💃🏼💃🏼
  ","

   الله يسعدكم ويملأ حياتكم بهجة ..
  
"
90540,"
   دلوقتى لما مصر تيجى تلاعب السعودية و إنت أصلا مقيم فى السعودية لما تسمع الماتش مع الجماعة السعوديين هتشجع مين 😂😂😂😂😂
  ","

   هسمعوا في البيت لوحدي يا عم .. غلبنا = فأنا مصري .. اتغلبنا = فأنا عايش في السعودية وبحبها ..
   
   🇪🇬💚🇸🇦
  
"
90541,"
   يا شيخنا ماماوبابا دايما بيقولولى ان البنت مهما بلغت من مكانه وعلم لازم اول حاجه تكون بيتها وانها تكون روح بيتها وفرحة البيت وتكون ملئ العين والبصر ومتسمحش لحدغريب يشتغل ف بيتها او ان حد يعيب ع حاجه مش مظبوطه فى بيتهاوهم دايما سايبين شغل البيت كله علياكنت احيانا بضايق بس دلوقتى فهمت من حضرتك 
شكرا🌸
  ","

   ربنا يسعدك ويبارك لك وبك .. ويرزقك بصالح يقدر لك فعلك بإحسان .. وامتنان ..
  
"
90542,"
   شوية وجاي :)
  ","

   اللي لسه ما قرأش يقرأ:
   
   ""الزوجة مش دورها تكنس وتطبخ .. ده أصلا تفضل منها .. وهو لازم يساعدها مش يبقى همه ياكل وخلاص"" !
   
   مثل هذا الكلام (الخايب) الذي بدأت تعلو نبرته عند كثير من المخدوعات يشير لكارثة تضرب المفاهيم وتشوه الفطر .. مثل هذا الكلام لا يجاب عنه بأقوال مذاهب ونقولات لعلماء؛ فالحياة لا تبنى على جدال واستدلال .. وما كذا أراد الشرع لبيوت المسلمين ..
   
   تعليقات كثيرات على مثله تبين إن (بنات الحلال) اللائي خرجن من بيوت سوية أو ما زلن محتفظات بفطرتهن النقية رغم كل التشويه حولهن موجودات وموفورات .. أكثر الله منهن ..
   
   وتعليقات أخرى هي نوع من الكوميديا السوداء، المخيفة .. المخيفة جدا !
   
   كيف فاهمين الحياة .. وكيف تنظرون للبيت على إنه معركة لازم طرف يجيب فيها مناخير التاني الأرض !
   
   وكيف واحدة عاقلة راشدة تسمح لنفسها وترضى على نفسها تقول: دي مش شغلتي أصلا ولا دوري نظافة البيت ولا الطبخ ولا الغسيل والكلام الفارغ ده !!
   
   طب والله أمي وأمك هيعتبرن كلامك ده لو قيل لهن نوع من الإهانة والاتهام بالعجز والقصور !
   
   أمي وأمك اللي فاهمين دورهن في الحياة بالفطرة دون غضاضة أو شيء من الشعور بالنقص .. مهما حتى جُحد حقهن أو أسيء إليهن ..
   
   أقول لكل من لعبت برأسها عقد تراكمية من أمثلة سيئة حولها أو أفكار فاشلة يروج لها فكونت منها مسخا لا يعرف حقيقة دوره ولا قيمته -وإن زعمت غير ذلك-، وأنصحها صادقا = يا تتعلمي يعني إيه حياة، يا تفضلي جنب ماما .. أكرم لك، وأرحم للمجتمع المنيل بطبعه.
   
   البيوت لا تقوم بمثل هذا .. المرأة التي لا تتعامل مع بيتها على إنه ميدانها الذي يجب أن تظل راياتها فيه مرفوعة بالإحسان والترتيب .. الأثر الأول لجمال روحها بجماله ونظافته وتمام حاجات ساكنيه الذين يفقدون كثيرا من معاني الحياة بغيابها .. المرأة التي لا تفهم (بالفطرة السليمة) كل ذلك = اختل فيها كثيرا معنى كونها امرأة !
   
   نحن هنا لا نتحدث عن إلغاء شخصيتها أو محاربة طموحها وبناء روحها .. ولا نلفت أيضا للأمثلة البشعة لأنذال الذكور ممن يبخلون حتى بكلمة شكر أو نظرة امتنان (عشان الردود الجاهزة) .. إنما هنا نؤصل لحقيقة إنسانية تلمع بها عيون الأطفال من اللحظة الأولى التي يهرعون فيها لأمهاتهم في أدق حاجاتهم، ويشهد بها انتشاء أرواحهم برائحة طبيخها المميزة تملأ مدخل البيت حين عودتهم من المدرسة .. دون كثير تعقيد أو سفسطة ..
   
   شوفي يا بنت الناس بكل بساطة؛ بيتك ده مملكتك بمعنى الكلمة .. نظافته وروقانه وجماله ده بيكون من جمالك أنت .. بصرف النظر بأه عن كلام الخيابة وإيه الواجب وإيه لأ !
   
   استعيني بالله كده .. وكونك كنت (مدلعة) في بيت أهلك فواحدة واحدة هتتعودي وهيتحول الأمر عندك لنوع من إثبات الذات وقيمة الحياة فعلا .. وإن هناك من ربت -والله- كأميرة بمعنى الكلمة ومع ذلك ليس ثمة شيء من عمل البيت لا تتقنه كأجود ما يفعلن النساء !
   
   فما تقلقيش ..
   
   وهمسة كده على جنب للأهالي (بالذات الأمهات الفاضلات) : بالله عليكن ربوا البنات يكونوا ستات بيوت شاطرات .. ولو حملن الدكتوراة وبلغن أرفع الدرجات ..
   
   نظرة الامتنان من زوج متعب، نظرة الفرح من صغير جائع = لا يوفيها عند المرأة شيء.
   
   وللأزواج أقول:
   
   حبيب قلبي .. تعالى كده على جنب .. بيني وبينك:
   
   تعرف أنت يوم ما تدخل عليها وتطبطب على كتفها وتبوس راسها، وتقولها: ""ربنا يكرمك يا أصيلة ياللي رافعة راسي وكرماني .. وبإذن الله هيقعدلك الكرم ده في صحتك وعيالك""
   
   التكملة هنا:
   

    https://www.facebook.com/m.atiia.soliman/posts/1556998114380028
   

"
90543,"
   أصلح الله حالك وأحوالنا وهون عليك غربتك واللهم أنبت أطفاله وأطفالنا نباتا حسنا 💚
  ","

   آمين .. آمين ..
   
   أكرمك الله وجزاك خيرا ..
   
   ألقاكم يا صحبة الجنة 💚
  
"
90544,"
   شيخ ايه رأيك فى الرجل المتردد اللى مش قادر ياخد قرار بالارتباط ولا قادر ياخد قرار بالبعد عن البنت دى ؟مش ده ظلم ليها؟
  ","

   هي اللي لازم تاخد القرار .. وتبعد.
  
"
90545,"
   هما الشباب بيحبوا اللي بتتعامل بتلقائية كده ولا اللي بتمثل انها كيووت وكده😒
  ","

   السؤال غلط !
   
   السؤال: احنا بنحب نفسنا على طبيعتها ولا متكلفة ؟!
   
   ما تحكميش على نفسك من خلال حد.
  
"
90546,"
   والله ياشيخ من كتر المشاكل الي بشوفها بين الاهل وعيالهم وقله اصلهم معاهم لما اهلهم بيكبرو وصدمات الطرفين لما يتجوزو ويعيشو مع بعض ويكتشو ان كل طرف فيه اتجوز حد غير الي كان مفكره اتعقدت ومبقتش عارفه اعمل ايه
  ","

   يا جماعة استفيدوا من المشاكل ازاي تتصرفوا معاها أو تتجنبوها .. لكن ما تسمحوش لها تكون تصوراتكم وقناعاتكم وتعقدكم !
  
"
90547,"
   ادعيلي يا شيخنا خارجة من تجربة زواج فاشلة
  ","

   لعل ما نظنه نهاية يكون هو حقيقة البداية !
   
   استعيني بالله وأحسني به الظن .. وأبشري بالخير ..
  
"
90548,"
   هو انا لما مش بيتقدم لى حد لخطبتى معنى كده إن انا وحشة!
صح؟
  ","

   لا طبعا مش صح !
   
   ده نصيب ومكتوب؛ ملوش علاقة بأي حاجة.
  
"
90549,"
   عندى 22 سنة وف كلية طب أسنان وهي عملى كتير اوي ، ف انا مش عايزة اتخطب غير لما اخلص كلية ولسه ليا السنادي وسنة كمان اهلي لما بيجي حد شايفينه كويس بيكونوا عايزني اوافقك ، وخايفة اظلم اللي هرتبط بيه  او تحصل مشاكل بسبب اني مش بكلمه او اقابله كفاية ، ايه الصح ؟!
  ","

   وافقي لو مناسب فعلا .. سنة واحدة مش مشكلة.
  
"
90550,"
   مش عارفه فاكر مشروعي الي وصيت حضرتك تدعيلي يكبر  ولا ايه,لكن مشروعي بيكبر والنهاردا خطوه مهمه جداً فيه,وانا ما زلت علي وعدي يا شيخ بعزومه كبيره لصحبة الجنه في التجمع الجايّ في مصر😌🏽
  ","

   الله يرزقك ويكرمك ويوسع عليك ..
  
"
90551,"
   اسعدتنا والله ربنا يعزك 😂😂🌸
  ","

   وصلة لا إرادية كده .. يلا نرجع جد بأه ..
   
   احم .. بسم الله ..
  
"
90552,"
   طب هعزمك علي العشا وشجع الزمالك يا أبي😂😂
  ","

   خلاص ركب أعلام الزمالك على الصورة دي .. واعمل حساب الرجالة 😬
   
   احنا ناس أصحاب مبادئ 🙃
  
"
90553,"
   ازاي الست تقبل على نفسها تكون الزوجة الثانية !!!!!!!! لا وكمان مطلقة خربت بيتها وعايزه تخرب بيوت الناس

اناكنت متزوجة شخص مدمن كان بيعاملني معامله سيئة جداً سب دين وغلط بالام والاب وضرب واهانه وذل واتحملت سنين عشان ولادي وبيتي قسما بالله انا اتحملت كمية وجع وبهدلة وأذي نفسي وجسدي ماحدش يستحملهم خالص
  ","

   أجبت عنك يا كريمة .. وعن من مثلك ..
   
   هوني عليك .. عوضك الله كل خير.
  
"
90554,"
   شكلك جبت حلاوة المولد يا أبي😂😂😂
  ","

   لا والله .. جبت العيد بس 😬
   
   (مزحة نجدية).
  
"
90555,"
   يا مولانا أو يا أبا أنس كم تحب أن يقال لك
في سؤال كده...(إنت بتشجع نادي إيه من مصر،ونادي ايه في اوروبا)؟
  ","

   ده سؤال المفروض مقدمته تبقى: يا كابتن 😬
   
   الأهلي - ريال مدريد
   
   ومؤخرا بخالف مبادئي وبشجع النصر السعودي عشان منعم الغالي بيعزمنا على العشا لما يكسب 😃
  
"
90556,"
   فى عروسه هنا يا ابى. هو فين العريس 😂
  ","

   هتخلصوا الصور اللي عندي حرام عليكم
  
"
90557,"
   يتألم وقلبي يتألم لألمه ولا أستطيع مواساته .. ماذا أفعل ؟
  ","

   تدعيله .. وبس.
  
"
90558,"
   هو غلط لو خليت خطيبي يشوفني في رؤية شرعية للمرة الثالثة لمجرد اني عايزة اشوف منه نظرة الرضا بيا شكليا ولا ده عدم ثقة في نفسي
  ","

   يا بنتي ما دام مستمر = يبقى راضي !
   
   هيحلف لك على المصحف مثلا .. ما تروقوا أومال كده وقولوا: صباح الخير.
  
"
90559,"
   انا في كلية عملية وبجد تعبانة جدا ونفسيتي تعبانة م اللي بشوفه في المستشفى وبروح أهلي مش بيصدقوا إني تعبانة أو مبيقدرونيش مش عارفة  ...تعبت كمان إني كليتي مخليني مقصرة تجاة ربنا بردو ..لإني مفيش وقت أدرس علم شرعي أو أزود إيماني بحاول والله بس صعب
تعبت لإني مفيش حاجة بتفرحني حتى نفسي!
  ","

   حافظي على فرائضك .. واجتهدي في كليتك .. وأبشري.
  
"
90560,"
   معيد عندي قالي انه معجب بيا وعاوز يتقدملي وطلب مني رقم بابا كذا مره وانا اتكسفت ومعرفتش اعمل ايه مع اني ببادله نفس الشعوربس خوفت يبان عليا ف كنت برد عليه ردود عايمه وقولتله متكلمنيش تاني ف عملي بلوك ومكلمنيش تاني خالص بس انا متعلقه بيه اوي ومكنتش اقصد ومش عارفه انساه ولا قابله حد غيره اعمل ايه😢😢😢
  ","

   يعني أنتم عايزين تحرقوا دمي مثلا ؟!
   
   طلب رقم بابا = اديله رقم بابا .. وخلاص.
  
"
90561,"
   لما بشوف المخطوبين بينزلو لبعض بوستات وكدا وتعاهدنا علي السير معا ببقي ملخبطة هل دا عادي وصح وانا اللي. مهندسة بزيادة😂 ولا فعلا ماينفعش ؟
  ","

   مخطوبين بس = ما ينفعش !
   
   عاقدين أو متزوجين = ينفع .. بس الأولى عدمه عشان والله النفوس ضعيفة والدنيا ملبشة !
   
   كنت يوما ما أقول أبرزوا الجمال وكونوا عنوانا له .. وما زلت -أرجو- عاملا بهذا بإذن الله .. لكن فيه تفاصيل معينة ما ينفعش حد يطلع عليها أو يشاركنا فيها؛ عشان بتفسد لما تشم الهوا، وتطلع إليها العيون.
  
"
90562,"
   نصيحه لبنت تمشى عليها لباقى حياتها ؟
  ","

   الله .. ثم البقية تأتي.
  
"
90563,"
   بحبك في الله والله يا شيخ حضرتك بتصدرلنا طاقة وفرحة رغم كل اللي بنعانيه في الدنيا دي ربنا يجازيك عنا كل خير يارب وتفرح زي ما بتفرحنا دايما
  ","

   الله يسعدك ويسلمك .. والجميع ..
  
"
90564,"
   حلمت فيك يا شيخ محمد 😬💚 .. قال انا عم تعمل صلحة بيني وبين مراتي والحمدلله تمت على خير .. وأنا كنت فرحان جداً عشان انت صاحبي وحليت مشكلتي .. بس مش هون الفكرة .. الفكرة أنو انا لسا سنغل وطالب ثانوي 😂😂😂😂😂
  ","

   ههههههه
   
   والله ضحكتني .. يا عيني على حالتكم الصعبة 🙃
   
   قلبي معاك حبيبي.
  
"
90565,"
   الاشياء السيئه لازم تحصل صح؟ ولازم نرضي ونتقبّلها..صح؟
  ","

   صح !
   
   لو لم يكن من سوء الدنيا إلا الخوف الذي يعتري ما فيها من نعيم بالفراق أو الزوال = لكفى.
   
   هي دنيا ..
  
"
90566,"
   بحس انك يا شيخ بتعاني زينا ، لما بتقولنا اصبروا والملقتى الجنة وتوصف حالة الحزن الي بنعانيها لفراق احبتنا بأدق تفاصيلها ، بحس انك بتربط على قلبك وتصبر نفسك زي ما بتصبرنا 
اصل الكلام الي بتقوله ما يعرفهوش الا الي جرب وتألم "")
  ","
  :)
  
  وقديما قالوا:
  
  ليست النائحة الثكلى، كالنائحة المستأجرة ..
  "
90567,"
   ماذا ستفعل إذا توقف الإنترنت في العالم للأبد؟
  ","

   قولي أنت اللي هتعمل ايه من غيرنا يا آسك ؟! 😬
   
   صباح الخير 💚
  
"
90568,"
   مش لاقين غذا يا مولانا😃
ما تعزم علينا بحاجه😂🙈
  ","

   أنا رايح أصلي ..
   
   ألقاكم يا صحبة الجنة 💚
   
   قال غدا قال
  
"
90569,"
   ايه فرق السن المناسب بين الزوجين يا مولانا ؟
  ","

   مفيش قاعدة !
   
   المهم ألفة الأرواح .. هي أكبر .. هو أقصر ..
   
   المهم هم الاتنين شايفين بعض إيه :)
  
"
90570,"
   هاري و ميغان
  ","

   حسن ونعيمة
   
   يلا بأه هه 😬
  
"
90571,"
   السلام عليكم متقدم لي شاب خلق ودين بس مش مربي لحيته انا شفت صورته بس ومحستش بقبول نهائي أغامر واعمل رؤيه مع العلم انها هتكون رؤيتي ال 7 وصعب جدا عليافكل رؤيه ببقي عملها عشان الحاح امي بس وكلام اخواتي ولكن لم أجد إلي الأن صدقا من يعجبني او من تجمعه الصفات التي ارتضيها فزوجي 
انصحني عندي 20 سنه وادعيل
  ","

   هو أنت لسه صغيرة .. لكن اللحية مش شرط صلاحية يعني للقبول !
   
   دينه وخلقه وطبعه .. ده المهم ..
   
   والبقية تأتي بإذن الله.
   
   اقعدي وشوفي قلبك هيروح على فين ..
  
"
90572,"
   سامحني ! 😔
  ","

   سامحتك كتير 😃
  
"
90573,"
   السلام عليكم .. زوجى يخبرنى ان خدمة اهله فرض علي كمثل تماما طاعتى له ... هو يتابعك ي شيخ ارجوك اجبه ؟! وان كنت اخدم بيته واهل بيته من باب الاحسان اليهم لكنه يقول لي هذا فرض واجب عليكى .
  ","

   يعني أنا مش فاهم أنتم بتتعاملوا ازاي !
   
   حبيب قلبي .. تعالى كده على جنب .. بيني وبينك:
   
   تعرف أنت يوم ما تدخل عليها وتطبطب على كتفها وتبوس راسها، وتقولها: ""ربنا يكرمك يا أصيلة ياللي رافعة راسي .. وبإذن الله هيقعدلك الكرم ده في صحتك وعيالك""
   
   هتديك عنيها .. وتخدم الجيران كمان لو ده يرضيك وهي مبسوطة وسعيدة !
   
   لكن عيب والله ندخل الدنيا في حوارات وفرض وواجب وكلام فارغ ما أنزل الله به من سلطان ..
   
   الدنيا بسيطة يا جماعة والله .. ما تعملوش في نفسكم كده !
   
   وأما أنت يا فاضلة فقومي بطاقتك حسبة لله وحفظا لبيتك .. ما دام في المجمل كويس معاك .. وربنا يهدي الجميع.
  
"
90574,"
   لو رديت عليا
هعتبرها رسالة من ربنا عشان يجعلك السبب
أنا خاطب من شهر
محتار جدا
أكمل ولا لأ
فيها صفات حلوة كتير
تريد لبس النقاب√
تحفظ قرآن√
بس مش لاقي دماغي ماشية مع دماغها
في الإهتمامات
هي فسح وطبخ واجتماعيات
أنا بعتبر الحاجات دي ثانوية ليا طموحات تانية
أنا مش هعرف اكتب كله هنا
استخرت كتير
ما السبيل
  ","

   أومال حضرتك طالب من بنت مقبلة على الزواج تكون اهتماماتها إيه ؟!
   
   دراسة الأسباب البيولوجية والطوبوغرافية لظاهرة الجفاف بصحراء أريزونا ؟! 🙃
   
   هتقولي بلاش أفورة .. يعني تبقى طالبة علم وتريد تنشئة جيل فاتح منتصر ..
   
   هقولك: الطبيخ والاجتماعيات مما يجعلها أنثى تسعدك .. ويشعرك أنت برجولتك .. وباقي الاهتمامات تتعلموها سوا .. ومش لازم تكون اهتماماتنا واحدة عشان نعيش !
   
   احنا بنكمل بعض .. وكل واحد يقوم بدوره ..
   
   اعقل بأه كده .. واحمد ربنا على النعمة .. واتقه في بنت الناس.
  
"
90575,"
   والله يا مولانا ردك منصف جدا انا نفسى شوفت السؤال مستفز (بنت )
  ","

   ربنا يكملك بعقلك ودينك 🌹
  
"
90576,"
   اخي الحبيب انا متزوج ومستور الحال ولله الحمد وزوجتي علي خلق ودين وقدر كبير من الجمال طيبه وهادئه وترضيني وتسعدني لي منها ٤ ابناء .. احبها جدا ولكن اريد ان اتزوج مرة اخري وليس هناك اي اسباب الا اني اريد ان اعدد.اخاف علي زعلها وعلي البيت والاولاد ان رفضت ذلك .. ولكن هذا الامر يلح علي جدا . انصحني
  ","

   عايز نصيحتي خالصة لوجه الله = لا تفعل !
   
   التمن غالي وهيضيع الطعم الجميل اللي أنت فيه والله ..
   
   شوف أحيانا الواحد بيبقى نفسه يجرب الشطة على الأكل وشايف إنها هتخلي الطعم غير .. لكن وقت (الحرقان) بيبقى عايز يضرب دماغه في الحيطة !
   
   اسعد ببيتك وأولادك .. فالاستقرار نعمة لا تغامر بها.
   
   (ملحوظة: هذه الإجابة لا تتنافى أبدا مع قبل السابقة .. هذه حالة بعينها أرى فيها أن المغامرة ليس لها مبرر قوي، وغير مضمونة العواقب .. بالتالي حفظ الوضع القائم بسعده وهنائه أولى وأتم).
  
"
90577,"
   السلام عليكم اخي وشيخنا الحبيب
لاول مره ابعت لحضرتك ولكن بتابعك في صمت من زمن .
اسأل الله تعالى ان يجازيك خير الجزاء على ردودك على الاخوه والاخوات .
واشكرك جدا على ردك الاخير على موضوع الزوجه الثانيه وعلى انك لم تكتفي بردها بكلمات عاديه كمثل نصيبها كدا واتقي الله وكدا ولكن ردك اثلج صدور الجميع.
  ","

   والله يا حبيبي عارف ردي هيعجب الرجالة (مع إنه مش فاتح الدنيا لهم على البحري يعني) ..
   
   وأسئلة الأخوات من ساعة نشره نازلة علي سلخ وقدح .. وأنا اللي ياما بتشتم برضه بسببهن وما طمرش فيهن 😢
   
   عموما لا يهم إعجاب هذا ولا قدح ذاك .. وأعوذ بالله من أن يكون مقصدي الميل لطرف على حساب آخر ..
   
   إنما الحق أحق أن يتبع .. ونسأل الله السداد في القول والعمل .. والعفو عن الزلل ..
   
   وتبقى الشدة مطلوبة بعض الأحيان .. رضي من رضي، وغضب من غضب ..
   
   ويبقى اللين والرحمة أصلا ثابتا .. رضي من رضي، وغضب من غضب .. برضه 😃
  
"
90578,"
   ازاي الست تقبل على نفسها تكون الزوجة الثانية !!!!!!!! لا وكمان مطلقة خربت بيتها وعايزه تخرب بيوت الناس
  ","

   طبعا اللهجة واضح منها إن حضرتك امرأة رضعت عفن مجتمعنا حتى النخاع !
   
   أعوذ بالله من هذا .. أعوذ بالله ..
   
   أنا مش هقولك إن المطلقة مش إنسانة وحشة ولا هي اللي خربت بيتها بالضرورة .. ممكن جدا تكون وقعت في واحد حيوان (وإن شاء الله ما تقعيش أنت الوقعة دي) خلا حياتها جحيم ملوش إلا منفذ واحد للنجاة .. وممكن وقعت في واحد كويس وهي كويسة واستحالت العشرة بينهما لسبب أو آخر .. وممكن تبقى مش تمام (زي حضرتك للأسف في نقطة ما) وتعلمت الدرس وهتصلحه ..
   
   وممكن .. وممكن ..
   
   ومش هقولك إن ده شرع ربنا .. وياما زوجات ثانيات وثالثات ورابعات وقلامة ظفر الواحدة منهن بكتير أوي من عينة حضرتك (معذرة) .. وما زوجات نبينا، أمهات المؤمنين، وتابعاتهن، والصالحات في كل زمان عنا ببعيد !
   
   أنا هقولك بس إن لما تبقى دي نظرة امرأة لا تملك من أمرها شيئا .. وممكن تصبح الصبح تلاقي نفسها حرفيا لا تملك شيئا مما جعلها تتعالى على بنات جنسها بهذه الطريقة السافلة = يبقى نحمد ربنا ونشكر فضله أن أمرنا بيده وحده .. وما دمنا لا نأتي عيبا ولا حراما فلا علينا من أحد، بل نبحث عما يحقق سعادتنا ورضانا بلا ضرر أو ضرار !
   
   وأقول لكل من ها هنا: هذه عينة من مرضى النفوس الذين تسمحون لهم بشغل حيز كبير من قرارات حياتكم ..
   
   بالله يستاهلوا ؟!
   
   طيب .. هل كلامي معناه إني مع التعدد على طول الخط ؟!
   
   لا طبعا .. ولا ضده في نفس الوقت ..
   
   كل واحد أدرى بحاله .. وبين يدي الله بجواب سؤاله.
   
   التعدد مؤلم للزوجة الأولى ؟!
   
   طبعا .. ومين ينكر .. وهو ابتلاء كجملة ابتلاءات الدنيا من مرض وهم وفراق .. تؤجر إن صبرت واحتسبت، ومن حقها ألا تكمل إن خشيت عدم التحمل أو الفتنة في دينها .. لكني دوما أنصح بالصبر فالتعدد في الأعم الأغلب يسمح للرجل باكتشاف مميزات لم يكن منتبها لها في الأولى، وإن كان صالحا صادقا سيعدل، بل وستتدلل هي في أمور كثيرة لو تعاملت بحكمة وذكاء .. وهذا كلام واقعي تماما، يطول شرحه.
   
   وأما النذل فنذل إن كان عزبا أو صاحب واحدة أو معدد .. هؤلاء خارج حديثنا أصلا.
   
   التعدد ليس بالضرورة عقابا للأولى، ولا يعني دوما عيبا ونقصا فيها .. ولن نجعل واقع الأنذال بحكم على شرعنا الذي أصّل في كل أحكامه .. للجمال.
   
   ختاما ..
   
   معذرة لو شديت عليك شوية .. وأنا لم أقصدك بشخصك؛ فلا أعرفك .. لكني أقصد ذلك النمط الفكري والخلقي المجرم الذي طالما دمر قلوبا وجرح أرواحا وحبس بقاياها في أشباه أجساد وحرم ما أحل الله .. ثم باء بإثم الاستعلاء البارد .. ولا يدخل الجنة من كان في قلبه مثقال ذرة من كبر !
   
   أرجو أن تكون نصيحتي (بشيء من صراحة قاسية) سببا في إزالة هذه الغشاوة وبقايا الجاهلية عن عينك وعين من ما زالوا يفكرون مثلك ..
   
   غفر الله لك وعفا عنا وعنك وعن المسلمين.
  
"
90579,"
   انا محرجه جدا وانا بسالك السوال دا بس محتاجه اجابه انا عندي ٢١ سنه متزوجه وزوجي بيغيب عني بالشهر وبيجي مش بيهتم يقعد معايا بحس انو عندو بعض من البرود وانا بشتقلو جدا وبتحرج اقوله كدا اعمل ايه
  ","

   اتكلمي معاه بصراحة ولطف !
   
   ده حقك.
  
"
90580,"
   سُؤال عَابر : "" هَل القَلبُ يَكرهُ مَن أحبّ يَومًا "" ؟
  ","

   مستحيل.
   
   القلب المحب يعرف الجرح والألم .. والتناسي ..
   
   لكن لا يستطيع الكره أو تمني السوء.
  
"
90581,"
   يا دكتور محمد انا في تالته بشري اهه عايز أخطب في اجازة نص السنة والحال كُويس يعني الحمد لله بنت في صيدلة باقيلها سنتين وتخلص الخطوبة هاتكون السنتين دول وفِي شقة والحمد لله أتقدم ولا استني ؟
  ","

   اتقدم يا بطل .. ربنا يسعدك 🌹
  
"
90582,"
   مطلقه معايا ٣ اولاد حاليا مع باباهم... هو ينفع اكون زوجه تانيه.... يعني مش هظلم الاولي واوجعها وممكن تدعي عليا..... وازاي اقدر اواجه الناس والمجتمع وفكرتهم عن الزوجه التانيه وازاي اقدر اواجه المشاكل اللي ممكن تقابلني.... خايفه جدا اظلم او اتظلم تاني.... انا اتظلمت كتير اووووي فعلا واتوجعت اكتر
  ","

   شرع ربنا .. لا عيب ولا حرام !
   
   لو رجل صالح، سيعدل بينكما ولن يظلم = فلا عليك من أحد.
  
"
90583,"
   تقدمت لخطبتها فكانت أطهر الناس قلباً وأنقاهم لم يأذن الله بتمام الأمر  فكانت اكرم الناس و أحسنهم 
 لساناً و لم تقل فيا إلا خيراً و لن أذكرها إلا بخير وأهلها خيرُ الناس و أكرمهم  😢 أسأل الله أن يتيسر ما عسر لقائنا موقن أني لن أجد مثلها .
  ","

   نِعم أنتما !
   
   ولو لي شفاعة مقبولة لشفعت لمثليكما ..
   
   كتب الله لكما الخير كله .. حيث كان.
  
"
90584,"
   انا اتجوزت ياشيخ ارضاءً لأمي
ومش حاسه بحب بيني وبين زوجي هو مستفر مبيعملش حاجه غير انه لما يكلمني يزعق ويتعصب علي اتفه الامور مبحسش منه بحنان ولا بعطف كل ما اشتكي لأمي تقوللي عادي ومفيش حاجه بتتحل انا حامل والجنين بيتأثر بعياطي المستمر وباخد له مثبتات اعمل إيه
تعبت حقيقي وافكار الانتحار مش سايباني
  ","

   إرضاء لأمك ؟!
   
   طب خليها تنفعك.
   
   (يرمي أحدكم نفسه في بحر هائج مجنون ثم ينادي: الحقوني .. طب ايه الحل ؟!
   
   معادلة صفرية .. يا تتأقلمي وتصبري وما تجيبيش عيال تاني لين تشوفي الدنيا هتروح على فين .. يا تطلقي وتربي ابنك وتتحملي مسؤولية اختيارك).
  
"
90585,"
   ما هو مفهومك للسعادة؟
  ","

   الأمان.
  
"
90586,"
   يا شيخ كان متقدملي شخص و كنا هنتخطب و فجأه بعدت لأن حد قالي كلام وحش عنه و بعد 11 شهر اكتشفت ان الكلام ده كان كله كدب .. اعمل ايه اكلمه اعتذرله ؟!!! مع العلم اني كان عندي قبول جدا"" من نحيته
  ","

   لا تستحقينه !
   
   عموما .. تعلمي من الدرس .. كثيرا ما يكون الحسد والحقد في ثوب نصح وحرص.
  
"
90587,"
   بدخل اسك بس عشان حضرتك .. يعني جزاك الله عنا خيراً .. وجمعنا معك فـ الفردوس الاعلي 💙 
اتمني ان حضرتك تشوفها ☺
  ","

   صحبة .. اللهم آمين ..
   
   سلم الكرام جميعا.
  
"
90588,"

    https://ask.fm/abuanaaas08/answer/145471678580?utm_source=copy_link&utm_medium=android
   
   طيب دي لسا ما اتخرجت ..انا اتخرقت بقالي 5سنوات لم يتقدم احد ولم اجرب هذا الشعور اعيش في غربه بعيده عن اهلي بحكم العمل طبيبه اشعر بالوحده والغربه ...
ادعيلي بالله عليك ربنا يؤنس وحدتي
  ","

   الله يرضيك ويؤنسك ويسعد قلبك .. ومن مثلك ..
   
   كذا الدنيا .. والله لطيف خبير.
  
"
90589,"
   ايه اللي مصحيك من بدري يشيخنا
  ","

   والله على عيني يا ولدي ☹️
  
"
90590,"
   ليه الخميس اجازه !؟
  ","

   عندنا جمعة وسبت .. لكن أكيد في مصر عشان مولد النبي -صلى الله عليه وآله وسلم-.
  
"
90591,"
   كان بيضرب اخواته البنات وعنيد بس عيلته طيبين اوى وشاريينى جامد وهو كمان .
الوالدة  بتقولى ما تحاسبيهوش على موضوع الضرب لانه اتربى  على كل دة بحكم اننا صعايدة
  ","

   آه ويبقي يجلدك معاهم عادي !
   
   ومش كل الصعايدة بيثبتوا رجولتهم على حريمهم .. الصعايدة فيهم كرام ونبلاء.
  
"
90592,"
   بكره اجازه ياشيخ... يعني خميس وجمعه وسبت.. ناوي تعمل ايه
  ","

   لي كم أسبوع لا أكاد أفارق السرير فيها :)
  
"
90593,"
   مش عارفة انسخ لينك سؤالى حضرتك جاوبته ! 
انا همتحن ترم اول دبلومة واروحله الزيارة ، لكن حاليا مش بيكلمنى ولا بكلمه ، انا تعبت من كتر ما ببدأ ، لما بيتعصب بيوجعنى بالكلام ودايما لازم يستنانى ابداانا بالصلح حتى لو مش غلطانة كده طاقتى بتنفذ ! 
اخد موقف منه ولا ابدأ انا بردوا 😥
  ","

   معلش .. ابدئي وعدوا المرحلة دي .. لما تقربوا من بعض هيتغير الوضع بإذن الله ..
  
"
90594,"
   مش لدرجه استشاره نفسيه ياوالدى والله😂
بس يعنى الفكره اننا شايفين ان البنت لما بتتجوز برا بتبقى لوحدها بتنسى اهلها وعيالها مبيعرفوش اهل امهم الدنيا مشاغلها كتير لو حصل مشاكل مع جوزها او اهله بتبقى مكسوره ف بلد غريبه 
بس بيقولولى مش هتتجوزى طول مانتى معقداها كدا عندى 23 سنه
  ","

   الأهل مهمين بلا شك .. لكن جوار رجل صالح صادق يغني المرأة عن الدنيا وما فيها !
   
   هذه سنة الحياة.
  
"
90595,"
   الغربه بتاخد مننا كتير ياشيخ...مخليانا مش بنحضر تفاصيل وجودها مهم جدا في حياتنا..
  ","

   مفيش حاجة في الدنيا بدون ثمن !
  
"
90596,"
   لم يتقدم لي احد مناسب ولم اجلس مع احد وانا شارفت علي إنهاء دراستي باقي سنه صديقاتي كلهن هناك من يحبهن أو تمت خطبتهن والله لا احسدهم احبهم وافرح لهم ولكن انا أيضا فتاه وارغب في الارتباط بالحلال بدا يتسرب لي شك اني لست بجميله وهذا غير صحيح ماذا افعل  هل طبيعي رغبتي الزائدة في الارتباط هذه اشعر بالوحده
  ","

   طنشي ده تماما .. وعيشي مرحلتك .. النصيب هييجي في وقته، ما تقلقيش.
  
"
90597,"
   اتخطبت لشخص كنت معجبه بشخصيته واخلاقه جدا لكن اقل مني مستوي علمي كنت مخطوباله بكامل ارادتي لكن كل شويه تجيلي هواجس اني لازم اسيبه واني استحق واحد ليه مكانه علميه وهيبه ف وسط الناس خايفه اظلم نفسي واظلمه وموصلتش لحل مع نفسي ؟
  ","

   لو شخص كويس فعلا دينا وخلقا وتعاملا معك ..
   
   يبقى ظلم له فعلا يكمل مع واحدة تفكيرها زيك .. للأسف.
  
"
90598,"
   مش لاقين أصحاب شبهنا ي أبي . واللي كنا بنحسبهم أصحابنا مطلعوش أصحابنا وطلعوا بيتكلموا علينا وحش ف غيابنا ! 😭😭

طب نفضل لوحدنا يعنى ي أبى 😭
  ","

   من طلب صاحبا بلا عيب = قضى حياته وحيدا !
   
   إنما يتعاشر الناس بالتغافل وحسن الظن.
  
"
90599,"
   رواء في زمن الجدب 
اول مره اقراه امبارح... طول ماانا بقرا جزء حضرتك عماله اقول يارب يذكر رقيه ويتكلم عنها لو كبرت وقرات الكتاب ده هتفرح جدا بذكرها فيه... وفرحت جدا لما حضرتك ذكرتها ف جزء صغير ولكن يغني عن كتاب كامل والله... 
ربنا يبارك فيهم ويعزهم ويرزقهم الرضا
  ","

   الله يسعدك ..
   
   الكتاب كله كان عن أنس .. والطبعة التانية لحقت فيها الصفحتين بتوع رقية بالعافية بعد ما حضرتها شرفت .. وعائشة كانت لسه في علم الغيب.
   
   الله يبارك فيهم وفي أولاد المسلمين ..
  
"
90600,"
   هوا انا تفكيرى وحش لما اقول انى مش عايزه اتجوز برا بلدنا حتى لو ف بلد جمبنا؟والدى الله يرحمه مكانش عايز كدا بردو. مش عايزه ابعد عن امى واخواتى انا من النوع القلوق بزياده ومش متخيله انى ابعد عنهم كدا وممكن ماما او حد يتعب ومحدش يقولى دماغى بتقعد تتخيل حاجات صعبه 
كل الناس بتنتقدنى اوى ف الحته دى😭
  ","

   شايف إنك محتاجة استشارة نفسية لو الأمر معاك (أوفر) كده !
  
"
90601,"
   جوزى مغترب بيعملى زيارةرايحةاخلص ورق امبارح كلمنى قبل ما اطلع والنت عنده مش حلو فمسمعتش قال ايه قولتله يلا علشان متاخرش فزعل فضل اتاسف واصالح فيه ع سبب معرفهوش وهو مش بيرد لما زهقت قولتله رد وفهمنى مش كل يوم ع كده واحايل قالى بتزعقى وقفل سكة ف وشى وكلام شات بكانى ومروحتش برغبته بيعاند ومكلمنيش الحل؟
  ","

   خلصي ورقك وروحيله .. البعد جفا.
  
"
90602,"
   سؤال أستحي منه لكن لعلي أجد عندك جواب

والدي توفي من ثلاث سنوات..المسجد الذي صلينا عليه فيه لم أعد أقدر حتي النظر إليه

اليوم آحدهم توفي و الصلاة فيه و أنا أخشي دخوله فأنهار...هل من نصيحة
  ","

   ما تروحش !
   
   الله يربط على قلبك.
  
"
90603,"
   يمكن حاجة تافهة بس ادعيلي اخس يا شيخ بدون مرض عاجلا وليس آجلا انا فعلا محتاجة دعوات الكل
  ","

   مش تافهة ولا حاجة !
   
   استعيني بالله وخذي بالأسباب .. هتقدري ..
   
   وفقك الله.
  
"
90604,"
   مش لاقين أصحاب شبهنا ي أبي . واللي كنا بنحسبهم أصحابنا مطلعوش أصحابنا وطلعوا بيتكلموا علينا وحش ف غيابنا ! 😭😭
  ","

   المهم إن العيبة ما طلعتش مننا !
   
   كل وفعله بما يليق به ..
  
"
90605,"
   اعلم ان معدني اصيل ووفيفه عندما أحب فأنا أحب بصدق ولا اعرف الآه ولكن لم يحبني احد بقدر ما استحق يا شيخ انا فتاه قلبي رقيق وحنون لم تحبني صديقاتي بما استحق وقالت لي إحداهن وجهي ان لا احد سيضاهي مكانه صديقتنا الثالثه في قلبي صمت يا شيخ ورحلت في صمت وحافظت علي الود لكني اشعر بالوحده . ولَم يتقدم لي احد
  ","

   أول كلمتين هم الخلاصة !
   
   لا تنتظري مقامك في عيون أحد .. يكفي أن تعلميه وتتصرفي بناء عليه؛ دون رجاء مقابل.
  
"
90606,"
   فقدت الشغف بالمذاكرة خالص ، في تانية طب ،مبفتحش كتاب لدرجة عليا امتحان دلوقتي وريحاه من غير ما اذاكر ، مش عارفه هروح اعمل ايه .
انا بحاول اذاكر ومش عارفه . مع اني بحب الكلية ودي رغبتي من البداية ،بس مفيش طاقة ولا صبر اقعد اذاكر ، انصحني يا شيخ بالله  انا كده بضيع خلاص 💔
  ","

   استشيري طبيبة نفسية يا دكتورة .. والأمر بسيط بإذن الله.
  
"
90607,"
   براحتك براحتك بشوقك براحتك
  ","

   ههههههه
   
   يا عيني على الحلو لما تبهدله الصورة 😃
  
"
90608,"
   زوجتي أسقطت في الشهر الخامس من الحمل ..وهي حزينة جدا..ما الحكمة من هذا ؟ و ماذا أفعل معها؟؟
  ","

   الحكمة أن تحتسباه عند الله؛ ليأخذكما بسراره إلى الجنة !
   
   ردد عليها المعاني الإيمانية .. ربط الله على قلبها وعوضكما خير ..
  
"
90609,"
   بتمنى من ربنا حاجات معينه في زوجي ومن غير مبالغة والله صفات عاديه بس بالنسبالي مهمة ومحدش بيجيلي فيه الصفات دي واهلي بيلحوا عليا وانا على يقين ان ربنا هيجبر بخاطري ويرزقني ، لو انا بدعي ربنا ومستنيه رزقه ابقى كده غلط ؟ خايفه افضل مستنيه وميجيش
  ","

   ما تاخديش إلا اللي يملى عينك وقلبك .. أنت اللي هتعيشي مش أهلك .. المهم تكوني واقعية وفاهمة إن محدش كامل.
  
"
90610,"
   فين فيديو النسيان ده
  ","

   - النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
90611,"
   مش ناوي على ايفون اكس 😎
  ","

   ايدي على كتفك 😃
   
   ربما لست بخير 🙃
  
"
90612,"
   هل يجوز أدفن في قبر مدفون فيه والد زوجي و ابن عمه علما بأنه كان متأخر عقليا ""كالأطفال""
مات لي جنينان مدفونين فيه و ألتمس جوارهما ..
شق علي فراقهما كثيرا
فادعو لي كرم الله وجهك و نفعنا بعلمك
  ","

   التمسي جوارهما في الجنة .. خالدين بلا فراق بإذن الله ..
   
   الله يربط على قلبك ويعوضك كل خير ..
   
   أبشري بما اصطفاك الله به.
  
"
90613,"
   أنصحني تعلقت بشاب برغم من التزامي الشديد لا أعلم لماذا رفضت الأمر في البدايه عملت بلوكات ولكن ضعفت خرجت معه لا أعلم ما بي حقا أعلم انه يتسلي بي بداخي شئ يرفض وبشده ولكني اتبع هواي بالله عليك أنصحني نصيحه من قلبك وهل رينا هيغغرلي ويرزقني بالحب الحلال ولا خلاص كده 😭
  ","

   أنت مش محتاجة نصيحة .. أنت محتاجة قرار وتوبة .. وحسن ظن بالله.
  
"
90614,"
   حضرتك عملت فديو النسيان قرار ده للناس الل. معجبة بحد طب بالنسبة للى كان مرتبط بحد فترة خطووبة ومش قادر ينسى مش قادر يعيش حياته مع ان الشخص التانى عاش وخطب تانى بعد فترة قليلة ارجوك رد انا قلبى واجعنيي اوى
  ","

   نفس القاعدة .. نفس الخطوات .. نفس القرار.
  
"
90615,"
   ارفعلنا القصيدة يوتيوب يامولنا  أو سوند مش عارفين نحملها من الاسك 
بجد قصيدة تحفة فنية
  ","

   تفضل:
   

    https://soundcloud.com/mohammad-atiia/neqpx4amh9fc
   

"
90616,"
   ما الذي تريده الفتيات؟
  ","

   المتزنات ؟!
   
   نفس ما يريده الفتيان المتزنون يا آسك ..
   
   آمان يستندون عليه .. يفرح بمميزاتهم ويستخرج جمالهم ويغفر زللهم؛ ما دام يحبهم .. أو على الأقل يحب حياته في جوارهم !
   
   صباح الخير .. رغم كل شيء 💚
  
"
90617,"
   يحكيني فيها:

""لا أنت تدنو فالمرافئ تحتفي .. أو أنت تبعد فالمنايا توغل"" 

عسير ومؤلم .. مؤلم فوق تخيلهم ألا تكون بحاجة لشيء كقربهم !

وتبتسم على البعد .. وتمسح دموعك خلسة وتمضي ..

وتدعو أن يظلوا على ظنهم .. أنك قوي !

يا أولئك الأقربون مهما بعدت مسافاتكم، يا أولئك المسافرون ولا أقرب منكم ..

دمتم.
  ","

   ستلمس فيكم شيئا ولا بد !
   
   ستجدون فيها: ""غلّي نفسك"" و ""كن رجلا"" و ...
   
   وتستمر الحياة ..
  
"
90618,"
   الا ما حد عزم عليك بالفطار وبيسألوك بس 😂 * بهدي النفوس 🔥
تعالي افطر يا شيخنا 😂
  ","

   صيام ولله المنة ..
   
   ألقاكم يا صحبة الجنة 💚
  
"
90619,"
   آداء محمد بطئ ومش عاجبني يا أم محمد 🙄
  ","

   أم محمد لو عرفت إن محمد (بيمقق) عينه كده معاكم هتزعل منكم خالص 😬
  
"
90620,"
   لو طلب مني زوجي معاشرة خلفية ورفضت قطعا ولكن قوبلت بالضرب والاهانة والاجبار هل انا كده عليا ذنب؟
ولو اتكرر ده تاني اتصرف ازاي؟
  ","

   اطلبي الطلاق.
  
"
90621,"

    https://ask.fm/abuanaaas08/answer/145436164212?utm_source=copy_link&utm_medium=android
   
   زوجك بيفهم😌👌👏👏
  ","

   امسك مدمن تاني 😬
  
"
90622,"
   احنا برضه ياشيخ اتربينا ف البيت على غني النفس ؛ ابي كان على قد حاله والحمدلله راضيين وأمي عمرها ما اشتكت وعلطول عايشة ب قليلها الحمدلله الحمدلله لكن لما ربنا كرمنا شويه ؛ لقينا كمية حقد من أقرب الناس لينا والله 😞 ازاي ربنا يكرمنا المفروض نفضل أقل منهم ؛ قلبي أتوجع لما شفتهم كده كنت فاكرة هيفرحولنا!
  ","

   طنشي .. واحمدي ربنا.
  
"
90623,"
   زوجي مدمن مشاهدة افلام الكرتون 😔
  ","

   ههههههه
   
   (مدمن مشاهدة ..) دي عادت بتاخدنا لزاوية معينة علطول .. الله المستعان.
   
   جهزي فشار كتير وابقي اقعدي جنبه :)
  
"
90624,"
   انا مخطوبة من سنتين ونص وحصل بينا تجاوزات وكل مره نستغفر ونرجع تانى للغلط بس انا حاسه انه الحب اللى جوايا له قل ومعتش فيه قبول جوايا من ساعه ما استغفرت وتوبت لربنا وانا مش حاسه باى سلام جوايا من نحيته وقررت نبعد عن بعض بس هو مصمم انه نكمل لانه بيحبنى وصعبان عليا وخايفه اكون بظلمه اديله فرصه ولا لا ؟
  ","

   ده ملوش علاقة بده !
   
   توبا واستغفرا وأقلعا .. واديله فرصة ما دام إنسان كويس في العموم.
  
"
90625,"
   رد علي يا أبا أنس متعافي من الاباحيه ويأتيني الشيطان بصور ومشاهد قذرة في المنام لكي يوقعني مرة أخري 
كدت أن أقع كدت أن أقع أغيثني ؟
  ","

   نم متوضئا وعلى ذكر .. ولا يضرك شيء بعد ذلك حبيبي بإذن الله ..
   
   ولو حصل ورأيت فلست ملاما في منامك ..
   
   ثبتك الله ووفقك.
  
"
90626,"
   أسعد بردودك دائما ، قلما أجد مثلك .
تذكرني بالكاتب / عبدالوهاب مطاوع .
ثبتك الله ورزقك سعادة الدارين وبارك لك في مالك وولدك وجميع أهلك _ ونحن من أهلك _ وأرضاك ورضي عنك .
  ","

   الأستاذ الكبير كلما قرأت حروفه ألمس بيننا تشابها فطريا؛ أحمد الله عليه كثيرا !
   
   وأسأل الله جمالا كجماله وزيادة .. وثقافة كثقافته وأكثر .. وأثرا كأثره وأعم وأشمل وأبقى ..
   
   رحمه الله وجمعنا به وبمن نحب في جنته.
  
"
90627,"
   والدك ووالدتك دول والله ربنا يبارك فيهم 💚 بجد انا عايز اعرف هما كانوا ماشين على نظام معين في تربيتكم ولا جات معاهم كدة انا فعلا نفسي اولادي يبقوا زي حضرتك في حبهم لله وقلوبهم السليمة و حاجات كتير
  ","

   بصرف النظر عن ثنائك اللي ما أستاهلوش أنا !
   
   لكن فعلا أكبر معروف عملوه فينا إنهم ربونا في بيت تتنفس أركانه الحب .. بيت ما بيحقدش ولا بيحب للناس إلا الخير ..
   
   أكبر نعمة أحسب أن الله من بها علي على يد والديّ (وأبي بالذات) إنهم جنبونا كثيرا من عقد زماننا النفسية ..
   
   حالتنا المادية كانت جدا عادية لين دخلت الكلية .. مهندس لكن موظف حكومة، شريف بالكاد يكفيه راتبه لآخر الشهر .. وزرع في أن الطقمين الوحيدين اللذين أقضي فيهما السنة مفيش في الجامعة كلها أجمل منهما، لأن جمالهما مني أنا !
   
   عمري في حياتي (وأسأل الله دوامها نعمة) ما قارنت بيني وبين حد، ولا شفت نفسي أقل في حاجة من حد ..
   
   ومشت الدنيا .. وتحسنت الأحوال كثيرا ولله المنة .. وما زال الغنى غنى النفس ..
   
   الموضوع فيه كلام كتيييير .. لامس السؤال في شجنا لا تكفيه حروف مهما طالت ..
   
   اللهم ارحم أبي وأمي كما ربونا صغارا.
  
"
90628,"
   ادعي لي اتزوج واتستر... الوضع سيء واسير في الرذيلة
  ","

   لا يسترك الزواج !
   
   بل توبتك لله وتقواه والقرب منه .. عزبا كنت أو متزوجا.
  
"
90629,"
   ولما يخطب غيرى يا شيخ 😊 ؟
   
    https://ask.fm/abuanaaas08/answer/145435782004?utm_source=copy_link&utm_medium=android
   
","

   يبقى مع ألف سلامة !
   
   ولو تقدم لك أنسب منه من الآن = وافقي.
  
"
90630,"

    https://ask.fm/abuanaaas08/answer/145435307892?utm_source=copy_link&utm_medium=android
   
   معك حق يا شيخنا وانا بفرح والله لما بيكون البيت مترتب ولما بجهزله اكل
لكن لما بلاقيه حتى الورقه مش بيشيلها وبيسيب كل شئ وراه بتضايق
هو متعود على كده لان والدته الله يرضى عنها كانت معوداهم على كده
 غصب عني بتخنق
  ","

   معلش .. معلش ..
   
   احنا (في الغالب) كائنات تفقع مرارة الباندا نفسها 🙃
   
   الله يصبركن ويجزيكن خير ..
   
   احتسبي وأبشري.
  
"
90631,"

    https://ask.fm/abuanaaas08/answer/145435656564?utm_source=copy_link&utm_medium=android
   
   شيخ احنا مكملناش شهر على العقد ولسة فاضل 6 شهور
يعنى ده علشان مصلحته كمان
طيب هو حرام عليا إنى مش بتجاوب معاه؟
  ","

   مصلحته دي هو اللي يعرفها حضرتك :)
   
   والحاجات دي مش بتتحسب الوقت بحلال وحرام .. بتتحسب بإنها كده .. بتيجي كده !
   
   المهم ما تتجاوزوا الخط الأحمر.
  
"
90632,"
   يا شيح بالله عليك تجاوبني تعرفت على شب قصد الزواج بس الظروف قهرتنا قررنا نبطل نكلم بعض  حتى يجهز نفسو و يتقدم رسمي احنا كده عملنا صح ؟؟
  ","

   ومفيش صح غير كده.
  
"
90633,"
   يا شيخ لو حد انا معجبه بيه وهو كمان معجب وقالي انه مش عايز كلام هو عايز ردي مش اكتر اقوله ولا لا؟
  ","

   تفضل البيت مفتوح !
   
   بس كده.
  
"
90634,"
   أخى آذانى أكثر من أى شخص آذانى فى كل شئ رغم ذلك كان بالمشفى من3 ايام ومكثت معه وتركت مذاكرتى واليوم عندى امتحان ولم أذاكر الا ربع المطلوب ولما رآنى حزينا لذلك أخذ يرسل إلي كلمات كالسهام.. ولم استطع ان ارد على كلامه لان امى تحبه اكثر منى ولو تفوهت بكلمة لارسلت علي دعوات ولعنات لامتناهية كعادتها معى😞
  ","

   طنشهم هم الاتنين .. وشف حياتك ..
  
"
90635,"
   شيخى بالله تجاوبني مخطوبه جديد وطلب منى أكلمه وخايفه لو كلمته أكون بعصى الله سبحانه وتعالى ونفسى اتعرف على شخصيته اعمل ايه ولو كلمته ايه حدود الكلام
  ","

   https://www.facebook.com/m.atiia.soliman/posts/851582324921614
  


   https://www.facebook.com/m.atiia.soliman/posts/1115170415229469
  
"
90636,"
   العطر بتاع المدينة  خلص يامولانا
  ","

   ههههههه
   
   صباح الفل 💚
  
"
90637,"
   مكن أعرف حدود التعامل مع زوجي فى فترة العقد؟
أنا برفض إنه يقرب منى أو يحضنى أو يقبلني وهو بحس إنه بيضايق وبيقولي أنا زوجك ومش بتعملي كده حاجة غلط
أنا عايزة أرضيه بس مش قادرة أرضيه فى حاجة زى كده
أنا بحبه والله وبقوله كده وبحاول أفهمه إنه يصبر لحد ماكون فى بيته
هو بيستحملني بس خايفة يزهق
أعمل ايه
  ","

   حقه يزهق طبعا 🙃
   
   ما تقفليهاش في وشه أوي كده يا فوزية.
  
"
90638,"
   ياشيخ لما والدتي تعمل الاكل ف ميعاد الصلاة واروح اصلي تقلي لا كل وصلي هنا هل دة يجوز
  ","

   كلامها صحيح ست الكل .. وابقى استسمحها تظبط مواعيد الغرف قبل الصلاة أو بعدها ..
   
   هنا وعافية 🌹
  
"
90639,"
   دايماً بشوف فيه نوع من الستات نكديين بالمعني الحقيقي للكلمة دايما بتشك ف زوجها ؛ وغيورة جدا انا نفسي اتخنقت من كده مابالك جوزها 😞 وعلطول ف مشاكل وخناق هو لو عيبت على كده ممكن ابقي ف يوم زيها ؛ انا خايفة 😢
  ","

   اتعلمي وخلاص .. وقدمي النصيحة بلطف لو تقدري بدون عيب.
  
"
90640,"
   لو اتنين اتكلموا مع بعض وتابوا وهو اتقدملها وعارف انها شارياه المفروض البنت تعمل ايه مع اهلها عشان توافق عليه لو هو طالب لسه بيدرس مجرد انها توافق ولا تحارب عشانه وتصارحهم بالموضوع اننا كنا بنتكلم . لان حصل مماطلة وتأجيلات كتير غير مبررة من اهلها بعد ما وافقوا عليا وهي ما بتتكلمش معاهم خالص وسلبيه ؟
  ","

   لا طبعا ما تصارحهم بشيء !
   
   توافق وتضغط بلطف كده .. وتدعي ربنا بالخير .. وتستغفره.
  
"
90641,"
   أنتم طوق نجاة وجدته في لحظة منهكة فيها نفسي، وجدتكم قدراً. سبحان مسبب الأسباب
اللهم ثبتنا على دينك.
  ","

   الله يرضى عنا جميعا .. ويثبتنا صحبة على رضاه، حتى جنته ..
  
"
90642,"
   رفيق الغربة والسكن لسنوات واعز اصحابي مات قبل سنتين وهو الي ساعدنا انا واصحابي لنتقرب من ربنا ويحفظنا القرآن ونلتزم بالصلاة جماعة والقيام 
مش قادر انساه وانسى حنيته علينا او كلامه الطيب وابتسامته
أمس كانت السنة الثانية لوفاته امبارح بكينا انا واصحابي عليه 
كلمة منك تصبرنا انا واصحابي
  ","

   قلبي معكم حبيبي !
   
   الموت كتير بيكون عنده نظر فعلا .. فيحسن اختيار قطف الجمال .. لكن تبقى شجرة ذكراه ثابتة الأصل في نفوسنا ..
   
   ويبقى لنا حمد ربنا أننا مسلمون نطمع في جنة نلقى فيها من نحب، دون خوف من فراق ثان.
  
"
90643,"
   اكتب أية قرأنية قد أثرت فيك.
  ","

   أنا بجاوبك الوقت وحاطط السماعات على وداني فيها الشيخ حسن صالح يغرد بسورة الأنبياء !
   
   الآن تحديدا يقرأ:
   
   ""كل نفس ذائقة الموت ونبلوكم بالشر والخير فتنة وإلينا ترجعون"".
   
   الحمد لله على نعمة القرآن.
  
"
90644,"
   يا شيخ اخي على معصية يصاحب بنات يعدهم بالزواج ثم يتركهم متحجج بظروف العمل و الدراسة هو من متابعي صفحتك على الفايس ممكن بوست تتكلم فيه عن الموضوع ده !!!
  ","

   ده مش محتاج بوست .. ده محتاج خبطة على نافوخه تفوقه !
   
   الله يهديه وأمثاله ..
  
"
90645,"
   مجبتش الدرجه اللي ترضيني واللي توقعتها  بعد مجهود فظيع و تعب و ضغط !!
  ","

   احنا علينا الأسباب .. النتايج دي بتاعة ربنا .. نرضى بها ونعرف إن مفيش حاجة بتضيع عند رب كريم.
  
"
90646,"
   صباحك بيضحك
ندخل في الجد😁
انا متزوجة قريب وعاوزة اعرف ايه المفروض في شغل البيت وكده اشيله لوحدي مع العلم ان ده صعب عليا ومكنتش كده خالص قبل الزواج
ولا مفروض يشارك معايا بس هو بيحس اني لو طلبت منه يعمل معايا حاجة اني مش حاسه بتعبه في شغله
قلي مفروض اعمل ايه
انصحني كابنتك
  ","

   الله يسعدك ويرضيك ..
   
   شوفي بيتك ده مملكتك بمعنى الكلمة .. نظافته وروقانه وجماله ده بيكون من جمالك أنت .. بصرف النظر بأه عن كلام الخيابة وإيه الواجب وإيه لأ !
   
   استعيني بالله كده .. وكونك كنت (مدلعة) في بيت أهلك فواحدة واحدة هتتعودي وهيتحول الأمر عندك لنوع من إثبات الذات وقيمة الحياة فعلا .. وإن هناك من ربت كأميرة بمعنى الكلمة ومع ذلك ليس ثمة شيء من عمل البيت لا تتقنه كأجود ما يفعلن النساء !
   
   فما تقلقيش .. وهمسة كده على جنب للأهالي (بالذات المهمهات الفاضلات) : بالله عليكن ربوا البنات يكونوا ستات بيوت شاطرات .. ولو حملن الدكتوراة وبلغن أرفع الدرجات ..
   
   نظرة الامتنان من زوج متعب، نظرة الفرح من صغير جائع = لا يوفيها عند المرأة شيء.
  
"
90647,"
   Who the only one can make you smile or cheerful ?
  ","

   صباح الخير ..
   
   Good morning ☀️
  
"
90648,"
   صباح الخير لروحك الجميلة 

هل تستطيع كتابة سطر او فقرة بدون استعمال الأحرف المنقوطة؟
  ","

   دام الكرام .. إلى موعد على عهد وئام وسلام 💚
  
"
90649,"
   بينتقدونا بشكل يشوهنا من جوا!!

ولما رديت ان انا عجبانى ، اتقالى عيب كده !!

فعلا عيب لما احمى نفسى من تشويهم لى؟!!
عيب لما رد مره على اشخاص هوايتهم التقطيع ف الناس والتركيز على عيوبهم؟!!!
  ","

   العيب عليهم هم .. حافظوا على أرواحكم.
  
"
90650,"
   خطيبي بيمر بظروف مادية صعبه شوية و الدنيا مقفله معاه .. ممكن تدعوله هنا يا ابي علي الصفحة ربنا يباركلك
  ","

   ربنا يوسع عليه وعلى كل من مثله .. حق على ربنا الكريم عون الساعي يريد النكاح والعفاف.
  
"
90651,"
   اكتشفت ان اخويا بيتفرج علي افلام اباحيه 
ومن ساعتها مش قادره ابص في وشه ولا اسلم عليه المفروض اعمل ايه ؟
  ","

   أنت بنت ؟!
   
   ادعيله بالهداية وطنشي .. وبس.
  
"
90652,"
   السلام عليكم بالله عليك كنت اعرف شاب وتركته وبعد شهور رجع عايز يكلمنى او نتقابل قولته لو عايز تكلمنى او نتقابل كلم بابا و ديت الرقم انا كده رخصت نفسى ؟؟؟؟؟
  ","

   كده صح.
  
"
90653,"
   عصيته كتير ورغم كدة كرمنى كرم انا مستاهلهوش واستجاب دعاءي بعد ما كنت خلاص بطلت ادعى
  ","

   يخجلنا بكرمه .. فهل نتوب إليه ؟!
  
"
90654,"
   كيف لإنسان يستره آلله كل مره ولا يفضحه فيتوب ويرجع ويتوب ويرجع ويتوب ثم يجاهد نفسه ثم يرجع ثم يتوب 
تعبت اوي ياشيخ !!
  ","

   إن الله لا يمل، حتى تملوا !
  
"
90655,"
   ممكن ربنا يجمعني بالولد اللي بحبه لو كنا بنتكلم؟؟😢😢
  ","

   طب ايه رأيكم تسيبوها لله وتبطلوا تستنزفوا عمركم ومشاعركم ؟!
  
"
90656,"
   انا شخص كسلان
  ","

   ازاي كده ؟
   
   ليه كده ؟
   
   النشاط ده حاجة مش حلوة خالص 🙃
  
"
90657,"
   ليه يا شيخ بقينا كدا؟! 
ليه في سلفيين واخوان و متصوفة و.. و..
ليه منبقاش مسلمين و بس
 مسلمين بجد 
مش بنحارب بعضنا و كل واحد بيكسر في التاني 
أبكي علي حالنا والله
  ","

   كن أنت مسلما .. قائما بالفرائض، مجتهدا في النوافل .. معرضا عن الحرام .. محبا لله ورسوله والمؤمنين ..
   
   ثم لا عليك من أحد.
  
"
90658,"
   يااا ابتى انى احتاج إليك جدا 💔
كلمته امس وطلبت منه أن لا نتحدث مره اخرى شعرت بوجعه ف الكلام عملتله بلوك عشان ما يتكلمش تانى وما أضعفش قصاده عارفه انى وجعته بس والله لمصلحته 
ليس بيننا كلام حب او هذا ولكن كلام أوله للعمل وآخره هزار عارفه انى غلط عارفه بس اعمل ايه طيب
مكنتش اعرف انه اتعلق بيا كدا😭😭
  ","

   اللي عملتيه صح !
   
   والوصال النقي لا بد له من مهر من ألم.
  
"
90659,"
   ارجوك رد عليا.. انا كنت زمان بعمل دنب ومكنتش اعرف انه حرام ولما عرفت توبت عنه وبطلت فتره طويله جدا بس اوقات للاسف بضعف وبرجع اعمله، وبعدها بكره نفسى جدااا وبفضل اعيط واستغفر ، واقعد فتره طويله وارجع اضعف تانى و برضه افضل اعيط واستغفر.. انا الحمد لله بصلى وملتزمه فى اللبس وكل حاجه .. انصحنى لوجه الله
  ","

   جاهدي نفسك .. وإن زللت فاستغفري واعزمي على عدم العودة .. إلى أن يعينك الله ويعافيك ..
  
"
90660,"
   صباح الخير ..
  ","

   وقفنا وثالثنا عبرة *** فيشكو إليّ وأشكو إليه
   
   وولى يخوض دموعاً جرين *** من مقلتي ومن مقلتيه
   
   ويستودع الله ما في يدي *** وأستودع الله ما في يديه
  
"
90661,"
   شيخ اختى ماتت من شهر هى كانت روح البيت ملتزمه اوى هى اللى خليتنا نلتزم فى صلاتنا وحياتنا حتى قيام الليل وكانت بتحفظ بابا القراءن دخلت طب علشانه
بابا راح يشوفها لاقها ماتت كانت بتصلى ماتت ساجده بابا مصدوم مش بيتكلم من ساعتها قولى شى اصبره بيه واصبر نفسى وعائلتى معاه ارجوك رد 😢😢😢
  ","

   الموعد الجنة ..
  
"
90662,"
   لو سمحت يا شيخ هو شرط الحجاب الصحيح انه يبقى خمار او نقاب يعنى الطرحة مش حجاب شرعى ولازم تبقى عبايه اما الجيبه والبلوزة دول ما ينفعوش؟؟ بجد السؤال دا محيرنى جدا
  ","

   المهم لبس واسع وساتر !
   
   وده طبعا بتحققه العباية والخمار أكتر حاجة.
  
"
90663,"
   هو لينك البوستس بتاعة حدود الخطوبة وكده اللي حضرتك كتبتها من فترة الاقيه إزاي
  ","

   https://www.facebook.com/m.atiia.soliman/posts/851582324921614
  


   https://www.facebook.com/m.atiia.soliman/posts/1115170415229469
  
"
90664,"
   انا ملتزمه ومحجبة و الناس كلها تشهد لي بالصلاح الحمدلله وانا فعلا مش حد وحش،بس بحب المخدرات!  مش لدرجة الإدمان بس المخدرات بالنسبة لي مزاج.
  ","

   ومين فينا ما بيحبش (يفصل) شوية بأي حاجة تطير دماغه ؟
   
   ومين فينا ما بيحبش يمتع عينه وروحه بالجمال (العريان) حواليه ؟
   
   أنت نفسك ما تحبيش تبيني شعرك وبرفانك وتلبسي على الموضة وتسمعي من الناس كلهم كلام المدح .. والواو .. والعيون اللي هتطلع عليك ؟
   
   مين فينا بيحب يسيب الفرشة الدافية ويتوضى بالمياه الباردة ؟
   
   مين فينا بيحب الكبت لما يعف عن كلمة أو وصال هو في غاية الحاجة إليه .. وبيتقطع من وحدة مش لاقي حد يسمعه فيها ؟
   
   مين فينا بيحب يكون مقيد بحدود ونواهي وتحذيرات ؟!
   
   لكن .. مين فينا يصبر على نظرة غضب من ربه اللي خلقه ورزقه ؟
   
   مين فينا يتحمل لفحة من عذابه ؟
   
   مين فينا يتحمل شعور إنه محجوب عنه بحاجة معينة مش قادر يتخلص منها ؟
   
   آه مش معصوم .. لكن مش هستمرئ الأمر وأدافع عنه ..
   
   لو سيبنا نفسنا (للمزاج) لانتهى بنا الحال في حفرة من نار .. عياذا بالله ..
   
   لكننا عبيد لسيد كريم .. يأمر فنطيع .. ويحب فننفذ .. وينهى فنذعن ..
   
   ويعد بجنة .. فنمني النفس طمعا ورجاء ..
   
   أما بعد ..
   
   فاستعيني بالله واتركي عنك هذا .. سلعة الله غالية؛ سلعة الله الجنة.
  
"
90665,"
   يا شيخ محمد انا كنت طالب واعجبت ببنت وحبتها جدا وانتظرت لحد ما خلصت كليتي وروحت اتقدم ولكن ظروف كانت كأي خريج حديث والان ع وشك الانتهاء من الظروف دي والاهل عند الانسانة دي موافقين عليا ولكن معترضين ع الظروف ولكن لما الامور تحسنت شعرت بالنفور مني بسبب ان في عريس افضل ماديا واجتماعيا .
بالله انصحني 😢
  ","

   خلاص هي حرة !
   
   ما تعرفش الخير فين يا غالي.
  
"
90666,"
   حبتها وعمري ما قصرت معاها وهي بتحبني وبقالنا 4شهور مخطوبين بس فجأة لقيتها بتفركش الخطوبة لحالة نفسية صعبة جاتلها وبقت بتزهق وتبكي وتنهار ايه العمل ؟انا مش عاوز افرط فيها
  ","

   اصبر عليها لين تعدي الأزمة دي، وانصح أهلها ياخدوها لطبيبة نفسية.
  
"
90667,"
   كنت شديدة القرب من الله   وفجاه ودون اي مقدمات لا اعرف ماذا حدث اصبحت شديدة البعد اشعر بان الصلاة ثقيله جداً علي اصبحت لا اُصلي وكل يوم ابكي انا اتوضأ ولا اُصلي لا اعلم ماذا حدث لي  يا شيخ انا متعبه جداً جداً 😢😢😢 حتي انني الآن افكر بالانتحار !! 😢
  ","

   الأسهل من الانتحار = عدم الاستسلام لكل هذا !
   
   ومجاهدة النفس في المحافظة على الصلاة ولو بدون خشوع حتى يطمئن بها القلب ويحلّق.
  
"
90668,"
   عايز ابعتلك صوتي وانا بقرأ قرءان وتقولي حلو ولا لا الواحد حاسس انه بقي قريب منك لدرجه انه بياخد رايك في حاجات زي دي 😂
  ","

   ابعت يا سيدي فيس .. ولا يهمك 💚
  
"
90669,"
   طيب انصحنى الله يكرمك ..
انا عكيت لما روحت لاهلها .. اصلح دا ازاى ..؟ انت فاهم انى فطرى ساذج جداا بتعامل بالطيبه كده مش فى دماغى اى اعتبارات ! 💔 والحمد لله نضجت وبقى عقل  60 سنه 😏
  ","

   طبعا عكيت !
   
   كنت متوقع إيه يعني ؟!
   
   ابعد خالص عنها وعن الصورة كلها وخلاص.
   
   ولو حصل مثلا كلام تاني قول: يا جماعة أنا اللي اتكلمت وكان قصدي خير وهي لم تتجاوب معي.
   
   وتب لله واستغفره عن كل هذا ..
   
   وما ينفعش تفضل كده في حياتك.
  
"
90670,"
   أقول شيئا بكل حيادية وتجيب حضرتك أيضا بكل حيادية ؟
- أنا أسوء إنسان ممكن أن تعرفه في حياتك .
سؤالي بعد إذنك : أيعقل أن يتحول كل هذا السوء لأشياء حسنة ؟..
  ","

   سوءك مهما بلغ لن يبلغ السجود لصنم !
   
   ولن يبلغ قتل مائة نفس !
   
   ومع هذا ففي الفردوس من سجد يوما لصنم ثم أسلم وحسن إسلامه .. ومن قتل مائة نفس ثم تاب وحسنت توبته.
  
"
90671,"
   لو سمحت انا سالت حضرتك كذا مره لو خطيبي مش بيجيلي مواسم ولا اهلو بيسالوا فيا وهو مسافر وبرغم كدا انا راضيه المهم هو عمره مافكر ان يجبلي حاجه ولا حتي هديه بالغم من انو الحمدلله مبسوط المهم انا زعلانه من جوايا وحاسه ان ماليش لازمه وموجوعه بسبب ان حاسه مفيش تقدير ودايما بتكلم معايا وحش وبيجرحني  اوقات
  ","

   حطي النقط على الحروف وتكلمي في كل هذا بلطف ووضوح عشان تفهمي !
  
"
90672,"
   ينفع البنت تتزوج من واحد هي عارفه كويس اووي انه متعلق جدا بقصته السابقه وناوي يتغير ويتحسن بزواجه منها ؟ وهو ع الاغلب انسان كويس واي بنت تتمناه كاخلاق وعلم
  ","

   ناوي دي لوحدها دون خطوات حقيقية وتحسن ملحوظ في التعافي ما تطمنش !
   
   أما لو فعلا تجاوز أو بدأ يتجاوز .. وهي فاهمة ومستعدة وهو كويس = يبقى مفيش مانع.
  
"
90673,"
   فضيلة الشيخ .. انصحك ب سماع القارئ حسن صالح خاصة آخر سورة الفرقان 🌹❤ صدقني هتدعيلي كتير 🌹❤❤
  ","

   سمعته قريب فعلا وعجبني جدا .. أنا بطبعي بميل للمدرسة النغمية دي في القراءة ..
   
   مثله ومثل الشيخ صابر عبدالحكم وكروان الحرم بندر بليلة .. الله يحفظ الجميع ..
  
"
90674,"
   سؤال محيرني يا شيخ هل المني يفسد طهارة الملابس كلها  ام يكفي تغيير الملابس الداخليه التي سقط فيها فقط
  ","

   المني طاهر !
   
   غير ما لامسه فقط .. أو انضحه بماء والبسه.
  
"
90675,"
   هما ليه بيكسروا قلوبنا.. بيستفادوا ايه لما يعلقونا بيهم وهما مش بيحبونا.. 
ارجوك قولهم حاجه احنا تعبنا...!!
  ","

   وأنتم ليه تسلموا قلوبكم بسهولة كده لأي عابر ليس له رصيد إلا كلمتين مزوقين لا يحملان أي مسؤولية ؟!
  
"
90676,"
   شيخ إجابتك كانت قاسية شوية علي البنت الصراحة
  ","

   معلش .. بعض القسوة مطلوبة عشان نفوق.
  
"
90677,"
   انتحرت الوالده بعد خيانه هذا ما يسمي ابي لها اتسأل ان كنت ستفهمني ام لا ولكني اكرهه واكرهه بشده وارغب ف قتله كانت كل شئ بالنسبه الي تركتني وانا ف الثانويه ومعي 3 اخوه كل عبأ هذا العالم اشعر وكاأنه ع كتفي امن حقي كرهه اأحلال القتل له؟؟ 
والله اشتم واسب والعن كل ما يخصه؟!
  ","

   أما كرهه فحقك .. وأما قتله فلا.
   
   اجعلي التعامل روتينيا كأي أحد في الشارع بأدب .. وحسابه على الله.
  
"
90678,"
   الله أسأل أن ينفع بك وأن يستعملك ولا يستبدلك وأن يرضى عنك ويقر عينك بأولادك 
جعلك الله مشكاة لنا فى طريق الحق
  ","

   يا رب .. يا رب .. يا رب ..
  
"
90679,"
   كم انت جميل جدا يا شيخ انك تمتعني باجاباتك وكانت لي قصه حب طويله عانيت منها كثير حتي دلني احد أصدقائي علي اسك لصفحتك ووجدت اجابات لكل اسئلتي وشكواي ولكن ارجو منك ان تدعيلي ان يكتب الله هذه الفتاه لي بعد ما اخلص الكليه اولي طب لسه لانني احبها في اخلاقها واحترامها واتمني ان تكون لي يوما ما
  ","

   ربنا يوفقك يا حبيبي ويثبتك ويسددك ويكتب لك الخير كله حيث كان ..
  
"
90680,"
   بص ي سيدنا هو أنا شايف انى بحبها  والحمد لله عرفتها رغبتى  بكده ومكلمتهاش تانى بعدها هي بقي  بأحس منها ساعات بتلميحات ان مفيش غيرى وف ساعات تانيه بأحس انها مستهيفانى ساعات بتقرب منى أوى وأوقات بأحس انها بتنفر بعيد عنى  وتناقضات كتير أوى  باطير من الفرحه  لمجرد انها اون لاين  او اى حاجه بتجمعنا رأيك؟
  ","

   رأيي تبعد خالص يا غالي .. لين تكون ظروفك ميسرة .. تتقدم لها لو لسه شايفها مناسبة أو للأنسب منها.
  
"
90681,"
   لما تركتنى روحت اعتذرت لاهلها انى كلمتها من وراهم فكرهتنى .. هل انا كده غلطان ؟ للعلم ان مفيش دوافع انتقام والله ابدا ..
  ","

   حضرتك بتستهبل ؟!
  
"
90682,"
   اتشخصت احدي صديقاتي بالكانسر هيا تسكن بعيدا عني وهيا الاقرب لقلبي وانا الاقرب لقلبها لا اري الا سوادا وابكي وابكي وابكي وبحرقه ولا استطيع مساندتها وانا بهذا الضعف هسافرلها ولكن كلي حزن وقهر والم وخوف فظيع عليها والله ي ابا انس لو حصلها حاجه لروحي تُقبض ف حينها ارجو الدعاء ولو ف نصايح؟!
  ","

   استحضري هذه المعاني عشان تقدري تهوني على نفسك وعليها !
   
   وربنا لطيف خبير .. كريم حليم .. لا يعجزه شفاؤها في طرفة عين.
  
"
90683,"
   الشخص اللي بحبه خطب 
قولي اعمل ايه لاني متدمره 
مع العلم لحد قبل الخطوبه بساعات كنا نتكلم وكان معرفني يعني مضحكش عليا
بس انا اللي كنت بكدب علي نفسي
  ","

   ذوقي إذن .. لعلك تعرفي بعدين ازاي تغلّي نفسك !
  
"
90684,"
   احلى بيت عيلة ربنا يجمعنا سوا فى الجنة و يثبتنا على الحق 🌱💚 و قلب اخضر اهو
  ","

   يا رب .. يا رب ..
  
"
90685,"
   الاكونت قلب بيت العيلة😂😂😂👏
  ","

   من يومه !
   
   ربنا يديمه ..
  
"
90686,"
   هههههههههه ربنا يسعدكم ضحكتوني من قلبي ف عز ما انا مش قادرة اضحك
  ","

   محدش واخد منها حاجة .. مش ناقصة هم هي .. هونوها تهون.
  
"
90687,"
   1000
  ","

   ارفضي.
  
"
90688,"
   رد بقا ياضنايا  الله يصلحالك
  ","

   حاضر يا كبدي .. ربنا يخليهوملك.
  
"
90689,"
   ايه هو حق خطيبى عليا وحقى ع خطيبى؟
  ","

   تدعوا ربنا يكتب لكم الخير .. وبس.
  
"
90690,"
   555555555يا مولانا اللهم بارك  😂😂😂
  ","

   في عين اللي ما يصليش على النبي 😬
  
"
90691,"
   الحمد لله انك فتحت يا شيخ هو انا اما حد من اصحابى بيتخطب بزعل فى قلبى بس مش عشان هما اتخطبوا والله ده عشان انا مش اتخطبت ومش حد بيتقدم هو كده قلبى اسود وحقوده ؟ بدعيلهم ربنا يباركلهم ويهدينى ويرزقنى انا كمان مش عارفه اعمل ايه عشان يبقى قلبى مش اسود ومزعلش
  ","

   مش أسود ولا حاجة !
   
   ادعي لهم بالخير .. وادعي لنفسك .. وبس.
  
"
90692,"
   ايه اكتر حاجه بتحبوا تشوفوها في الإنسان اللي بتتعاملوا معه ؟؟؟؟
  ","

   آمنه لما أدير ظهري له !
  
"
90693,"
   كنا جيران واحنا أطفال وبعدنا ورجعنا تاني دلوقتي اتخرج واشتغل وانا في اخر سنه تواصلنا كإخوات وبعد فتره صارحني انه ناوي يتقدم أهله عايزينله قريبته وهو بيحاول معاهم ولما بيتقدملي حد بيقولي انتي حره ف قرارك!متأكده من حبه والتزامه واخلاقه ومعدنه الطيب لكن بيعمل كده عشان ماضيعش فرص وهو مش ضامن ..أستناه ؟؟
  ","

   لأ .. لأ .. لأ.
  
"
90694,"
   أيهم أكثر صرامة، والدك أم والدتك؟
  ","

   ما هو أنت لو كنت بتاكل على جتتك بالمقشة البلح يا آسك .. كنت عرفت إن بابا صارم أوي 🙃
   
   لكنه في الوقت ذاته طيب بزيادة !
   
   الله يبارك عمره ويحفظه .. وأمي .. والمسلمين ..
  
"
90695,"
   يا شيخ هو عند حضرتك بنت اسمها عائشة ؟ 
علشان خاطرى تجاوب 😭😭
  ","

   أيوه .. حبيبتي عائش .. الله يبارك فيها وينبتها نباتا حسنا .. وأنسا ورقية .. وأولاد المسلمين ..
   
   تصبحون على خير يا صحبة الجنة 💚
  
"
90696,"
   كيف يعني ولا تجسسوا !
بتحكيلك شاكه انه بخونها تتركه براحته يعني !؟
  ","

   لا ازاي !
   
   تعصي أمر ربنا .. وتنخور وراه لين يفرغ عينه منها وتخرب على نفسها وتدمر بيتها ..
   
   فرضا على أسوأ الأحوال إنه فعلا بيكلم حد من وراها .. ما دام بيعاملها كويس يبقى ترد له الحسن بإحسان، وتسيبه مستور بينه وبين ربه لعله بمنه يتوب عليه ويعافيه؛ فلا أحد كامل معصوم.
   
   (الفلاسفة أو الفيلسوفات تحديدا اللي هيقولوا ولو دي مراته كنت هتقول كده = بقولهم ""ولا تجسسوا"" أمر عام للجميع؛ اتركوا الناس يستترون بستر الله وأعطوهم فرصة للإصلاح الذاتي ما دام ظاهرهم الخير).
  
"
90697,"
   حاجه حلوه مستنينها تحصل 😃
  ","

   أن يأتيني ملك الموت فيقول:
   
   (يا أيتها النفس الطيبة اخرجي إلى روح وريحان، ورب راضٍ غير غضبان).
  
"
90698,"
   اللى هو ايه ده !!
الاسئلة بتنزل ب لايكاتها يعنى 
انا متابع جديد ، بس والله انى احبك ف الله 
لانك لين الخلق خفيف الظل واحسبك على خير ولا اذكى على الله احد
  ","

   أحبك الله .. وقل: اللهم بارك .. وودي عينك دي الناحية التانية الله يسترك 😬
  
"
90699,"
   حاسة ان جوزى بيخونى يكاد يكون يقين بس هو بيعاملنى كويس
  ","
  ""يا أيها الذين آمنوا اجتنبوا كثيرا من الظن إن بعض الظن إثم ولا تجسسوا""
  
  ""ولا تجسسوا""
  
  ""ولا تجسسوا""
  "
90700,"
   عاوز ابكى ..! لاسباب كتير .. ساعدنى اشد من اذر نفسي
  ","

   قم صل .. واسجد .. وابك حتى تنزل من على كتفك جبال همومك.
  
"
90701,"
   تفسيرك للى حصل فى مسجد الروضة 😊
  ","

   إجرام .. على فاعليه لعنة الله .. أيا كانوا.
  
"
90702,"
   في حدا مستلمني ع الاسك كل يوم اسئلة .. وبحكم انا بنت محافظة ما بسمحلو يدخل باي اشي بزعجني او بقلل من حدود الادب .. طلبت منو يوريني حالو ع ارض الواقع وانا مش مستعدة اضل مكملة بهيك حالة صح اللي انا عملتو ؟
  ","

   لا طبعا !
   
   الصح = بلوك.
  
"
90703,"
   سادس مرة الأخوة فى الرضاعة ياااشيخ التعامل والحدود
  ","

   عادي كأخيها لأبيها وأمها .. ما دام ديّنا خلوقا.
   
   بس تنتبه أمام اللي ما يعرفوش عشان ما يساء بها الظن.
  
"
90704,"
   يا أستاذنا..... 
بالنسبة للخطوبة... كا هي أكثر مدة لا يمكن ان تُطيل عنها فترة الخطوبة...!!
  ","

   سنة مناسبة جدا يا غالي.
  
"
90705,"
   النفسيه ميته
  ","

   يحييها من خلقها .. فاسجد واقترب.
  
"
90706,"
   اسكندرية بتسلم عليك يا مولانا وبتقولك رد علينا😂😂
  ","

   قولها: وحشتيني 😍
  
"
90707,"
   ليه حضرتك بترد علي اسئلة البلاي استشن و انا بسأل حضرتك سؤال مهم و عوزة ردد و حضرتك ماتردش و حضرتك عمرك ما ردتلي علي سؤال
  ","

   معذرة .. وسامحيني جدا ..
   
   لكن شايف سؤالك ده وما على شاكلته من سوء الأدب !
   
   ألححت وألح كثيرا في التماس العذر في عدم القدرة على إجابة كل الأسئلة .. لكن التحكم كمان فيما أجيب وأترك وهدفي من الإجابات سواء ترويحا عن نفسي وسط هموم أو تقاربا وممازحة لطيفة لكم = أراه غير مقبول هنا.
   
   بوركت .. وبوركتم جميعا.
  
"
90708,"
   يا شيخ انا وزوجي الحمدلله علاقتنا كويسه جدا بس في بعض المشاكل زي كل الناس المشكله انه ممكن يبقي مزعلني وبكون باكيه بسببه ومع ذلك بخاف عليا لما بيتعصب نظرا لانه في غربه فيخاف عليه واضطر أكلمه وممكن كمان انا اللي لصالحه 😢هو بيقدر وبيرجع بسرعة الحمدلله لكن مش عاوزه كده نفسي يعرف غلطه ويصالحني لو اخطأ
  ","

   خدي الدنيا ببساطة .. وقت الصلح ما تركزوش مين الغلطان؛ ما دام الأصل بينكما الطيب والإحسان ..
   
   ثم مصالحتك له في ميزان حسناتك بإذن الله .. نِعم أنت، ربنا يسعدكم.
  
"
90709,"
   اتقدملى شاب""زى مابيقال صالونات""مع تحفظى على المسمى،استخرت كتير،قلبى اطمن،انشكحت اساريرى☺ودى اول مرة اوافق على حد،تهيأت نفسيا وروحيا ومعنويا وكل حاجة لدرجة كنت باختار الفستان هاعمله شكله ازاى ولونه،ماحصلش اتفاق مع بابا،مش زعلانة على الشخص والله بس قلبى واجعنى،اعمل ايه ؟! ولو ممكن كلمتين يطيبوا خاطرى
  ","

   ولا يهمك .. ولا تزعلي !
   
   ياما انشكاح اتقلب بدموع وصدمة .. ما تعرفيش الخير فين ..
   
   فوضي لله أمرك وارضي بما قسم .. وأبشري.
  
"
90710,"
   اعملنا ماتش جماعى بقى
  ","

   كأس صحبة الجنة .. والجايزة قلب أخضر 💚
  
"
90711,"
   وهتسبنا وتلعب ياشيخ 😂😂😂
  ","

   الله !
   
   لنفسي علي حق يا أخي 😬
  
"
90712,"
   لا مش دلوقتي 
انا ثانوية عامه و ورايا امتحان فيزيا بكرا .. فا ادعيلي .. ويومين بالظبط اغلب ف حضرتك براحتي
  ","

   بدينا الحجج من أولها 🙃
   
   عموما أنا موجود ..
   
   ربنا يوفقك .. ويكفيك شر الفيزيا بنت الناس اللي مش طيبين.
  
"
90713,"
   اتعلم ازاي بلاي استيشن ؟!
وابقي محترفه وكدا .ابن خالي ف ابتدائي وبيبهدلني اما يلاعبني 😂😂😂
  ","

   مشكلتكن بتتعلموا الزراير .. ده بيرفع وده بيباصي وده بيشوط .. وده بيتزحلق وده بيضغط وده بيقطع ..
   
   وتفضل الواحدة منكن بعد كل ده تدور على الزرار اللي بيجيب جون 😏
   
   قناة فتافيت أحسن والله لمستقبلكن :)
  
"
90714,"
   تمام ، طب نبقا نلعبك ماتش فيفا اونلاين ولا في مشكله ؟ وهلعب ببرشلونة
  ","
  Firesword014
  
  يلا .. أنا أونلاين.
  "
90715,"
   مولانا التلاوات الي في الساوند دي بتاعة حضرتك؟؟
  ","

   نعم .. حبيبي ..
   
   والرابط في البايو يا جماعة 👆🏻
  
"
90716,"
   اللهم ارزقني حبها ودبلة زي بتاعة مولانا :""((
  ","
  😂😂
  
  معلش الصورة تعبتكم أنا عارف .. ربنا يسعدكم 💚
  "
90717,"
   مجربتش تلعب بيس يا شيخنا ؟ نسخه بيس السنه دي احسن من فيفا 😹
  ","

   والله يا حبيبي بيقولوا حلوة .. لكن فيفا عندي زي الأيفون كده .. مهما صدمتك ما تعرفش تغيرها بسهولة .. تبقى لها مميزات تغطي :)
  
"
90718,"
   يعني حضرتك الوحيد اللي عندي ف الفيڤورت ومبتردش ع اي سوال ليا ..ينفع كدا ! 😌
  ","

   الصراحة لأ :(
  
"
90719,"
   دبلة الخطوبه ياشيخ ..نفسي البسها بس خايفه من حكاية العقيده اللي بقولوها دي 😭
  ","

   البسيها .. وهاتيله واحدة زي دي .. لما تعقدوا :)
  
"
90720,"
   بحبك فى الله يا ابا انس💚 .
  ","

   أحبك الله وأسعدك 💚
  
"
90721,"
   يا ابي خطيبي لم يحادثني منذ 10 ايام 
و لم اره منذ اسبوعين و لا يرد ع اتصالاتي .. و اعلم انه مشغول بعمله و عليه ضغوط كثيرة .. بس هل ل درجة هذا التجاهل .. قلبي موجوع و هل ممكن يكون له عذر في اهماله لي
  ","

   والدك يكلمه ويفهم منه !
  
"
90722,"
   راضي انت علينا النهاردة ياغالي 💚
منورنا والله مع ليل الشتا الطويل 😂
  ","
  💚💚
  "
90723,"
   يا أبو أنس كدة خطر علينا احنا كسناجل نسهرل1 😄😄
  ","

   اتكلم عن نفسك 🙃
  
"
90724,"
   بعامل اهل جوزى كويس وامه بتعاملنى وحش جدا بعد الجواز وكنت بعدى بس بقيت تقول لجوزى تضربها وتشتمني وتشتم اهلى انا مش مستعدة ادخل اهلى عشان هتبقى مشاكل وفضايح وهتكبر وجوزى لما بيقف قدام كلامهم ويطلب منهم يبطلوا بيخاصموه وبطلب يكلمهم عشان مبقاش السبب يرجعوا تانى  ويزيدوا يعنى لاما يبقى عاق لاما اتبهدل
  ","

   لا .. في الحالة اللي زي دي لازم ياخد موقف ويكتفي بالسلام عليهم لين يعرفوا إن دي حياته ومالهم يتدخلوا فيها !
   
   ده مش عقوق ..
   
   وأنت اتوصي به .. ربنا يسعدكم ويكفيكم شر شياطين الإنس والجن.
  
"
90725,"
   كنت في خطوبة والعروسة كانت بتضحك طول الوقت فعيبت واتريقت عليها دلوقتي حاسه ان ربنا بيعاقبني وبقيت بضحك باستمرار حتي لو مش مبسوطه ودا عاملي مشكله في الكلية زمايلي والدكاترة بيعلقو علي الضحك بتاعي دا كتير مش عارفه اعمل ايه
  ","

   استغفري الله وتوبي إليه .. ولا تعودي لمثلها .. وادعيلها.
  
"
90726,"
   ياشيخ انا متزوجه من اربع شهور وحامل وجوزى بيحبنى جدا بس انا مش زيه ف الحب وانا ف اوقات بندم ع جوازى مع انه كويس معااايا خالص انا احترت من امرى مش عارفه اعمل ايه😢😢
  ","

   ربنا يقومك بالسلامة .. دي أفكار خايبة ناشئة من تغير الحالة النفسية في الحمل بس !
   
   عامليه كويس .. وانتبهي لمميزاته .. والبيبي هيقرب منكم جدا بإذن الله.
  
"
90727,"
   يا شيخ لو لعبت انا وانت Fifa 18 أنا أختار الريال وانت تحب الريال، وأنا لا أتنازل، ما الحل؟
  ","

   ألاعبك بالبايرن .. وأزعلك 💚
  
"
90728,"
   عارف انك مش هترد غصب عنك انا عارف بس يارب ترد .. اتخطبت .. احببتها صمتا ل7 سنوات  ، كنت انتوي التقدم لها العاام القادم يعني وانا فالفرقة ال3 ولكن شائت الاقدار وقد حدث ..  قلبي يؤلمني كثيرا كتمت ذلك الحب كل هذا الوقت وقد احسست منها بالتبادل ولكن لعنة الله ع ذلك الوهم واللعنة ع تلك المشاعر الكاذبة😡
  ","

   اللي فات مات يا غالي !
   
   ما تعرفش الخير فين.
  
"
90729,"
   ليه ياشيخ ماشى بمبدأ اللى فات مات 😂😂 وبتجيب الرسايل الجديده بس 
هذا حرام والله :(((
  ","

   عشان ده المبدأ الصحيح في الحياة !
   
   اللي فات = مات.
  
"
90730,"
   حالتك ع الواتس ايه ياشيخ
  ","

   أحب كلامي إلي:
   
   ""اللهم هذا قلبي .. أتوكأ عليه في حبك، وأهش به على عمل لم يقدرك حق قدرك .. اللهم رضاك والجنة؛ ليس لي فيه بعدهما مآرب أخرى"".
  
"
90731,"
   طب بمناسبة صورة مرتضي ده ياشيخ محمد ادعي ربنا انه مينجحش الانتخابات كانت النهارده والنتيجه بعد ساعه ، ادعي ربنا يخلص جماهير الزمالك منه احنا طهقنا وليك عندي كيلو حمصيه <3
  ","

   والله يا سيدي كنت بصلي العشا مع زملكاوي حبيبي .. وقلت له بتمنى ما يمسكش .. عشان تفوقوا بأه، ونبدأ نحس إن فيه منافسة .. كفاية زهقنا 😬
  
"
90732,"
   الشيخ خريج علوم المنصورة يا جماعه قسم كميا اسبيششيال 
قولهم يا شيخ خلينا نفتخر بالكلية اللى ملهاش اى ميزة دى 😂
  ","

   الكيميا هي الأصل .. والباقي مقبّلات 😃
  
"
90733,"
   ربنا يباركلك يا شيخ محمد ويثبتك .. الاسك = محمد عطية ... غير كدا شكليات
  ","

   ربنا يجبر خاطرك 💚
  
"
90734,"
   أنا كمان بحب الحمصيه زيكوا 😌
كل سنه و أنتم بخير 🌸.
و متأسفين ع التدخل بقى حستني أشعر بضيق فكلامكوا ع الحمصيه فرحني و الله و قولت اقول إني بحبها زيكوا 😂😌.
  ","

   طب أنا استفدت ايه ؟!
   
   طب مفيش مشط طاه ؟!
   
   أقسم بالله ما ينفع .. ومش هسكت.
  
"
90735,"
   هو حضرتك فى جامعة ايه
  ","

   كلية الآداب - علم نفس .. جامعة المنصورة .. الفرقة الأولى ..
   
   بس عجوز يعني 😬
  
"
90736,"
   ايه اللى يخلى واحد ساب خطيبته بسبب انه مش حاسس تجاها بمشاعر انه يرجع يتقدملها تاني .. ايه اللى اتغير ؟
  ","

   لما حس إنه معدش مجبر على الاستمرار = اكتشف إنه ميقدرش يستغني عنها أو مش هيعوضها !
   
   عموما .. لو مطمنة له وهو إنسان كويس في المجمل = مفيش مانع من فرصة تانية لخطوبة.
  
"
90737,"
   شيخنا حضرتكك تحدثت كذه مرة عن أن درونا كشباب أننا منتقدمش غير لما نكون جاهزين طيب أنا حاليا 19 سنة الحمد لله مش معجب خالص باللي حواليا و ديه نعمة لأني أساسا مش جاهز أنا عايز أعرف ازاي أبقي جاهز من ناحية القدرة علي تحمل المسئولية علشان يوم لما أعجب بواحدة و تكون مناسبة منظرش كتير ؟ جزاكم الله خيرا
  ","

   عش مرحلتك حبيبي .. اجتهد في دراستك، ثقف نفسك وابن شخصيتك، خلي عندك أدواتك من قراءة واستفادة من مواقف الحياة وخبراتها .. يا ريت تتعلم حاجة تشتغل فيها وتوفر لك مصدر دخل ولو بسيط في البداية !
   
   خذ الحياة بجد وببساطة في نفس الوقت .. وأبشر بالخير 💚
  
"
90738,"
   أخيرًا لاقيت حد بيحبها زيي 😂😂💚 أحلى حاجة في حلاوة المولد أصلًا 😌
  ","

   أنت بتفهم 🌹
  
"
90739,"
   يععع .!هوا حد بيحب دي 😂😂😂😂
  ","

   آه .. اللي عندهم ذوق 😛
  
"
90740,"
   انت الحب من اول اسكايه يا عم 💚💚
  ","

   وأنت الجمال من أول لايكاية يا برنس 😬
  
"
90741,"
   تاكل حلاوة مولد يامولانا 😁😜
  ","

   بالله عليك بحب دي:
  
"
90742,"
   ما الذي تريده الفتاه بالضبط ؟
  ","

   السوية الصالحة ؟
   
   الأمان في كنف يأخذها للجنة.
   
   وأما السوي الصالح ؟
   
   الأمان في سند يدفعه للجنة ..
   
   (ويجيد عمل حلة محشي سخنة).
  
"
90743,"
   هو انا كتبت سوال ازاي بعرف الإجابة انا جديدة ع الاسك
  ","

   هيجيلك إشعار :)
   
   محدش ينق يا جماعة .. ده نصيب 😬
  
"
90744,"
   ماذا افعل اذا كان زوجي رجل جيد وحنين معي واهله لا يعاشروا ؟ ايه الحل ؟
  ","

   تشيليه فوق راسك .. وتعاملي أهله بأدب عشان خاطره .. وتختصري معاهم أد ما تقدري.
  
"
90745,"
   كنت متحمسه اني ادخل الاسك عشان سألت سؤال قبل كده لشيخين منهم حضرتك ومفيش جواب 
هو ربنا بيحاسب شخص ع كسر خواطر شخص اخر ؟
  ","

   على حسب المقصود بكسر الخاطر ده وظروفه !
   
   بعيدا عن جو اللي يزعل بنت وبكت منه = هيصبح يلاقي نفسه قرد 🐒
  
"
90746,"
   نا مهندس مدنى مترشح ظابط ولو نزلت عسكرى بفكر افاتح صاحبى انى عاوزاخطب اخته واخليه ياخد رايها قبل ما اخش البيت ولو موافقة ممكن اخطبها على شهر 7 كده لان البنت مؤدبة وانا عارف بيتهم كويس ودا اعز اصحابى وخايف تضيع منى مع العلم ان اهلى هيساعدونى كتير فى توضيب الشقة نظرا لظروف البلد حضرتك رايك ايه ؟؟؟
  ","

   توكل على الله 💚
   
   الله يكتب لكم الخير .. حيث كان.
  
"
90747,"
   طلب مني استناه سنتين لحد ما نخلص قولتله اللي ربنا كاتبه هنشوفه ومش حابه يكون في اي تواصل في الفتره دي وعملت بلوك وبعدها بكام شهر عرفت انه بيكلم كذا بنت تاني عدي سنه لحد دلوقتي بحاول اتجاوز وانسي وحكيت لوالدتي بس صعبانه عليا نفسي اوووي
  ","

   أنتم بتدوروا على النكد يعني ؟!
   
   واحد عيل .. وربنا كشفه لك .. خلاص خلصنا ..
   
   نكمل حياتنا ونشوف نفسنا .. وننسى.
  
"
90748,"
   كنت قولت لخطيبي اني خارجه مع صحبتي نشتري حاجات وكدا فكان قالي ادامك قد ايه قولته ساعتين كدا فاامهم اتأخرنا ف الموصلات والشراء فرجعت بعد5ساعات مش ساعتين ولما سئلني مكدبتش عليه وصرحته فزعل ورافض انه يكلمني بقااله3ايام وبيقولي انه مش عاوز يكلم لانه متعصب وهزعل منه فانا اعمل ايه؟ وهو قدي سنا
  ","

   مع نفسه !
   
   مش من حقه أصلا إذنك يكون منه الوقت .. وإخبارك له ده مجرد تفضل عشان يبقى في الصورة بس يعني.
   
   وريه الكلام ده عشان يفهم ..
   
   وحتى لما يعقد عليك إذنك مع أبيك ما دمت ما زلت في بيته ..
   
   وأما بعد الزواج فلا تخرجي من البيت إلا بإذنه ولو حصل وتأخرت عن موعدك تتصلي تعتذري إن المواصلات زحمة أو تأخرتم في البحث عما تريدون .. وهو يقبل بلطف ومودة ما دام الأمر مش متكرر وغصب عنك .. والحياة تمشي كده ببساطة ورحمة .. مفيش حاجة تستاهل التعقيد.
  
"
90749,"
   انا 23 سنه متجوزة من 5 شهور وحامل جوزي بيضربني بطريقه عنيفه وع اسباب تافهه جدا يعني اقلام ع وشي ممكن يسيب كدمات ع ايدي ورجلي  كل مره بسيب البيت وبروح لاهلي  وبيسمع كلام  من اهلي و اهله يعني يضايق جدا و يدي بعدها وعود ان ده مش هيتكرر بس مفيش فايده اتصرف ازاي في امل منه او حل ولا الانفصال ؟
  ","

   للأسف حالات الضرب دي حالات صفرية .. يعني يا الأهل يكونوا عندهم دم ويردعوه ويهددوه كمان حال تكرر هذا الاعتداء ..
   
   يا يكون هو عنده دين ومروءة ويخاف ربنا ويتوقف عن هذا ..
   
   يا أرى الاستمرار خيار سيء في مثل هذا. (والقرار راجع لتقييمك لكل ده ولظروفك).
   
   الله يفرج عنك وعن من مثلك ..
   
   اقرؤوا ده:
   

    https://www.facebook.com/m.atiia.soliman/posts/1535700753176431
   

"
90750,"
   فى وجود الاب هل يجب اطاعة الاخ الاكبر ؟
  ","

   لا في وجود الأب ولا في عدم وجوده !
   
   الطاعة في المعروف إن كان وليا .. والنصيحة (بأدب) تقبل إن لم يكن كذلك.
   
   (وعيب حد يحاول يمارس رجولته على أخته؛ عشان الشكاوى من الحالات دي تخزي والله .. كلما كنت رجلا حقا = كنت أرحم بنسائك وألطف .. ولك في سيد الرجال -صلى الله عليه وسلم- أسوة حسنة).
  
"
90751,"
   خطبتها ومثلت عليا الحب وعقدنا وفضلت تحرق ف دمي واعصابي شهور بعد العقد وكنت بحاول ارضيها بكل طريقة وطلعت ف الاخر بتحب واحد تاني واهلها عارفين وكانو بيخطبهولي ووافقوا ع كتب الكتاب بسرعة علشان يأدبوا بنتهم وهي مثلت الموافقة علشان خايفة منهم ..وانا لما عرفت سيبتها ..بس حاسس اني اتقفلت من الدنيا كلها!
  ","

   احمد الله واشكر فضله إنك عرفت ده بدري ونجاك ربك !
   
   مش كل الدنيا زي بعضها .. واوعى تسمح للتجربة دي تمرض نظرتك للناس والحكم عليهم فيما بعد ..
   
   تجاوزها تماما .. فمن نجاك سيكرمك بمنه .. أبشر بالخير.
  
"
90752,"
   هسأل بكل احباط..حضرتك كالعادة.مش هترد..كنت صاحب القرآن أستمتع بأسراره و احمد الله في كل حين ع صحبته..فجأة بعدت عنه انشغالا بالدنيا ولا ادري ما الذنب الذي فعلته ..راجعت نفسي كثيرا لكن..احفظ تقريبا نصفه..احاول منذ رمضان.العودة اليه كما#كنت لكن هيهات.. اقسملك عيني تدمع الان..ابكي باستمرار .. انا ميت .
  ","

   يوميا جزء ترتيل .. لا تفوته مهما كان السبب والظرف ..
   
   وشوف حالك هيبقى إيه بإذن الله.
  
"
90753,"
   اسفه ف السؤال !  هوو لو زوجى مسافر وممكن بس نفسه او كلام حب بنا عادى ممكن تكون وحشتينى مثلا وانا لقيت افرزات بعد المكالمة لازم اغتسل ؟! 
لما بكون نفسيا زهقانة بيحصلى كده من اى كلام بنا عادى حتى لو من غير شهوة ! 
الاجابة تهمنى بالله عليك اغتسل ولا اتطهر !
  ","

   لا يلزمك الغسل .. هذا مذي.
  
"
90754,"
   يابا انس 
نحن في الفرقه الثالثه واتفقنا بعدم الكلام الا بعد فترات ولتكن كل عشره ايام مثلا 
والله العظيم اخجل من الله عندما اتحدث معها وايضا والله قلبي لايطيق البعد ابدا واشعر بتعب ووجع القلب ..وانوي نيه طيبه بالخطوبه في حدود سنه من الان اي في السنه الاخير (البكالريوس) انصحني ياخي بالله
  ","

   كلها سنة !
   
   ابتعدا .. واثبتا .. وأبشرا.
  
"
90755,"
   تعرضت لمحاولة اغتصاب في صغري من خالي وخالتي كانت تفعل العادة معي كنت اظنها لعبه غفر الله لهم ولي ولكنهم كانوا سببا لانغماسي بهذا أتوب كثيرا واذل اكثر ارجو من الله ان ""يقبضني راضين عني"" ادعو لي وكذلك الصحبة... لا تتركوا أولادكم مع من تقولون أقارب... يقولون لديك عيون بريئة والبرأة تبرأمني😭
  ","

   ليه تبرأ منك ؟!
   
   وأنت ذنبك إيه ؟!
   
   وليه تسمحي روحك تتحبس في تجربة سيئة زي دي ؟!
   
   انسي اللي فات وتجاوزيه .. واستعيني بالله .. وبإذن الله هتوصلي لمرحلة مش هتفتكري حاجة أصلا من اللي حصلت .. المهم تنشغلي عن التفكير السلبي ده.
  
"
90756,"
   الينسون بيهبط خليه سحلب 😂😂
  ","

   ما الهبوط ده هو المطلوب يا حاج 😬
  
"
90757,"
   انا خدت الصدمه بجد و مش قادره ارد😂
قولي يا شيخ تقريبا انا بركه علي الناس الا انا😂يعني اتخطب و افسخ و بعدها باسبوع يكون خطب صاحبتي و معاه بن دلوقتي اللهم بارك قلت عادي نصيب و من فتره زميلي اتقدملي و بابا رفض فيقوم هو خاطب ما شاء الله ربنا يياركله😂
حاسه انا فاتحة خير عليهم😂يلا معلاهش لنفسي 😂😂
  ","

   أنا بحب والله تاخدوا الابتلاءات بالروح الحلوة دي !
   
   روقي .. كل واحد هياخد نصيبه .. بلا هم .. محدش هياخد منها حاجة 😃
  
"
90758,"
   ربنا يكون فى عونك ياشيخ بس بلاش تتأخر علينا يا ابى حضرتك اللى بتعينا على over thinking ومشاكله 😂
  ","

   ما قلنا خلاص نطنشه بأه .. وأنتم محتاجين الوقت ينسون وبطانية ونوم عميييق .. محدش يستاهل تفكروا فيه في البرد ده 😬
  
"
90759,"
   سالتك ياابي عن خطيبي اللي اخبرني انه مش هيقدر يجمعنا مكان واحد ف النوم بعد الزواج ابدا وانا فعلا بفكر كتير ومحتاجه اجابه بالله عليك
  ","

   مشكلة الحقيقة !
   
   ولعلها راجعة لتعوده على كده من صغره .. انصحيه يستشير طبيبا نفسيا، وبإذن الله سهلة.
  
"
90760,"
   في البداية تقبلت الصدمة بصمت مميت وسامحتهم بل وتمنيت لهم السعادة ..والان اتمنى من كل قلبي ان يحترقوا بنفس النار التي حرقوا قلبي بها ..هل هذا طبيعي ؟!
  ","

   احفظوا قلوبهم من الكراهية .. لا أحد يستحق أن تتركوه يلوثها !
  
"
90761,"
   هو حضرتك هتفضل ترد علي أسئلة الاسك وتسيب باقي أسئلتنا كده ! !
ماشي ياشيخنا ماهو الاهتمام مابيطلبش 😂😂
  ","

   لازم نتوصى به برضه يا جماعة .. الراجل ده اللي مجمعنا .. زي الطبلية كده 😬
  
"
90762,"
   وجدت شعرة في طبقك في مطعم أو كافيه، ما الذي ستفعله؟
  ","

   ربنا هاديلي نفسي في الحاجة دي بالذات؛ رغم إني قرّاف جدا بطبعي يا آسك .. المهم الشعرة ما تدخلش فمي 😬
   
   وأما نشوف آخرتها معاك في ذوقك العكر ده 🙃
  
"
90763,"
   اعذر جهلي .  فقد فاض بنا 
احنا بنقول ان ازاي مسيحين يعبدو اله كان مصلوب ومتعذب وانه لا يليق بمعبود ..
انا بسال مش المساجد دي بيت الله .. فهل يليق ببيت من بيوت الله ان يقتحم من قبل الناس دي ويعملو جريمتهم دي .. ازاي ربنا سمح بدا ؟!!!!
  ","

   سبحان الله !
   
   ومن ماتوا قبل في حرم الله الآمن كانوا إيه ؟
   
   ومن غدر بهم في مناسك الحج ببلد الله الحرام كانوا إيه ؟
   
   ومن تسفك دماؤهم في مشارق الأرض ومغاربها ظلما وعدوانا يبقوا إيه ؟
   
   هذه أقدار يجريها الله بحكمته فيصطفي من شاء إليه شهيدا، ويهلك فيها من استحل الدم الحرام مجرما عنيدا ..
   
   الاعتداء كله ظلم وعدوان ..
   
   لله الأمر .. اللهم صلاح الحال والبال .. احقن دماءنا، وانتقم ممن قتلنا.
  
"
90764,"
   أيهما تفضل أن تُحِب أم تُحَب؟
  ","

   أعوذ بالله من حب يذلني ويظلمني (إن كان مني لمن لا يأبه) .. وأعوذ به من حب يعلّق قلبا بأحلام خيال لن تقع معي (دون أن أتنبه) !
   
   أفضل أن أعيش راضيا .. وأموت مستورا.
   
   وأفضل تبطل أسئلة رخمة يا آسك 😬
  
"
90765,"
   يا شيخ محمد تصدق لما بنفتح وحضرتك قافل ونجيب الاسئله ورا بعض بيبقي اسهل من كدا 😂😂
  ","

   وأنا مليش بركة إلا أنتم .. تابعوا في السهل بأه 🙃
   
   تصبحون على خير يا صحبة الجنة 💚
  
"
90766,"
   لو سمحت أنا مخطوبة واكتشفت ان خطيبي بيتعالج نفسي 
بكمية علاج كبيرة وسالت كتير وشوفت ع النت اضرار العلاج 
دا لقيته فعلا صعب اتصرف ازاي ؟ وممكن لو سيبته اكون ظلمته ولا ايه ؟ لان فعلا وضع صعب مش هستحمله
  ","

   مش هتستحملي = لا تستمري .. بلا شك.
  
"
90767,"
   مكنش مرتحاله الارتياح التام واتخطبنا بس مع الوقت ولا بقيت مرتاحه ولا متقبله وف صراع مع أهلي واخواتي وشايفين أن انا كدا بسببلهم فضيحه علشان هفسخ. . قولي اعمل ايه دموعي جفت من كتر البكاء ع الكلام اللى بسمعه 😢💔 ادعيلي ي شيخ وي ريت ترد عليا وتمسحه خايفه يتنشر أو ح  يشوفه 💔 
قولي حاجه تطيب خاطري 😢😢
  ","

   أنت اللي هتعيشي ولا أهلك ؟!
   
   فضيحة ايه وكلام فارغ إيه ..
   
   سيبك من الضعف ده اللي هيندمك طول عمرك.
  
"
90768,"
   لما راجل يحب بنت وهي تستناه سنه ونص ويجي يخطبها وبعدين اهله يشوفوا حاجات متعجبهمش في اهلها فيخلوه يسيبها بعد ثلاث ايام خطوبه وهو ميتمسكش بيها ويجرب يسترضيهم زي ماحضرتك بتقول ويتخلي عنها بل ويشوف ان اللي بيناسب بيناسب عيله ويخدها بذنبهم هو كمان ده يبقي ايه ؟؟
  ","

   يبقى مع ألف سلامة !
   
   (نسخة مع الشكر للي بيزعلوا من نصيحة:
   
   الانتظار غير مأمون العواقب .. وافقي على المتقدم المناسب).
  
"
90769,"
   الصفحة بتخلينى اتظبط فى سلوكى عشان اكون من صحبه الجنه  وبتهون عليا كتير حتى لو مش رديت عليا والله بحس كانك رديت فى الاجابات الى بتنزل.. الصفحة راحه مؤقته فى الدنيا لين ربنا يجمعنا فى الجنة باذن الله دمت بخير يا شيخ وصحبة الجنة اجمعين يارب🙌
  ","

   يا رب .. يا رب .. يا رب ..
   
   يا ربنا لك الحمد.
  
"
90770,"
   عملتلى بلوك يا ابا انس ؟ 
هي اللي عملتله مش حضرتك يا الا انس
  ","
  😂😂
  
  طب قلبي معاك يا حبيب قلبي .. عشان تعرف إني أحن منها 😬
  
  روق .. وخد بالأسباب، وتقدم في الوقت المناسب .. هي عملت الصح على فكرة 💚
  "
90771,"
   ليه علطول يا ابو أنس إجابتك (لو المتقدم مناسب = اقبليه😥😥 )،
والله الجملة دى اكتر حاجة بتزعلنى لما بشوفها مكتوبه عندك عندك ،وخصوصاً أن أفكار كتييييييييييييييير كان الكل معارضنى فيها وجدت هنا فى صحبة الجنة أنها مبادئ ولا يمكن التخلى عنها 😃
حاول تدردش مع نفسك شوية فى الموضوع دا
  ","

   الانتظار مغامرة غير مأمونة العواقب للبنت !
   
   إلا لو حالات بعينها فيها أمل كبير وعارف الأطراف كويس والانتظار محدود بمدة مش طويلة = فبنمشي ورا القلب لين نشوف الدنيا هتروح على فين.
  
"
90772,"
   صديقتي وتوأم روحي اعتقلها جيش الاحتلال الاسرائيلي , ارجو ان تجعل لنا من دعائك نصيب ان يخفف علينا مصابنا :( اشعر ان روحي انتزعت مني
  ","

   وأنا أشعر بالخجل والخزي أمام هذا الآن !
   
   يا رب فرجك .. يا رب.
  
"
90773,"
   السلام عليكم بعد إذن حضرتك كنت عاوزة أستفسر ..لو واحدة منتقبة جلست رؤية شرعية مرة واحدة ... لو هتقعد تاني تلبس النقاب ولا لأ؟؟
  ","

   لأ .. لأن التانية بتكون تأكيد على القبول تم ولا لا.
  
"
90774,"
   لو واحد اعجب بيا وجالي وتمت الرؤيه الشرعيه وتم القبول وبعدين باباه رافض ان الموضوع يتم لان عايزه يتزوج واحده من عائلات هو يعرفهم والشخص ده راااافض ومتمسك بيا جداً وانا بردو تمسك بيه افضل جانبه وأعرفه ان متمسكة بالموضوع ولا ابعد ؟!! بالله ترد عليا وبالعلم ان شخص محترم جداااً وبيحاول لحد دلوقتي
  ","

   الكرة في ملعبه !
   
   هو يعرف إنك موافقة عليه وخلاص.
  
"
90775,"
   واضح من كلام حضرتك انك مهموم.. ربنا يفرج كربك ويجبر بخاطرك زي ما بتعمل معانا والله ويفرح قلب حضرتك اضعاف اضعاف ما بتفرحنا.
  ","

   أنا عدت هخاف منكم كده :)
  
"
90776,"
   عملتلى بلوك يا ابا انس ؟
  ","

   ليه بس !
   
   ما ببلكش حد يا جماعة.
  
"
90777,"
   ياشيخ رد عليا أنا محتارة أوي 😕
لو طيب ومحترم وبيحبني بس هيبعدني عن أهلي عشان من بعيد .. اوافق ولا لأ ؟
هل هو ممكن يعوضني عن أهلي ولا هحس بالغربة وسط أهله 😟
  ","

   الرجل الصادق يغني المرأة عن الدنيا !
  
"
90778,"
   ماذا يضير لو ملاءنا الارض فرحاا
والشجر الازرقُ من حولنا يغردُ لنا 
ترنيمة الزهر... والحبُ يلفُنا كما لفنا الفجر
حفظتها من كتر ما سمعتها 
جميله اووي👏
  ","

   يا رب تكون عجبتكم .. فيه حاجات ما بعرفش ما أسجلهاش ..
   
   يلا بكرة هنزلكم حاجة لنزار :)
  
"
90779,"
   🌸🌸🌸 رد هنا يا شيخ
  ","

   وافقي على المتقدم المناسب .. الانتظار مغامرة غير مأمونة العواقب.
  
"
90780,"
   الناس لا يرون منى الا التقوى بل ويصفونى بالملتزمه وانا والله على عكس ذلك فأنا اذنب كثيرا .. ماذا افعل ؟
  ","

   ومن منا لا يذنب ؟!
   
   سلي الله دوام الستر .. وأكثري من التوبة والاستغفار .. وزاحمي السيئات بالحسنات.
  
"
90781,"
   كده شبه تيقنت ان عمرك ما هترد عليا :)
  ","

   حقك عليا.
  
"
90782,"
   ***
  ","

   أنت غلطانة !
   
   واللايف الجاي بإذن الله هتكلم فيه عن الموضوع ده.
   
   (هبقى أعرفكم الموعد .. عشان اللي هيسألوا .. دعواتكم بس).
  
"
90783,"
   لو عاوزه اخلي ذكر من اذكار الله ع لساني عالطول 
يعني بقول كل الاذكار ف مواعيدها بس لو عاوزه ذكر يفضل عالطول ع لساني يبقي ايه ؟ 
وادعيلي بالهدايه دايما بالله.💙
  ","

   من أراد أن تسره صحيفته يوم القيامة = فليجعل فيها استغفارا كثيرا.
  
"
90784,"
   انت فاتح ف الوقت المناسب والله انا مخنوقة جداا جوزى بيشتغل بالليل وبنام لوحدى انا وابنى كل يوم غير كدة بيجى من الشغل تعبان وبينام وبيصحى على ميعاد الشغل مفيش وقت اتكلم معاه مفيش وفت نقعد مع بعض حاسه بفراغ كبير اوى محتاج اكلم حظ اصاحب حد يحكى معايا يتكلم معايا اعمل ايه 😔
  ","

   أولا: ادعيله ربنا يقويه على لقمة عيشكم ..
   
   ثانيا: اتفقي معاه على ساعة واحدة في اليوم تتكلموا سوا، وفيها البركة بإذن الله ..
   
   ثالثا: يوم الإجازة غيروا جو .. اخرجوا .. اعملوا حاجة جديدة في البيت ..
   
   رابعا: ما تسيبيش نفسك للفراغ .. اتعلمي، اقرئي، احفظي قرآن ..
   
   ربنا يسعدكم ويهدي سركم.
  
"
90785,"
   ممكن تقول حاجة للقاسية قلوبهم وتنصحهم  ب اية؟
  ","

   يحيي الأرض بعد موتها ..
  
"
90786,"
   طب والله يا ابى لم اراه منذ 4 سنوات وكان تعلقى به صامت ولكن والله لم تزد تلك المده الا املا بنكهة اليقين فى اللقاء وانشغلت وتفوقت ولكن..... !
بالله نصيحة ودعوة حلوة والدنيا بتشتى
  ","

   أحسن بالله الظن؛ هو يعلم الخير ويقدره .. سبحانه وبحمده.
  
"
90787,"
   بتقرأ لنزار قباني؟
  ","

   آه من نزار !
  
"
90788,"
   دلوقتي في جروب مشترك بين الطلبة وفي واحد وواحدة اتخطبوا عن طريق الجروب ونزلوا منشور بكدة طبعاً الجروب كله نازل الش عليهم في رأيك ده صح ولا غلط ونصيحه هنشرها زي مانت هتتكتبها كدة للناس اللي مبهورين وطبعاً كلهم عندهم فراغ عاطفي
  ","

   رأيي تسيبوا كل واحد في حاله ..
   
   وإن لم تقل خيرا؛ فلا تقل شرا.
   
   ورأيي يبقوا أد المسؤولية ويحفظوا حياتهم عن نصال ألسنة الناس.
  
"
90789,"
   بنت جامعية و نفسي احب و اتحب قلبي اصبح ضعيف جدا ناحية الموضوع و نفسيتي مدمرة !!!!
  ","

   اسمعي ده:
   

    https://www.facebook.com/m.atiia.soliman/videos/1527841867295653/
   

   وده:
   

    https://www.facebook.com/m.atiia.soliman/videos/1305808432832332/
   

"
90790,"
   جاي في وقتك يا ابا انس والله 
ربنا يجبر خاطرك
  ","

   الله يرضى عني وعنكم ..
  
"
90791,"
   كنت كتبتلك اني طالب طب وهي طالبة اسنان ...

ونحن الاثنان في السنة الثالثة ودعوت لنا 
الآن قررنا أن نبتعد ولا نتواصل لكي لا نكون على ذنب ...
فادع أن يعيننا الله وأن يرزقنا بعضنا 
واذكر لي محاسن ذلك إن أمكن وسأحرص أن ترى هي الرسالة أيضا 
وشكرا أخي الكريم 😍
  ","

   فعلتما الصواب .. والأرضى والأنقى والأتقى، والأبقى !
   
   لا بد من مهر يدفع .. لوصال جميل ..
   
   فاحتسبا واثبتا .. وأبشرا.
  
"
90792,"
   كنت عايزة اسالك ي ابو انس عن ممكن تعمل فديو عن ازاى يعامل الاخ اخته ... بجد فيه انواع منهم يعنى اللى بيعامل بقسوة واهانة وتحبيط ...فعلا موضوع مهم ..ازاى يحتويها وكده ..وجزاك الله كل خير
  ","

   الله المستعان ..
   
   حاضر.
  
"
90793,"
   شيخ محمد . فيه قصة حب حصلت ليا مع بنت مغربيه من حكم شغلي في الخليج لمدة سنتين. البنت ممتازه جدا ليا وبلاقي سعادتي معاها . انا حاولت اقنع امي بالزواج منها ولكن امي رافضه رفض تام اني اتجوز من اي جنسيه غريبه .. حتي معطتش الفرصه للبنت انها تكلمها أو تعرفها حتي . ارجوك انصحني اتزوج البنت ولا اسمع لأمي.
  ","

   أصر على اختيارك .. ما دامت ذات دين وصلاح .. واسترض والدتك بكل ما تستطيع.
  
"
90794,"
   ما هو أكثر مكان تحبه في المدينة التي تعيش فيها؟
  ","

   والله يا آسك بدأت أشك إن حد موصيك علي فعلا .. أكتر مكان بحبه معدتش أقدر أروحه :)
   
   عموما .. صومعتي الصغيرة هذه = ملاذ روحي .. لا حرمتها.
   
   (ملحوظة: في الجهة المقابلة من الغرفة يقبع البلاي استيشن .. حيث تعديل المود -غالبا-).
  
"
90795,"
   رسالة امتنان .. واعتذار !
  ","

   متابعة كل الأسئلة هنا ضرب من المحال، فضلا عن إجابتها !
   
   لكني أحرص قدر المستطاع .. وأرجو التماس العذر والاستفادة مما يجاب؛ فلعلكم تجدون بغيتكم بين السطور المكتوبة لغيركم ..
   
   أتابع (المينشنات) هنا دوما .. وهذا ما قصدت به الامتنان للكرام الذي يوجهون لي رسائل من خلالها ..
   
   لا يسعدني شيء مثل أن أجد أحدكم يقول: تغيرت نظرتي للحياة كثيرا مع صفحتك .. أقصد صفحتنا؛ فهي ملككم جميعا !
   
   شكرا لكل حرف جميل .. وشهادة أنيقة .. وتشجيع لطيف .. ونصيحة مسددة ..
   
   واعذروني إن لم أتفاعل كي لا أزحم صفحات المتابعين أكثر.
   
   شكرا لكم .. شكرا لله عليكم.
   
   اللهم استعملنا وسددنا .. وارض عنا، ووفقنا .. وأحينا صحبة على هداك، واقبضنا إليك في رضاك.
   
   ————————————————
   
   تصبحون على خير يا صحبة الجنة 💚
  
"
90796,"
   والله يا أبي ابغي أنام علشان ما يطردوني من السكشن بكرة بس استحي اسيبك  😂
  ","

   أبد .. ما عليك زود يالغلا .. سم بالله ولا يردك إلا أذان الفجر 😃
  
"
90797,"
   انا لسة داخل الاكونت بتاعك من 10 دقايق وحبيتك فى الله
  ","

   أحبك الله وأسعدك .. مرحبا 💚
  
"
90798,"
   بتشجع مانشستر يونايتد ولا مانشستر سيتي يا شيخنا ؟
  ","

   ريال مدريد .. وبكرههم الاتنين في الفيفا .. كأن اللعبة عاطياهم منشطات 😏
  
"
90799,"
   احبك في الله 
_رسالة من القلب_💚
  ","

   وأنا أحبكم .. وأحب من الخير لكم ما أحب لنفسي ..
   
   من القلب للقلب.
  
"
90800,"
   هو صفحتك كلها ارشاد اسري يا شيخ ما تعمل جمعية ؟
  ","

   يوما ما .. آمين.
  
"
90801,"
   عاوزين ننام بقي ي شيخ😂
  ","

   آه يا ابن آدم ياللي ما يعجبكش حاجة .. أسمع حد تاني يقول فينك واتأخرت علينا ليه 😬
  
"
90802,"
   بجد بارك الله فيك وفى اولادك فانت من اكثر الناس اللى بتابعهم على الاسك بكون مبسوط جدا وانا بقرا اجباتك 
جزاك الله عنى خيرا
  ","

   وجزاكم جميعا يا حبيبي 💚
  
"
90803,"
   طب والعيشه مره .. وحاسه اني مرهقه عاطفيا .. اعمل ايه😂
  ","

   كوباية ينسون دافية كده .. وبعدها نوووم ..
   
   وعلى الدنيا (السلانكاتيه) 😬
  
"
90804,"
   بعيدة اشد البعد عن ربي ..!!
  ","

   وهو قريب .. أشد القرب !
   
   فقط اطرقي الباب .. بصدق.
  
"
90805,"
   الحب والاحتياج للحب 
الفرق بينهم 🤔🤔🤔
  ","

   هذه الإجابة العبقرية للشيخ كمال المرزوقي !
  
"
90806,"
   اعرف ازاى انى بحب بجد !!؟
  ","

   حين لا تحتاج أن تسأل سؤالا كهذا !
  
"
90807,"
   خطيبتى(عاقدين) طلبت منى منع التواصل عبر الانترنت بحجة انها بتنحرج لما حد من اصحابها يشوف الكومنتات انا زعلت جدا من ده دلنى لو سمحت مين فينا الصح
  ","

   قولها أنا زوجك؛ مفيش مبرر للحرج .. وبرضه بلاش تعليقات قلوب ومشاعر وكده ..
   
   ربنا يستر عليكم.
  
"
90808,"
   يا الله ،جت ف وقتها ولله الاية دي 
""أليس الله بكاف عبده ""
احنا اللي بنشغل بالنا بالناس عشان كده متدمرين ومش عارفين نعيش حياتنا بشكل طبيعي ، ربنا يهون علينا جميعا
  ","

   صدقت !
   
   آمين ..
  
"
90809,"
   هل ممكن اطلب من زوجي العلاقة ؟ ولا فيها شيء علي ؟ مشغول جدا جدا ولم يقربني لشهر
  ","

   حقك !
   
   واطلبيها بلطف يغريه .. لا بصراحة مباشرة تصده وتؤلمك.
  
"
90810,"
   زوجها تارك صلاة يمضي معظم الوقت في المقهى تمضي زوجته الليل كله في انتظاره إلى أن يأخذها النوم و يعود زوجها في منتصف الليل و يطلبها للفراش فلا ترفض و لكنها شبه مستيقضة فيغضب منها و عندما لامته على التأخر كان جوابه الضرب و الشتم فماذا تفعل
  ","

   بعد استنفاذ وسائل الصلح والنصح .. لو تقدر تدبر حياتها = تطلق بلا تردد.
  
"
90811,"
   حزين جداً يا أبو أنس وقلبي واجعني وبفكر بشكل سلبي جداً.. 
ممكن تقرأ لي أية بصوتك تربط بيها ع قلبي؟ 
انا عارف انه طلب غريب بس لعله يريحني..
  ","

   أليس الله بكافٍ عبده ؟!
  
"
90812,"
   يا شيخ اعتذر واقسم اني اتالم لكلامي هذا امي كثيرة نقل الكلام وتكثر من الغيبه والنميمه حاولت ردها كثيرا دون احراجها ولكن لا فائده وصل الامر الي التحدث بالخارج عن شئوننا وشئون بيتنا عالفاضي والمليان ماذا افعل اخاف عليها
  ","

   ادعيلها وانصحيها بلطف ولا تتصادمي معها.
  
"
90813,"
   هل يجوز للعاقدين التحدث والممارسه بالكلام كالمتزوجين عبر الهاتف؟
  ","

   لأ !
   
   ما تخلوش ده الأساس في علاقتكم بدري كده .. لا تفقدوا الشغف لأشياء أخرى جميلة في هذه المرحلة.
  
"
90814,"
   تصدق وتآمن بالله أنا كنت دايما أقول ان بنزيما ملوش بديل وبيجبرنى انى أنزله أحسنت ياشيخ محمد الله ينور عليك .
  ","

   حبيبي أي خدمة :)
  
"
90815,"
   ممكن أحب تاني يشيخ وأنا كنت حبيت بجد؟
  ","

   نعم .. ممكن.
  
"
90816,"
   خطيبي وأحبه حدث له حادث أثر علي نفسيته هو لايريد التحدث تفهمت هذا وكنت أطمئن فقط ولكنه يرد عليّ تكلفاً واستمر هذا ونفسيتي تعبت والان لا يحدثني الا مرة بالاسبوع ولا يأتي للبيت اري انه يعطي الموضوع اكبر من حقه وعندما كنت اساله عن حاله اخبرني انه غير مرتاح معي  لم أستمع له لأنه مشتت حاليا..أنصحني ياشيخ
  ","

   لو استمر على كده = ما تكمليش !
   
   ممكن تكون حجة وجتله لغاية عنده.
  
"
90817,"
   هو انت سهران ليه ياشيخ 😂
  ","

   تصدق أنا غلطان ☹️
  
"
90818,"
   الحمد لله كوجه الى حد ما مقبول بس المشكله ف الحاجبين شكلهم ع رأي اللي بيشوفوني مقشات (عذرا ف التشبيه ) ومخليه الشكل مش حلو وانا بخاف اجي جنبهم بسبب كتر الاراء فيه اتقاءا لشبهة الحرمه واللعن ايه الصح بقا 
وخاطبي السابق علقلي عليه هو كمان 😂😂
وردي كان عنيف انه ازاي كان يكلمني ف حاجه زي كدا
  ","

   جائز.
  
"
90819,"

    https://ask.fm/abuanaaas08/answers/145321449332
   
   لي عتاب يا شيخ محمد ، لماذا لم تنصحه بإعفاء لحيته حتي يتشبه بخير الخلق ولا يحمل ذنبا بسبب حلقها ؟ أليس من حب الخير للمسلم ، نهيه عن المنكر ؟ أليس النبي قال : اعفوا اللحي ؟
  ","

   ألا تعلم وضع بلادنا وكثيرا من الضغوطات التي يحياها الناس في أمنهم وأرزاقهم ؟!
   
   لا أحب هنا ممارسة دور الواعظ أكثر من كوني مستمعا جيدا لمشاكل الناس.
  
"
90820,"
   انا ساعات بشك ان خطيبي مبيحبنيش اصلا، مع العلم اننا خلاص قربنا نعقد ان شاء الله كمان شهر وبعديها الجواز ان شاء الله، وبقعد اتوقع الاسوء منه، وانه عايز يسبني، بدون اسباب، هو ده طبيعي؟ انا مش بابينله الكلام ده خالص، خصوصا اني شخصية كتومة جدا..
  ","

   فيه مبرر لده ولا مجرد شك ووسوسة ؟!
  
"
90821,"
   ياشيخ الله يباركلك جاوبني انا متجوزه من كام شهر وزوجي مسافر وبنحب بعض جداً ونزل اجازه ولقيت ع تليفونه صور لمواقع وحشه واجهته وانكر وقولتله مصدقاك عشان مكسرهوش قدامي واخرب بيتي بس انا نفسياً تعبانه خايفه يعمل كدا تاني والتفكير شاغلني اوي اعمل ايه دلني الله يكرمك ؟
  ","

   طنشي !
   
   لا يكاد يسلم من هذا أحد؛ سيما مع البعد .. عافانا الله والمسلمين ..
   
   المهم يكون بيصلي وكويس في حقك.
  
"
90822,"
   بحبه ومش هقولها له إلا بصوتي وهويكون زوجي.. انا كدا غلط..!
  ","
  ""بحبك""
  
  لا تقال إلا بحقها.
  "
90823,"
   الناس بقت وحشه كده ليه يا شيخ
  ","

   وكم في الزوايا خبايا .. وكم في الناس بقايا !
   
   الخير موجود .. وإن قل.
  
"
90824,"
   سألتك بخصوص صديقة لي إغتصبها أخوها منذ الصغر و توافد عليها الخطاب وهي ترفض فقلت لها بأن لا ترفض و  تذهب و تكشف عند طبيبة فماذا سيغير ذهابها
  ","

   هتطمن .. أو تلاقي حل.
  
"
90825,"

    https://ask.fm/abuanaaas08/answers/145321166708
   
   كنت بحب واحد وفرحه كمان شهرين وخايفة ينساني ويحبها,بحبله الخير نفسي يحبها عشان يرتاح معاها وبدعيله بكده بس من ورا قلبي السؤال ده خلاني أتخيل إنه نسيني وبيقول لزوجته إنه بيحبها فقلبي وجعني جدا دعواآتك قلبي يعتصر والمشكلة إنهم جيران وأنا مدعوة ع الفرح .
  ","

   ما تروحيش الفرح .. وابعدي عنه للأبد ..
   
   وسيتعافى قلبك.
  
"
90826,"
   بالله تدع لابني عنده سنتين وجاله سكر  ربنا يشفيه ويعوضه خير والصحبه يدعوا له الله يتقبل منكم
  ","

   الله يعافيه وينجيه ويقر عينكم ببره ..
   
   وكل مبتلى مسلم .. آمين.
  
"
90827,"
   هل يجب علي احترام شخص اكبر مني لكنه سيء أخلاقياً ويرتكب محرمات؟
  ","

   هحترمه ليه ؟!
   
   بلزم الأدب في المعاملة وخلاص .. علشاني، مش علشانه.
  
"
90828,"
   ماذا نعد للقاء الله ؟
  ","

   سؤال زلزل قلبي والله !
   
   اللهم لا شيء يليق غير طمعي فيك ويقيني.
  
"
90829,"
   واللي اتعملهم ختان يا شيخ دول ايه وضعهم؟
قرأت قبل كدا اضرار سيئة في الزواج
  ","

   لا .. ما تقلقوش.
  
"
90830,"
   انا مخطوبه خطيبى شخص كويس ومحترم وبيحبنى بس انا حبه احس انة بحبه وحبه عايزه افركش متردده جدا ومش عارفه اعمل ايه !! مشكلته انه مستعجل احبه واى تصرف لطيف منى بياخده بمعنى انى تعلقت بيه وكده وده مسببلى ضغط جامد ومسببلنا مشاكل دايما اتصرف اذاى بالله عليك ؟! بقالنا شهرين مخطوبين .. انصحنى رجاءا
  ","

   معروف الضغط الذي يسببه هذا النوع من الشخصيات !
   
   لكن عموما هم مريحين في الفرح بالتفاصيل الصغيرة .. خدي وقتك وفي نفس الوقت ركزي على مميزاته ..
   
   انتبهي لحدود المرحلة .. ونبهيه لها ..
   
   وواحدة واحدة كله هيبقى تمام بإذن الله.
  
"
90831,"
   مش ملتحى وباحب منتقبه ده يستقيم؟
  ","

   يستقيم ونص !
   
   خبط على الباب .. وبإذن الله يصلح ربك الحال.
  
"
90832,"
   يا ابا انس 
حضرتك بتشوف اسئلتى ولا لا 
انا فعلا نفسى اتعرف عليك  
وتكون نعم الاخ
  ","

   حياك حبيبي .. لو أنت في الرياض :)
  
"
90833,"
   انا نفسي اتجوز واكون اسره ادعيلي بالزوج الصالح
  ","

   الله يرضيك وبنات المسلمين ..
   
   ويزوج بالصالحات إخواننا الصالحين ..
   
   الله يسعدكم أجمعين.
  
"
90834,"
   هل كل النساء يكفرن العشير ؟ أنا فقدت الأمل في أن أجد فتاة تستحق الثقة ، أشعر وكأن كل النساء يكذبن ، واتحدى يا مولانا أن تأتي إمرأة و تقسم بالله أنها لم تكذب على زوجها أو ضع لها تحدي بأن لا تكذب على زوجها لسنة أو سنتين ، فلن تنجح أي إمرأة صدقني ، يأست فأنا لا أحتمل نكرانهم للتضحيات و كذبهم وخداعهم
  ","

   تحتاج طبيبا نفسيا يا غالي !
   
   لا تعمم حكما ما بسبب تجربة سيئة ما.
  
"
90835,"
   يا ابو أنس والله اني احبك في الله لا حرمني الله من طيب فعلك قبل قولك
  ","

   أحبك الله وأسعدك .. وسترني وإياك 💚
  
"
90836,"
   شيخ ابويا مات فجأه وعمى كان مقاطعو عشان قال كلمة حق ولما مات عمى ده بكى بدل الدوع دم ودلوقتى عمى بيعاملنا كويس بس انا مش قادر انسى ان ابويا مات وهو مش بيكلمو ومش طايق عمى ده 
المفروض اعمل اى
  ","

   اغفر يا غالي .. فالله يعفو ويغفر !
  
"
90837,"
   مش عاوزة اعمل فرح بس اهلى مصممين وهيزعلو مننا لو معملناش اعمل ايه انا !!!
  ","

   اعملوا فرح عبارة عن قاعتين منفصلتين .. واحدة للرجال وواحدة للنساء.
  
"
90838,"

    https://ask.fm/abuanaaas08/answer/145320684404?utm_source=copy_link&utm_medium=android
   
   وهو ذنبه إيه يكون مع حد كدب عليه؟ 
بعيداً عن الموضوع انها غلطت مع حد قبله وكدا
  ","

   تفكير سطحي جدا !
   
   لأنه مش معصوم .. وكلنا أصلا عايشين بالستر؛ والأصل إن محدش له حكم على ماضي حد .. المهم أنا إيه من يوم دخلت حياتي.
  
"
90839,"
   ""تنزل حلقة تحفيظ""

أبو أنس يا ريت توضح 
مشان الناس ما يروح فكرهم لبعيد!
  ","

   تشترك في حلقة تحفيظ قرآن .. من باب النفع الأخروي قرآن وذكر وصحبة صالحة ..
   
   والنفع الدنيوي بدايرة معارف ممكن يحصل فيها نصيب، فصاحبتها ترشحها لأخوها، أو طنطها لابنها  !
   
   مش عيب ولا حرام.
  
"
90840,"
   ي مولانا هى رقصة slow ف الفرح بين العريس والعروسه حرام ؟! يعنى مينفعش يلف بيها😣
  ","

   يعني ما يلف بيها في البيت براحته !
  
"
90841,"
   بنت فطب واكتشفت اني بكرهه جدا ، او اصبحت اكرهه مؤخرا وشايفة مسقبله سيء ومحبط جدا في بلادنا مع تردي الأوضاع و كثرة الاطباء والطبيبات .. البت ملهاش غير بيت زوجها صح يا شيخ 😬.. عندي امتحان نسا وتوليد الخميس لا تنسونا من الدعوات
  ","

   لمي المادة بس كويس .. وهتلاقي البنت بتعرف تشتغل وتبقى طبيبة ناجحة وكل حاجة :)
  
"
90842,"
   ياشيخ هو البنت اللي علطول قاعده في البيت ملهاش صحاب ولامعارف ولامختلطه بالشارع دي كده لو مستنيه تتجوز كده درويشه؟ ولالازم تاخد بالاسباب
  ","

   تاخد بالأسباب .. في الحد المتاح المقبول.
   
   فيه بيوت مليانة بنات ومحدش يعرف عنهن حاجة !
   
   تشارك في مناسبات العيلة الاجتماعية وتنزل حلقة تحفيظ وهكذا ..
  
"
90843,"
   تصبر على ايه ! على خيانة زوجها ليها ! ازاي ترجع ثقتها بيه بعد كل ده انتو بتتكلموا كلام صعب يحصل

انا صاحبةالمشكلة،طيب إذا صدق في إنهائه العلاقة،و حبه لي (كما قال)مع حبي الصادق له و حسن العشرة،فيه أمل أن يحل حبه لي في قلبه مكان حبها؟ و أن تستقرالمشاعر بينا؟و تعود ثقتي فيه؟مش هستحمل الصدمةدي تاني :(
  ","

   نعم .. لو كان صادق فعلا في الاعتراف بغلطه والرغبة في تجاوزه وإصلاحه ..
   
   هيفضل موقفك معاه من أجمل ما يذكره لك.
  
"
90844,"
   هو عادى واحد بيحب واحدة وهما الاتنين فى تالتة ثانوى ويتقدملها !!
  ","

   غالبا مش حب !
   
   وغالبا في الكلية واحد منهم هيغير رأيه ..
   
   عيشوا مرحلتكم .. ما تستعجلوش.
  
"
90845,"
   انا داخل 6 طب بعت لزميلتي ان عايز اتقدملها وكانت تعلم بحبي لها دون كلام بيننا وكانت تلمح بالموافقه ولكن كان ردها انها لا تستطيع انا تاخد قرار الان ولا اعلم ان كان هذا الرد معناه عدم الموافقه ام ماذا؟
  ","

   ممكن عدم موافقة .. وممكن رغبة في تأجيل الأمر !
   
   اطلب رقم والدها وشوف الدنيا.
  
"
90846,"
   احنا رجالة ال pes 😎😎
  ","

   فايتكم كتير صدقني .. كنت يوما ما منكم 😌
  
"
90847,"
   سالخير يا شيخ ايوه بقا 🌹
  ","

   العوافي عليكم .. اتفضلوا 😬
  
"
90848,"
   فيفا 17 أجمل من 18 يا شيخنا صح؟
  ","

   كجرافيك وجيم بلاي 18 طبعا أحلى !
   
   لكن مصيبتها في إن الدفاع شوربة بمعنى الكلمة، وحراس المرمى تحسهم شاربين حاجة .. بالتالي الأهداف سهلة كتييير عن 17.
   
   لكن مع التدريب واعتماد تكتيك مناسب بتبدأ تتعامل وتستمتع :)
  
"
90849,"
   ايه هى فؤائد الختان وهل بنفع بنت عندها ١٨ سنه مش تتختن لانها خايفه وشايفه انه ملهوش لازمة خصوصا بعد ما وصلت لسن ده رد ضرورى بالله عليك
  ","

   ما تتختنش .. ومضاره أكثر من فوائده في غالب الحالات.
  
"
90850,"
   ماذا عن مودريتش ي مولانا ؟!
  ","
  CM مع كروس
  "
90851,"
   فرح قلبي ورد خليني انام ع فرحة😄
  ","

   السرير أريح والله 😬
  
"
90852,"
   بحب معلمتي جدا و بحب اشوفها و اكلمها جدا و نفسي اصاحبها و متبقاش رسميه معايا زي باقي الطالبات ، عادي ؟
  ","

   صدقيني .. الحدود تحفظ القدرة على الاستفادة أحيانا؛ دون الاطلاع على عيوب تحجب عنها.
  
"
90853,"
   السلام عليكم....  انا عرفت حضرتك بالصدفه هنا ع اسك ولحسن الحظ طبعا 
انا في مشكله حقيقيه وهي مشكلة جيل بحاله......  وبداية المشكله كانت في الاستهانه بالمحرمات......  واللي ادت بينا لحاله لا اجد لها وصف واعجز عن الحل.....  وارجوا من الله ان اجد منك اجابة شافيه...  
..... يتبع.....  
From: A 
الجزء 1
  ","

   وعليكم السلام ورحمة الله وبركاته ..
   
   مرحبا بك !
   
   جمع أجزاءها وأرسلها فيس .. واصبر علي في الرد ..
   
   سامحني بالله .. لكن الأسئلة المجزأة بتضيع مني هنا.
  
"
90854,"
   إن عوض الله إذا حلّ.. اه والله ياشيخ ..اتعلقت بحد من النت وكنت بستعين بحضرتك كتير عشان مارجعش اكلمه والحمدلله ربنا رزقني بخطيبي لو لفيت الدنيا كلها مش هلاقي حد يحبني زيه والحمدلله ربنا زرع فى قلبي حبه من 🌸 أول لقاء..ادعيلنا بالبركه ياشيخ وربنا يجمع بينا ع خير
  ","

   إيه الحاجات الحلوة دي .. اللهم بارك !
   
   ربنا يسعدكم ويحفظكم ويتم عليكم بخير ..
  
"
90855,"
   حتى لو قصدي أنه عشان الناس يقولوا جابت ١٠٠ ؟
  ","

   يقولوا .. أحسن ما يقولوا دي عادت السنة يا عيني عليها وعلى أهلها 🙃
  
"
90856,"
   هو ليه كل الأسئلة كدا 
حب و زواج و خطوبة و بس ؟!! 😂
  ","

   آمر .. عايز إيه ؟!
   
   ما تلعبش بكريم بن زيما في فيفا 18 .. خلي بيل مكانه مع رونالدو .. وتحتهم ايسكو .. وعيش 😬
  
"
90857,"
   و الله الاستفادة اللي بطلع بيها منك يا شيخ محمد ما اقدر اوفيك شكرها ❤❤
  ","

   حبيبي تسلم .. وخليه أخضر 💚
   
   (الأحمر ده تبقى تبعته لناس تانيين إن شاء الله 😬).
  
"
90858,"
   شيخ عادي اكون عايزه اجيب ١٠٠٪ عشان الناس يقولوا جابت و كدا و انها اخر سنه و عايزه افرح و افرح اهلي كمان ، يعني نيتي كدا عادي ولا في رياء أو حاجه وحشه ؟
  ","

   هنقول المهرجان تاني ؟! 😬
   
   اجتهدوا قدر طاقتكم يا جماعة .. لا يثبطكم الشيطان.
  
"
90859,"
   ي أبي تحدثك فتاه تم فسخ خطبتها ثلاث مرات مرتين من جانبها والاخيره من جانبه هو اشعر بانى لا استطيع الحكم ويجعلنى ذلك ارفض من يتقدم لخطبتى حاليا بدون رؤيته انصحنى بالله
  ","

   ولو ميت مرة !
   
   الخطوبة فايدتها نتأكد من صحة اختيارنا ..
   
   ما تشغليش بالك، وما تخافيش .. خدي بالأسباب وفوضي لله أمرك، وأبشري.
  
"
90860,"
   عاوز اتعرف عليك اكتر ياشيخنا
  ","

   بلاش .. عشان هتندم 🙃
  
"
90861,"
   كذبت علي خطيبي (مكتوب كتابنا)انه لو يحدث شيئ بيني وبين خطيبي السابق وكان قد حدث تجاوزات باللمس ولكني مازلت بكر ، ولكن اقسم بالله ندمانة وتوبت الي الله وحتي خطيبي الحالي لم اسمح له حتي الان بمجرد المصافحةرغم انه زوجي ولكن السابق الان ينغص حياتي ،فهل كذبي علي زوجي حرام وانا اكدت عليه انه لم يحدث شيئ؟
  ","

   الحرام إنك تعاقبيه بذنب اللي قبله !
   
   والصح جدا إنك ما قلتيش حاجة .. استغفري ربك وتوبي له، واستري ما ستر، إياك تنطقي.
  
"
90862,"
   صباح الخير بالليل ازاى ي مولانا 😄
  ","

   احنا عدينا نص الليل هنا خلاص .. وقت الأوفر ثينكينج اذ دن في الرياض 😬
  
"
90863,"
   كده تتاخر علينا يومين يا شيخنا ! 
يحلى  الرب أوقات يارب 
ادعيلى ربنا يهونها عليا انا وزوجى مغترب ف المملكة والشغل صعب لسه ف طريقه للسكن حاليا 😥 نفسيا تعبتله وتعبت من البعد 😣 متجوزين من 4 شهور وكنا سوا شهرين بس !
  ","

   نفس اللي دقته من قبل !
   
   سفر لمدة سنة ونصف بعد زواج شهرين .. مقدر جدا المرحلة دي بتعدي ازاي .. لكن خليك سند له واصبري عليه؛ هتلاقوا حلاوة وقفتكم جنب بعض بعدين ..
   
   هونوها تهون .. وربنا يجمع شملكم على خير في أقرب وقت.
  
"
90864,"
   صف نفسك باسم فيلم
  ","

   ناوي تدبسني أنت أنا عارف يا آسك ..
   
   ""أمان"".
   
   صباح الخير يا ولاد 😃
  
"
90865,"
   الله عليك يا ابي برنس و الله  😂
  ","

   برنس الجيل .. من يومي 😬
   
   يلا يا ولاد .. اتبسطوا ..
   
   ألقاكم يا صحبة الجنة 💚
  
"
90866,"
   أبي إحنا بناخد أجر عالمذاكرة دي !😩 بس مش علم شرعي دي علوم حاسب وممكن يضيع مني أكتر من 8 ساعات مذاكرة .. كنت بذاكر وحسبت الوقت ده كله استحرمته على علم دنيوي .. بناخد أجر؟
  ","

   قاعد لوحدك ..
   
   كده بتذاكر ..
   
   ييجي الشيطان ..
   
   يقولك فاكر ..
   
   هتاخد أجر ..
   
   على الساعات ..
   
   واللي جاي .. واللي فات ..
   
   قوم يلا .. فكك يلا .. افشل يلا ..
   
   (معلش بأه .. هي حكمت وجت كده على السجية 😬
   
   كونك تبقى سبب بنجاحك في فرحة أبوك وأمك، سبب في شغلانة محترمة ورزق يغنيك عن سؤال الناس، وتبني حياتك وبيتك .. وتعرفي تربي أولادك = أجور مضاعفة بإذن الله).
   
   ذاكر يلا .. انجح يلا ..
  
"
90867,"
   انهار اسوح !!! 😨
هو انا لو مش عارف انسي واحده بحبها ..يبقى مينفعش ارتبط بغيرها فى الحلال عشان تنسينى الاولى دى ؟
  ","

   ما تداويش جرح بجرح .. ومشكلة بمشكلة أكبر !
   
   هي مش مهمتها تنسيك .. مهمتها تعطيك السعادة، ما دامت تجد معك الأمان ..
   
   بالتالي لما تلاقي قلبك بأه عنده استعداد للتعافي واستقبال الجديد = أقدم ..
   
   لكن ما تبقاش لسه بتنزف وتروح تطالب واحدة مالهاش ذنب في جرحك إنها تداويه، وبسرعة .. وتقضيها مقارنات وتحميل لما يتحمل .. وتقوم بعد كده تجرحها جرح بين ..
   
   وتتحول من مظلوم (على فرض إنك ظُلمت في اللي فات) .. لأسوأ ظالم في الدنيا !
   
   لأنك ببساطة رديت في حد بريء نفس اللي بهدلك .. صعب تحترم نفسك تاني لو عملت كده.
  
"
90868,"
   ماحكم من سرق الفؤاد وهاجرا ؟ 💔😔
  ","

   أنتم لسه ما مسكتهوش يا جدعان ؟! 🙃
   
   طب هاتوه بالانتربول طيب.
  
"
90869,"
   هو احنا مش هنلاقى اللى يتصدق عنا بقى ولا ايه يا شيخ .. والله يعنى ابن حلال ومحبوب جدا وطوب الارض بيحبنى 😅 بس مفيش اللى نضحى عشانه ويضحى عشانا ؟
  ","

   ولا يهمك .. أبحطلك ريال في صندوق المسجد .. ابقى افتكر الحاجات دي بس 😌
  
"
90870,"
   ليه دايما حضرتك بتقول لو اتقدملك الاحسن وافقي..مع ان القلب مش بادينا ومينفعش نرتبط بحد وقلبنا مع غيره..ومع ذلك هو قال انه جاي بس محتاج وقت 
ارجوك ترد عليا
  ","

   لأنه ممكن جدا (وكتير بيحصل) ما يجيش .. وساعتها تبقى خسرتم (كبنات) كتير وضيعتم فرص أفضل !
   
   وممكن ييجي (وكتير بيحصل برضه) وما ترتاحوش مع بعض لما ندخل في الجد ..
   
   مبدأ الانتظار مش صح في كل الأحوال.
  
"
90871,"
   من كتر ما بحبه بتصدق باسمه .. هل الثواب بيروحله !
  ","

   يا بخته 😬
   
   تصدقي عن نفسك، وادعي ربنا يكتب لك الخير .. هذا أولى.
  
"
90872,"
   بالرغم اني طالب لكن شغال ف شركة كبيرة ودعيت والدها للزيارة بالرغم ا وتعبان جدا بين الشغل والدراسة و قريت الفاتحه كذا مرة معاهم حاولت ارضيهم بكل الطرق لكن تجريح فيا وانهم اتسرعوا وبنتنا مهندسه كبيرة وخلافه وهي سلبيه ياشيخ ما بتعملش حاجة وانا مرضتش اقولهم اني عارف بنتكم عشان متنزلش ف نظرهم و يفتخروا ب
  ","

   اقفل الموضوع .. وانفد بجلدك .. واحمد ربنا إنه نجاك بدري ..
   
   اسمع مني.
  
"
90873,"
   يا شيخ ازاي اتعامل مع زوجة ابي و انا لا اطيقها ؟
  ","

   بالأدب.
  
"
90874,"
   ولو مش مبسوط ولا فرحان بالي معها 
ويمكن حتي مش قادر يشوف مميزاته 
اكمل يمكن اقدر.. ولا اسيب احسن؟
  ","

   يسيب !
   
   بس ما يظلمش.
  
"
90875,"
   أعترفلي بإعجابه وسألنى على حاجات كتير وقالى أعرف ماما وعرف أهله ومرحبين بس والده رفض وقال لسة بدري لأنه في 4طب منعنا نفسنا من الكلام ورجعنا حد فينا يبعت سؤال اسك ونقفل تانى.. قفلت الاسك ومش هفتحه تانى.. اعمل ايه تانى؟ أستناه لأنه صادق فعلا ووعدنى انه مش هيصبر وهيجي.. انصحنى بالله عليك
  ","

   لو تقدم لك الأنسب والأفضل = وافقي.
  
"
90876,"
   ياشيخ انا لو حد دمرني في الدنيا دي فهي امي وابي😭😭قلبي بيتقطع والله رد بالله انا معنتش قادرة  استحمل انا بقيت زي الميتة ومش ماشي خالص غلمي الخاص
  ","

   اسمعي ده:
   

    https://www.facebook.com/m.atiia.soliman/videos/1300931739986668/
   

"
90877,"
   نسيت ي شيخ فى الاجابه تقول الرضا =جنة 
مينفعش كده 😂😂
  ","

   برافو عليك .. أنت شطور .. ومذاكر كويس 👍🏻
  
"
90878,"
   إزاي الرجاله بتعرف تخبي مشاعرها كويس كده ؟ 
هو انتو بتزعلوا وبتتجرحوا وبتعيطوا زينا يا شيخ ؟ 😂 ازاي بتخبوا مشاعركو دي احنا كبنات عايزين نتعلم منكو 😎
  ","

   السؤال جه عشرين مرة وبطنشه !
   
   ولا بيعرفوا يخبوا دايما ولا نيلة .. وكتير بيتلبخوا على عنيهم وبتبان عليهم كل حاجة ..
   
   وكتير بيبكوا بكاء تشفقون عليهم منه !
   
   الرجل إن وفى فى الحب = لم يجاره أحد في جنونه .. وحزنه.
  
"
90879,"
   ياشيخ محمد..
سواء شاب او فتاة .. لو ارتبط بخطوبة لحد ولقى اثناء الخطوبة شخص تاني مناسب اكتر من اكثر من ناحية.
يستمر ف الخطوبة عشان خلاص ده النصيب ولا ينهيها ويبدا من جديد واحنا لسه ع البر ؟
  ","

   وبعد ما يتزوج ؟!
   
   ويشوف الأجمل أو هي تعتر في الأنسب ؟!
   
   هاه ؟!
   
   الأفضل دايما موجود .. هذا عامل لا ينتهي ..
   
   لكن أنا راضي بك أنت .. ومبسوط.
   
   قاصر عيني، مستغن بما في قلبي .. هذه معادلة السعادة.
  
"
90880,"
   الحمدلله ع كل حال ياشيخ بس انا للأسف لما بحب حد بكون صادق فاي بنت ايا كانت هي مين مش هتاخد مكانها ف قلبي والدليل بعد اربع سنين مابنكلمش بعض اتقدمتلها لانها مثقفه ومحترمه جدا وزوجه صالحه لكن اسرتها اهانتني وجرحوا فيها بعد ما وافقوا عليا لاني طالب تجارة وهي مهندسة كبيرة واني مش هصرف عليها الخ
  ","

   ولا يهمك حبيبي !
   
   ما تعرفش الخير فين .. لو معدش أمامكم سبيل = فوضوا لله الأمر وتجاوزوا ..
   
   الله يرضيك ويعوضك خير.
  
"
90881,"
   رزقك الله بجمال قلبك ونقاءه وصفاءك وهدانا واياك💚
وربي ليك فضل كبير عليا بعد ربنا في قرارات كتير ف حياتي ومفيش منها طلع غلط لحد دلوقتي🌼..أحبك الله🌼
  ","

   يرضيكم ويجبر خاطركم .. ويسترني ويستركم في الدارين ..
   
   ويديمنا صحبة على رضاه .. إلى باب جنته، وخلود في جواره.
  
"
90882,"
   متابعينكم من امريكا.. الليلة بتبدي وتحلو وليالي الشتاء القاسية بتقسو كمان وكمان😂😂😂 في معادك 😂 نركن الفيلم على جنب ولا ايه😂
  ","

   اركن يا عم .. واتاخر خدني جنبك 😃
  
"
90883,"
   في ليلة الجمعة حلمت اني في ليلة العيد و بقول لنفسي انا هفتح الآسك لان الشيخ محمد زمانه نصب المراجيح 😂 وكنت سعيدة جدا جدا .
بتفرحنا في يقظتنا و احلامنا😄
الله يسعد قلبك يا ابي و يسترك دنيا و آخرة ويحفظ لك والديك و زوجتك و اولادك واحبابك ولا يريك فيهم سوء . و بإذن الله كلنا نكون صحبة في جنان الرحمن👐
  ","

   يا رب .. يا رب .. يا رب ..
   
   اللهم ربنا ولك الحمد.
  
"
90884,"
   هو الحب اللي حضرتك اتكلمت عنه في فيديو الحب ايها الزائر المنتظر هل ممكن يكون من طرف واحد ولا لازم الطرفين ؟
  ","

   اللي من طرف واحد مش حب .. بل عذاب !
  
"
90885,"
   صباحك خير يا حبيب
  ","

   حياك الله يا غالي 💚
  
"
90886,"
   ايه ي مولانا المواعيد دي عوزين نصلي ونام
  ","

   أنا صليت ومش عايز أنام .. وبكيفي 😛
  
"
90887,"
   اللهم ارضي عبدك هذا رضا يعجز عن حمده يارب 
ربنا يرضا عن حضرتك ويكرمك
  ","

   يرضى عني وعنكم .. ويسترني ويستركم ..
   
   دنيا وآخرة.
  
"
90888,"
   ايه تميس وقلابة ده 😂اكل ده ولا حاجه حلوة ولا ايه انا جعان 😪😂
  ","

   أومال هقوله تاخد حتة على إيه بس ؟! 😃
   
   أجمل فطار في المملكة .. وأهناه بالرضا.
  
"
90889,"
   بنلم العدة وهنصلي وننام، فدخول غير متوقع كالعادة نفرش تانى😬😂
  ","

   ورشوا مية .. وشغلوا قرآن ..
   
   يا فتاح يا عليم .. يا رزاق يا كريم ..
  
"
90890,"
   ما هو آخر شيء اشتريته؟
  ","

   تميس وقلابة يا آسك .. تاخد حتة ؟! 😬
   
   صباح الخير 💚
  
"
90891,"
   دبرنى ياشيخنا الله يخليك 
واقعة ما بين رضا ربي وبين اشواق قلبي ليه !
  ","

   ومن آثر رضا الله = أسعده وأغناه !
   
   ألقاكم يا صحبة الجنة 💚
  
"
90892,"
   ادعيلي بالله عليك يا ابى انا بجد مش عايزة حاجة غير ارجع اصلى تانى و اعرف اراجع القرآن اللى نسيته 123**
  ","

   لو فقت وقفلت على نفسك باب العك ده وحفظت قلبك = كل حالك هينصلح بإذن الله.
  
"
90893,"
   ساعدني يا شيخ.انافتاه ع قدر م الالتزام تقدم شاب وسيم ومركزه كويس جدا وملتزم بنسبه كبيرة ف الصلاه لكنه صارحني انه كلم بنات وخرج معاهم انا شايفه ده حرام ومش عارفه اعديهاله خايفه ماكونش ماليه عينه لانه شاف بنات  خايفه اكون مستنيه المستحيل باعتبار كل  الولاد كلموا بنات بصلي استخارة قبل مايجي ومخضوضه جدا
  ","

   طبعا هو عبيط جدا إنه صارحك بحاجة زي دي .. لكن لعل ده من صدقه وعزمه على بداية جديدة !
   
   اقعدي معاه ولو اطمنت = كملي.
  
"
90894,"
   مفيش سناجل دلوقتي ليه 😂
قاعدة في الباص والأغاني سو رومانتيك😂
أستغفر الله العظيم😌
  ","

   الله يسامحهم بتوع الباصات .. كانوا بيحفظونا ألبومات شيرين غصب 😬
  
"
90895,"
   السلام عليكم حبيبي ✋️
كنت حابب اقرأ كتاب (( الرجال من المريخ .. النساء من الزهرة ))
كمفهوم لسيكولوجيه التفاهم بين الزوجين ايه رايك حبيبي في الله ؟؟
  ","

   كتاب مهم جدا يا غالي .. توكل على الله 💚
  
"
90896,"
   كلمة قيلت لك ولن تنساها ؟ ومن من ؟
  ","

   على العهد.
   
   ملكش دعوة 😛
  
"
90897,"
   رد عليا ولا احنا مش قد المقام
  ","

   العفو يا عم !
  
"
90898,"
   لو واحدة جايلها عريس كويس جدا بس هي اكبر منه ب سنتين الا كام شهر تعمل ايه قولها حاجة  و هي هتشوف
  ","

   أقولها: ألف مبروك :)
   
   توكلي على الله.
  
"
90899,"
   حاسة إن جوايا مشاعر حلوة أوي وطاقه حب كبير أوي 
عاوزة أتجوز بقي عشان أحبه وكده😂💝ادعيلي بالزوج الصالح ياشيخنا ع مشارف ال27😂
  ","

   الله يغنيك ويرضيك ويسعدك .. وبنات المسلمين.
  
"
90900,"
   لو الى بنحبه مش عاجبه بعدنا رغم انه مينفعش ناخد خطوه صح دلوقتى نعمل ايه يا ابى 😔
  ","

   تعملوا الصح !
  
"
90901,"
   انا عندي مشاعر تجاه حد لكن متسمحش الظروف بارتباط حاليا ولا حتى نعرف وقت معين ليزبط أموره فبعدنا .. ومتقدملي حد تاني مناسب هل مقابلتي للحد دة وارتباطي فيه يعتبر ظلم اله ولنفسي وعليا ذنب مع وجود المشاعر للحد الأول الي لو تجرأ أو حاول يتقدم برغم ظروفه هوافق عليه ومش هفكر بحد تاني انه احسن أو او .. ؟؟
  ","

   وافقي على المتقدم ما دام مناسبا، وتجاوزي كل ما سوا ذلك .. تماما.
  
"
90902,"
   اوصفلك يا حبيبي ازاي قبل ما اشوفك كنت ازاي يا حبيبي
  ","

   عمر ضايع .. يحسبوه ازاي عليا 😃
  
"
90903,"
   بنحب خوفك علينا وشدك علينا وقت اللزوم  وكأنك ابانا حقا وانت كذلك والله تفاصيل التفاصيل بتتحكي معاك يا ابي مش بتتحكي مع حد غيرك  الله يجازيك الجنه يارب
  ","

   يا رب صحبة .. ويرزقني الصدق والسداد ..
   
   الله يعلم النية .. ويشهد عليها.
  
"
90904,"
   طب ابعد عنه ازاى و انساه ازاى انا مش عارفة اعمل ايه 123**
  ","

   واضح إنك جديدة معانا !
   
   اسمعي يا بنتي اللايفات دي كلها .. ربنا يهديك ويكفيك شر نفسك:
   
   - اصنع عالمك الخاص:
   

    https://www.facebook.com/m.atiia.soliman/videos/1300931739986668/
   

   - غلي نفسك:
   

    https://www.facebook.com/m.atiia.soliman/videos/1305808432832332/
   

   - كن رجلا:
   

    https://www.facebook.com/m.atiia.soliman/videos/1312807958799046/
   

   - فاستقيما:
   

    https://www.facebook.com/m.atiia.soliman/videos/1321356817944160/
   

   - لأن الحلال أجمل:
   

    https://www.facebook.com/m.atiia.soliman/videos/1333654656714376/
   

   - لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   - من أول نظرة:
   

    https://www.facebook.com/m.atiia.soliman/videos/1366156033464238/
   

   - لقاء مفتوح:
   

    https://www.facebook.com/m.atiia.soliman/videos/1373121009434407/
   

   - كرسي الاعتراف:
   

    https://www.facebook.com/m.atiia.soliman/videos/1383095715103603/
   


    https://www.facebook.com/m.atiia.soliman/videos/1383115048435003/
   

   - الحب .. أيها الزائر المنتظر:
   

    https://www.facebook.com/m.atiia.soliman/videos/1427942897285551/
   

   - لا تذكره أبدا .. لا تتجاوزه أبدا:
   

    https://www.facebook.com/m.atiia.soliman/videos/1454248847988289/
   

   - فرصة:
   

    https://www.facebook.com/m.atiia.soliman/videos/1469011923178648/
   

   - ذكريات:
   

    https://www.facebook.com/m.atiia.soliman/videos/1482898151790025/
   

   - النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
90905,"
   ربنا يوقف لأولادك  الصالحين ولاد الحلال في طريقهم ويكتب لهم الخير حيث كان.. وإن شاء الله تشوفهم احسن مما تتمني 💚
  ","

   يا رب .. يا رب ..
   
   ربنا يجبر خاطرك.
   
   (ابقوا اتوصوا بهم؛ هم اخواتكم).
  
"
90906,"

    https://ask.fm/abuanaaas08/answers/145232007284
   
   هى عايزة تروح فين لامؤاخذة عشان انا كمان تقريبا عايزة اروح هههه
  ","

   لا لا .. الله يعافيها من دماغها، ويعافيكن من دماغ زي دماغها.
  
"
90907,"
   123** 
اعمل ايه و ايه الصح
  ","

   أنت هبلة ولا بتسهبلي ؟!
   
   تروحي فين يا غبية ؟
   
   وترجعي تعيطي بدل الدموع دم وتقولي مكنتش متخيلة هيعمل في كده ؟!
   
   غلّي نفسك .. وسيبك من الرخص الذي يزينه لك الشيطان ..
   
   حرقت دمي .. إلهي يحرق دم العدا.
  
"
90908,"
   البوست الأخير باقي القصة بتاعته موجودة في فيديو ذكريات 🙃...
كان من الجنة ولابد أن يعود 💚
  ","

   عساه .. آمين ..
  
"
90909,"
   هل يحق لزوجي انه يزعقلي عشان اهلي مرنوش علي والدته عشان تعبانه هو مسافر وانا حامل وتعبانه وقاعده عند اهلي ورحت زورتها وماما كانت هتاخد زياره وتروح بس لظروف اتأخرت وانا اضايقت من اسلوبه وقفلت معاه رغم ان ولدته بتكرهني ومكنتش بقوله علي معاملتها معايا عشان ميزعلش وبخيله  جدامعايا وكانت عيزاني خدامه !!
  ","

   معلش .. اعملوا أنتم بالأصول .. مكالمة مش هتكلف حاجة.
  
"
90910,"

    https://ask.fm/abuanaaas08/answer/145229632116?utm_source=copy_link&utm_medium=android
   
   ممكن أقول للأخ من خلال التجربة أن كلامك صح جداً وان اللي زي دي تعيش معاها أحلى حياة بس انت متعندش معاها وقت الزعل وخدها بالكلمة الحلوة
  ","

   تسلم 👍🏻
  
"
90911,"
   "" صوتك بيشبه لحن فيروزي فى الغنآا ، أو سيمفونية'ة لـ بيتهوفن ف العزف للرقصه الاخيرة'ة "" 🎶 💙.

فيها حاجه الجمله دي بحب التشبيهات بس بخاف تكوم حرام او حاجه
  ","

   وأنا اللي كنت فاكرك بتتكلم عني 🙃
   
   عموما لو بتقولها لحلالك = مفيش مانع أبدا من الأفورة .. هو يعني الكلام بفلوس يا عم 😬
  
"
90912,"
   تصبر على ايه ! على خيانة زوجها ليها ! ازاي ترجع ثقتها بيه بعد كل ده انتو بتتكلموا كلام صعب يحصل
  ","

   احنا بندي الحلول اللي تقدر عليها .. أما اللي شايف استحالة الحياة ومعدش هيتحمل فده ما بيسألش .. ده بياخد قرار الانفصال مباشرة !
   
   وفيه حاجات (مهما كانت سيئة) بتكون قابلة للعلاج والتجاوز والندم كمان بعدها على الغلط والامتنان للتحمل .. بس شوية صبر واحتساب.
  
"
90913,"
   لمتي يظل الله يقبل توبتي !
  ","

   ما دمت تتوب !
  
"
90914,"
   تيتا بتدعيلى دعوه حلوه اوى من وانا صغيره  كل ما اغطيها وهى رايحه تنام تقولى 👈 ربنا يغطيكى بالستر 😍 🙈 
كنت باسمعها عادى بس فعلاً لما تأملتها معناها حلو أوى 😍 
ادعيلها ربنا يشفيها عشان هى تعبانه يا شيخ 💚
  ","

   الله !
   
   الناس دول بركة والله ..
   
   الله يعافيها ويبارك عمرها.
  
"
90915,"
   متزوجه من8سنوات ملتزمون و الحمدلله علمت ان زوجي يراسل فتاةواجهته فقال بانها مشكلةو هو يحلهاو الامر بسيط ذكرته بالله و حادثته فعاد واعتذر و قال انه انهى الموضوع و لكني قرأتالمحادثه و علمت انهماعلى علاقةحب من قبل زواجنا و كانت تخبره انهاستطلق و لازالت تتمناه و اخبرها انه مازال يريدها ماذا افعل؟منهارة
  ","

   الله المستعان !
   
   طبعا مفيش كلام يوفي تطييب خاطرك ..
   
   لكن ما دام هو كويس في حقك وأخلاقه في المجمل كويسة = يبقى اعتبري اللي حصل زلة وخلصت ..
   
   ما عدتيش تتجسسي عليه وقوليله: ربنا هو اللي شهيد عليك !
   
   وحاولي ترجعي ثقتك به، واصبري واحتسبي.
  
"
90916,"
   أول مرة أدخل أكونت حضرتك امبارح 
ثم نمت فرأيت حضرتك 
وكان مجمل الرؤية ان حضرتك بتنصحني 
رضي الله عنك وعن والديك
  ","

   خيرا رأيت وخيرا يكون حبيبي 💚
  
"
90917,"
   اخي متزوج ولديه 3 اطفال ويريد. الزواج  من اخري رغم رفض الجميع هذا الزواج ولم يذكر سببا مقنعا للزواج  وزوجته صالحه وتتقي الله فيه وعندما تحدثت اليه قال (نصيبي اتجوز اتنين اعترضي بقا) السؤال هل الزواج قدر ام اختيار؟؟ 
وكيف يمكنني التحدث اليه بطريقه تغير من رأيه  ياشيخ البيت قرب يتخرب وانت لم تجب بعد
  ","

   الزواج الثاني محدش يقدر يلومه عليه لو يقدر وهيعدل ويتقي الله !
   
   ومش لازم يدي سبب يكون فيه قدح أو نقص في أم عياله !
   
   طبعا مفيش حاجة اسمها نصيبي واعترضي بأه .. وسؤالك بالتالي ساذج جدا عن مسألة التسيير والتخيير ..
   
   هو عايز يتزوج وخلاص.
  
"
90918,"
   لو سمحت رد عليا ضرورى انا كنت بكلم شاب من سنه وبعتله صورى ومن ضمنهم صوره بشعرى والموضوع استمر ٣شهور وقطعت علاقتي بيه نهائى بس انا حزينه جدا كل م افتكر صورى دى ومحتاره اعمل ايه علشان ربنا يسامحني ويرضي عني بسبب الذنب دا مع العلم صورى لسه معاه ومحتفظ بيها قولي بالله عليك اصرف ازاى
  ","

   استغفري الله وتوبي إليه .. وتجاوزي الأمر برمته ..
   
   وتعلمن يا بنات؛ لا تكررن مثل هذه الأخطاء.
  
"
90919,"
   بالله عليك ياشيخ هو حضرتك كارهني ليه انا سالت كذا سؤال كذا كل يوم لدرجه اني فاكرك عرفني طيب يعني اعمل في الغربه اذا لم تحنو انت عيلنا 😣
  ","

   ده كلام ؟
   
   طب ده اسمه كلام ؟!
   
   بتخاف .. ليه من الأيام ؟!
   
   معقول .. يا حبيبي أنساك ؟!
   
   رايح أصلي يا غالي .. وهدعيلك .. وأدعيلكم كلكم 💚
  
"
90920,"
   هو انا لو اتجوزت وانا فى كلية ده هيأثر ع دراستى؟انا فى 2 طب ..
مع العلم انى مش بعرف اطبخ وهو عارف😂بس عاوزنا نتجوز عشان منغضبش ربنا
  ","

   والله لو هو معاك في طب ويقدر يفتح بيت ورجل أد المسؤولية .. وهيتحمل كورس المحروق ونص السوا وهتذاكروا سوا وتطلبوا دليفري بالليل = مفيش مانع.
   
   بس احسبيها كويس وتأكدي من اختيارك.
  
"
90921,"
   نفسي ترد عليا مرة 😭
انا خطيبي انسان كويس بس في مشكلة مضايقاني منه، تدينه على اد فروضه وبس ودايما اي حاجة اجي اقترحها عليه يكون في أدلة ان ده مش فرض ومفيش داعي وانا بحب الشخص يكون دايما عاوز يزود تدينه حتى لو شيء مش مكلف بيه بس هو مش بيقتنع بالنقطة دي ودايما الادلة والرخص جاهزة لكل شيء، هل ده عادي؟
  ","

   ملتزم بفروضه .. كريم في التعامل، وطيب الطباع = زي الفل واجتهدي أنت.
  
"
90922,"
   وأخيرا يا شيخ جه الوقت الي أسالك فيه بس بعد اذنك رد .. انا ف 3 طب ومتقدملي شاب كويس واهله طيبين . أهلي موافقين مبدأيا وعاوزين يفتحوا الباب وانا رافضة لسببين الاول لان الكلية زي ما حضرتك عارفة طويلة ومحتاجة تركيز والتاني الصراحة مش عاوزة اتكتف من دلوقتي واعيش حياتي .. رأيك يهمني
  ","

   أجلي لسنة خمسة يا دكتورة.
  
"
90923,"
   كنت خاطب بنت خالتي ومامتها كانت رافضه بس وافقت عشان انا وبنتها بنحب بعض تلت سنين حصل مشكله ملهاش لزمه قبل مانجيب الدهب بيومين وبنتها راحت قالت ليها كل شئ نصيب وقامت مامتها بدون ماتعرف السبب متصله ع اهلي وكل شئ نصيب بعد ما فشكلو رجعت البنت عايزه ترجع واهلي شارطين ان مامتها تتصل عليهم اعمل ايه
  ","

   البنت تخوف الصراحة !
   
   آه انفعاليين وعاطفيين .. لكن اللي يقدر يتخلى بسهولة كده = ما يطمنش.
  
"
90924,"
   ياشيخ انا اتجوزت من سنة و٣ شهور شفت فيهم حاجات عجيبة جدا من جوزى ومتكلمتش فيها مع مخلوق من باب ستر مسلم وفجاة اتفاجئ انه هو اللى ماشى يقول انه مش مرتاح معايا وانى اثناء العلاثة بنهج وفضح كل اسرارنا الخاصة واتطلقنا حاليا انا عاوزة ارد اعتبارى واحكى كل فضايحه وعندى ناس تأذيه اشد أذية بس خايفة من ربنا
  ","

   أدلك على خير من ذلك:
   
   ""حسبي الله ونعم الوكيل""
   
   إن كان كما تقولين = هتجيب أجله وهيتذل.
  
"
90925,"
   يا شيخنا انا متجوزة قريب ما كملتش سنة عندي مشكلة اني بتحرج اطلب حقي و بخاف ازعل زوجي مبعرفش انطق و حاليا بدفع نص مرتبي جمعيات للجواز و نصه التاني في البيت و مش بيتبقي الا مبلغ بسيط جدا حتي ده زوجي مستخصر احوشه و اخر الشهر بيسحبه مني و فعلا بتقهر لان اكيد هنحتاج فلوس بعدين و هو بيصرف كل حاجة اعمل ايه
  ","

   فلوسك من حقك !
   
   ساعدي باللي تقدري عليه وفهميه بلطف النقطة دي ..
   
   الله المستعان.
  
"
90926,"
   محاولات احدهم المتكررة للتواصل معي على مواقع التواصل، إزاي أثبت في وشها؟ وما أزل؟
  ","

   زرار صغير خالص، عظيم النفع .. اسمه (بلوك).
  
"
90927,"
   صباح الفل يا شيخ
بعد كام سؤال بحب خطيبتي وبحب زوجي ..انا بحب كليتي جدا ويارب اتخرج بقا علشان قرفت😂😂
سؤال من واحدة سنجل بقالها 20 سنة😌
  ","
  😂
  
  حبوا كليتكم .. حبوا أكل ماما .. حبوا نفسكم ..
  
  فيه حاجات كتير تتحب والله؛ معشر السناجل 😃
  "
90928,"
   نفصلت عن زوجى بس للاسف ماكنش سراح جميل .لم يعطينى اى حقوق حتى خصم تمن اكلى من مصروف البيت وهيبعت الفلوس لبنتى وقالها اكلكم انتى واخواتك وانا خصمت اكل مامتك ..انا مش عايزة اذكرة بسؤ ادام الولاد بس هو واهله عاملين بيكذبوا على الولاد ادافع عن نفسى ادامهم ولا اسكت عشان نفسية الولاد ؟
  ","

   إنا لله !
   
   اللهم عافنا ..
   
   استعيني بالله واحتسبي .. حافظي نعم على نفسية أولادك، وحسن معاملتك لهم وما يقذفه الله في قلوبهم هيخليهم يعرفوا إن لهم أما كريمة.
  
"
90929,"
   انا بحبك يا ابو انس
  ","

   تسلم حبيب قلبي 💚
  
"
90930,"
   احببته وتركني وبعد مده كبيره تحدثنا واخبرني اشياء كثيره 
من بين ما كسر بخاطري "" اني مريضة سكر والوضوع دا ميرضيش حد "" 
هل حقا ما قال ...?
ولو كان حقا فأين المحبه لذات الشخص ..أين الرحمه في قلوبنا تجاه المنكسره قلوبهم
  ","

   اشطبيه من حياتك .. بلا قرف.
  
"
90931,"
   صباح الفل يا شيحنا بحب خطيبتي جدا بس في مشكله انها عايزه انسان مبيصدرش. منه العيب وهي وقفت جنب كتير وانا كمان اتغيرت كتير للاحسن. بس ما زال هناك عيوب انا بحبها وخايف الخطوبه تتفسخ وخاصه ان في مشاكل. كان في اهتراض عليها وبعد حلها رحعت تاني بسبب اننا مش هنانازل عن حاجه لانسان مش كويس
  ","

   محدش كامل !
   
   الفكرة نعرف نصلح اللي نقدر عليه .. ونتعايش مع الباقي ..
   
   ربنا يهدي سركم.
  
"
90932,"
   بحب خطيبتي الحمد لله لكنها متقلبة المزاج اوي في لحظة الدنيا بتتنكد لاسهل الاسباب ولما بتكون فرحانة بنبقا طايرين اعمل اي أتصرف معاها ازاي بعد اذنك ؟
  ","

   آه .. نسيت أقولك ..
   
   ما تحاولش تغير فيها !
   
   ما تتصادمش مع طبعها لأن جمالها منوط به .. ساعتها هتلاقي الدنيا تمام بإذن الله.
  
"
90933,"
   بحب خطيبتي الحمد لله لكنها متقلبة المزاج اوي في لحظة الدنيا بتتنكد لاسهل الاسباب ولما بتكون فرحانة بنبقا طايرين اعمل اي أتصرف معاها ازاي بعد اذنك ؟
  ","

   تلك النفوس الطفولية !
   
   تحزنها نظرة .. وتصعد بها للسماء (مصاصة) :)
   
   افرح يا غالي بها ومعها .. واصبر عليها وعنها ..
   
   حقق المعادلة = تسعد بإذن الله.
  
"
90934,"
   صباحك عنبر 
انصحنى بعد زوجى عنى مأثر فيا متجوزين من 3 شهور وهو مسافر من شهر حتى ايام العقد كان مسافر ، مش بقعد لوحدى ، وكمان بكمل دراسات عليا علشان انشغل ، لكن هو الغائب الحاضر ، وقلقى الزائد عليه بيقلب بمشكلة وزعل 😥ببكى كتير جدا البعد بعد الجواز اصعب بكتير ، بكمل دبلومة ومشغولة جداومع ذلك مش قادرة
  ","

   ادعموا بعض .. واتسندوا على بعض .. ولا تستجيبوا للجفاء الذي يسببه البعد !
  
"
90935,"
   انا حاسة اني وحشة يا شيخ و المشكلة ان الموضوع خرج عن إرادتي يعني محافظة علي وزني و بلعب رياضة و بهتم بلبسي و بنفسي بس وشي وحش كمان قصيرة 148 cm، دلوقتي كل اللي بيحبوني و ممكن يتقدمولي شكلهم وحش أو قصيرين زيي ثقتي بنفسي صفر برغم نجاحي الدراسي، هل فيه أمل اتجوز واحد جميل ولا كده خلاص
  ","

   تقييمك للجمال كله غلط .. سواء في نفسك أو في الآخرين !
  
"
90936,"
   كتاب قرأته مؤخرًا وتنصح الآخرين به؟
  ","

   كتاب حياتي يا عين 😬
   
   صباح الخير يا آسك :)
  
"
90937,"
   انت قاصد اننا نطرد من المحاضرات ولا ايه يا شيخ 😄
  ","

   أنا قصدي شريف 😬
   
   يلا .. ألقاكم يا صحبة الجنة 💚
  
"
90938,"
   لما بتشتاق لحد وماينفعش تكلمه بتعمل ايه ؟😢
  ","

   بدعيله.
  
"
90939,"
   والدي زعلان مني بيقول اني شخصيتي مش عايزه تكبر بيزعقلي علي كل حاجه تقريبا ويخاصمني بالاسابيع من غير ما اعرف السبب واصالحه كتير ميرضاش مش عايز يسمع مني وفين وفين لحد ما يرضي يسامحني اكون وصلت لانهيار عصبي اخر مره زعل مني ومن غير سبب برده كلمته قالي امشي وبقالنا شهر ومش قادره اروح اتكلم تاني
  ","

   عامليه بأدب .. ولا تحملي نفسك فوق طاقتها.
  
"
90940,"
   بعد لايف النسيان قرار عملتيلي بلوك وانا عملتلها بلوك بس مش عارف انساها بالعكس بقيت شاغلة بالي اكتر و و كنت قولتلها إن هخطبها في تاريخ معين فهل اصبر واخطبها في التاريخ ؟
  ","

   نعم اصبر واخطبها في التاريخ .. أو قبله إن استطعت !
  
"
90941,"
   هو أنا بأفور لو عايزه واحد شخصيته قياديه وطموح ويشجعني علي طموحي ويكون حريص علي الحلال واجتناب المحرمات !
قعدت مع واحد معندوش أهداف ولا دينيه ولادنياويه مصلي وأخلاقه كويسه وطبعه هادي وبيقولي بيتوتي وكل اللي بيعمله شغله وبس ومش مسموح ليا الخروج الا معاه حسيت حياته كبت أنا كدا غلطانه
  ","

   قيادية وطموح وشايف نفسه رئيس المجرة بعد خمس سنين !
   
   كونك تبدئي بقيادية دي فالكلمة ما تطمنش الصراحة ..
   
   عموما .. انتظري.
  
"
90942,"
   يا شيخ انت مبتردش عليا ليه انا زعلتك في حاجة كنت حابة اخد الاجازة في القرءان اعمل ايه ؟
  ","

   ابحثي عن شيخة صالحة متقنة والتزمي معها واجتهدي !
  
"
90943,"
   أصله ابن عمها وحاسة انهم بيدبسوها عشان محترمة وطيبة وابوها قال لأمها تحبسها وكله بيقولها يا تافهة هل تفضل علي رأيها ولا تسايرهم مع العلم انها لسة قراية فاتحة بسسس مش خطوبة
  ","

   قلنا لأ .. سبحان الله !
   
   مش بتتعلموا من المآسي حواليكم والبيوت اللي مالهاش من معنى البيت إلا الاسم ؟!
  
"
90944,"
   انا بنت دايما براعي ربنا في تصرفاتي عمري م كلمت شاب او علقت قلبي بحد دايما ظني في ربنا انه هيرزقتي بالي يعوضني عن ده كله وزياده كمان لكن خايفه ليكون دا خيال عايشه فيه والواقع غير كده بيتقدملي ناس كتير علي خلق جدا ولو اتقدم لحد تاني هنصاحها توافق بس مش هو الشخص الي انا رسمه ليه الصوره الي في بالي؟؟؟؟
  ","

   لا تاخدي إلا اللي تقبليه .. ولا (تأفوري) في نفس الوقت.
  
"
90945,"
   شيخي روحت فين 😑
جاوبني ع سؤالي الخاص بخطيب صحبتي وأخلاقه الزفت دي بيقولها انا كنت بهزر معاكي بس وانك هتغيريني للأحسن وكدا هو معقول في امل!!
  ","

   هي صح .. ما ينفعش الاستمرار مع حد بالشخصية دي.
  
"
90946,"
   ايه مواصفات الصحبه الصالحه انا بنت
  ","

   الصحبة التي تعينك على البر، وتدفعك للخير .. ولا تعايرك بالعيب، ولا تسلمك للذنب ..
   
   لا يكثرن الملام، ولا يجدن الخصام .. يفرحون لفرحك ويسعون لتخفيف ألمك ..
   
   لا تحتاجين معهن للتكلف؛ فأنت محبوبة بطبيعتك ..
   
   الصحبة التي تجدين معها روحك مطمئنة .. ولو واحدة من الدنيا تكفيك.
  
"
90947,"
   الناس اللي بيقابلونا في الشارع او بيفوتوا على البيوت عايزين مساعدة مش برضى افتحلهم او اديلهم حاجة 
على اساس  نديها للي يستحق هل كده عليا وزر ؟
  ","

   لأ.
   
   أولى الناس بالصدقة المتعففون، الذين لا يجدون ما ينفقون ولا يسألون الناس إلحافا.
  
"
90948,"
   صباح الخير ابني رزقك الله الخير في طريقك وجميع المسلمين
  ","

   آمين .. آمين ..
   
   سلمتم وغنمتم.
  
"
90949,"
   عندك قناعه تامه ان ...
  ","

   كل شيء سيمر ..
  
"
90950,"
   يعني بعد سنتين او ثلاثه هلاقي اهتمامي منصب الزواج و مبفكرش غير فيه يا مولانا 😅 
و بعدين اوجع دماغي ليه الحمدلله مقضيها صيام و غض بصر و الدنيا جميله 😁 
و بعدين شايف يا مولانا انا بدعو و حضرتك بتحبطني و بتدعوني للزواج و القعود 
افرض انا سمعت كلام حضرتك و تزوجت مش كده المجاهدين نقصوا واحد 😂
  ","

   أنت عسل 😃
   
   ربنا يوفقك حبيبي .. اصبر يا جميل مسيرك تيجي على رقبتك 🙃
  
"
90951,"
   قصيت شعيري من غير ما احس..  بلسع نفسي وبأذي جسمي من غير ما احس.. او ساعات بستمتع بده!! 
دا مش طبيعي ومدركه لده.. ايه الحل يا ابي ؟
  ","

   طبيبة نفسية فورا.
  
"
90952,"
   أبتي الله يكرمك محتاجه اجابتك ضروري جدا هو قريبي و معجب بي و ينتظرني من ثلاث سنوات و والدته حينما تحين الفرصه كل مره تخبر أمي برغبته صليت استخاره و حلمت بحلم احسبه خيرا و لكن كان هناك فارق في الوقت و أنا لا افضل زواج الاقارب و لكنه على خلق و دين و انا شخصيه قلقه جدا حين اراه اطمئن و دون ذلك أوسوس
  ","

   يبقى تبطلي وسوسة.
  
"
90953,"
   جوابني بالله..إخواتي وأمي بيغيروا من خطيبي بشكل غريب وشايفيين إنه أخدني منهم وكل شوية يرمولي كلام أتعامل معاهم ازاي أنا والله ما اتغيرت
  ","

   ده طبيعي جدا !
   
   المهم تجنبي تجيبي سيرته كتير أدامهم .. احتفظي بسعادتك لنفسك .. اهتمي بهم أكتر من الأول شوية معلش ..
   
   مرحلة وهتعدي.
  
"
90954,"
   قلبي يتراقص فرحا بما قرأت من بعض ما سطرت من رسائل ابيك وأمك
الله الله في قلوب هؤلاء الصادقين بصدقهم ❤❤
الله الله حين يجتمع الحب الصادق بقلوب الأنقياء ليصيح قائلا ها أنا ذا ♥
الله الله حين نحب بصدق،، ف نعيش بحب ونموت براحة وسلام❤
  ","

   نعيش بحب .. ونموت براحة وسلام ..
  
"
90955,"
   هو حضرتك اما ابقا مكتفي ذاتياً غلط 😅 يعني انا حالياً في الجامعه مكتفي بالكتب و و كل الناس بتستغربني لدرجه ان الوالد بيقعد يقولي توكل و ملكش دعوه انا مش عايز اتزوج لمجرد الزواج وخلاص  و بعدين شيخ الاسلام فضل طول عمره اعزب و انا بقول مش هتزوج الا  لما اجاهد الاول انا صح 😅 ؟ 
و بحبك في الله يا مولانا
  ","

   لا .. أنت لسه -لا مؤاخذة- صغير بس :)
  
"
90956,"
   اهلي حابسني مبخرجش في اي حته .. كل اللي قدامي وسائل الكترونيه .. فهل ممكن اتعرف ع فتى احلامي من عليه .. السبل ضيقه عليا .. ينفع ادور ع اي فرصه
  ","

   كل الفخاخ التي أهلكت = ظهرت في البداية على أنها فرصة !
  
"
90957,"
   ١٢٣٤٥
  ","

   لا توسوسي.
  
"
90958,"
   صحبه زوجي وحشه جدا  صحبه سيئه عايشين لدنيتهم بس و هو مش مقتنع انه المفروض يبعد عنهم ما دام مش بيعمل الحاجات الغلط الي بيعملوها بس انا بخاف عليه جدا خصوصا ان ف الجامعه هما سبب فشله اعمل ايه؟؟
  ","

   ما تضغطيش لدرجة تخنق .. وكرري النصح بلطف .. وما دام هو كويس هيعرف يبعد بإذن الله.
  
"
90959,"
   &&&&&
  ","

   محتاج دعاء ودعم نفسي لا يخنقه .. وسيبيله مساحة يحزن عشان يقدر يتجاوز !
  
"
90960,"
   بوست الي تكلمت فيه عن والدك ووالدتك فين ممكن الاقيه؟ 
عن قصة زواجهم
  ","

   https://www.facebook.com/m.atiia.soliman/posts/812777152135465
  
"
90961,"
   انا اللي يتعامل معايا يقول انا اعيل من الاطفال من الضحك والهبل اللي بعمله بس مع كدا لو ف موقف جد ولا حاجه الكل بياخد رايي وببقي ع  المسؤليه بس اصحابي بيقولولي اعقلي وبطلي هبل 
انا مش عايزه دا عايزة افضل كدا غلط ؟
  ","

   خليك على طبيعتك .. المهم لا تتجاوزي حدا لا يليق بك تجاوزه.
  
"
90962,"
   اني أحكي لخطيبي أنا بخير ما دام انت بخير ، ينفع؟
  ","

   وأنا بخير ما دمتم جميعا بخير ..
   
   (ما تحاولوش يا جماعة تضيقوا الدنيا بالله .. هو يعني لا نفتح على البحري، لا نبقى موسوسين).
  
"
90963,"
   عاقدة بحبه وبيحبني جدااا بس قلوق وبيخاف عليا بطريقة فظيييعة طبعا داخله خارجة يسأل وممكن توصل انه يرفض الخروج اصلا حاسة اني بتخنق وخايفة دا يأثر علي حبنا
  ","

   عادي ما دام قابل للتحمل !
   
   وعموما حاولي تقنني الوضع من الوقت بلطف.
  
"
90964,"

    https://ask.fm/abuanaaas08/answer/145209727860?utm_source=copy_link&utm_medium=android
   
   بيضايقوا ياشيخ والله
الأهل بيعاملونا كأننا لسة مخطوبين
والفرق الوحيد اللى حصل إنه بقى يشوفنى من غير نقاب
وبيحسسونا إننا بنعمل حاجة غلط
ولو عملنا حاجة من وراهم بنحس بتأنيب ضمير
  ","

   لا سلامة ضميركم والله 😬
  
"
90965,"
   مكناش بنروح مدارس ف 3ثانوى 😬😬
  ","

   لا .. بابا كان مقتنع إن بتوع نظام (المنازل) اللي استحدثوه أيامنا هيتنفخوا في التصحيح بالتالي كنت بروح زي الشطور لغاية قبل الامتحانات بشهر .. ويا ريته تمر 🙃
  
"
90966,"
   خطيبى عايزنى ابقى فى الفرح بشعرى من غير حجاب وبيقول شكلى هيبقى احلى هو بيصلى الحمد لله بس بيلح فى الموضوع ده اوى وكل ما اقناعه ونقفل الموضوع يرجع يفتحه وفى الاساس ده كلام مامته واخته قالوا كده برده بس انا ثابته على راى بس هل ده مؤشر سئ بعد كده اختلاف بينى وبين اهله فى الطباع
  ","

   مؤشر سيء في شخصيته هو .. جدا للأسف.
  
"
90967,"
   علوم 😱
الكومبلكس والاورجانك فيزيكال والهيتيرو عاملين معانا الصح😅😅
حلهم ايه 😂😂😅
  ","

   عايز أقلش بس مش هاين علي رفقاء الكفاح 😬
   
   الله يقويكم ويخرجكم منها بالسلامة.
  
"
90968,"
   محتاجة رأيك أستاذ محمد
زوجى دايما لما ييجى يمسك إيدي قدام أهلي أشدها
يقرب منى أبعد
يسلم عليا ويبوس راسي مثلاأبعد
أنا بعمل كده علشان مش عايزة أضايق أهلي
هو مضايق وبيقولي انتى مراعية شعورهم أكتر مني
احنا عاقدين وبقوله نصبر لحد ماكون فى بيتك
أنا نفسي أرضيه وفى نفس الوقت مش عايزةأزعل أهلي
أعمل ايه بالله
  ","

   المصافحة وبوسة الراس وحسن استقبالك له لا يؤذون أهلك في شيء !
  
"
90969,"
   في سؤال منتشر علي الفيس دلوقتي
دورك كان ايه في اذاعه المدرسة في إبتدائي 😄!
  ","

   من الصف الثالث الابتدائي وحتى الثالث الثانوي وأنا قارئ القرآن في الإذاعة ولله المنة !
   
   أحيانا مع التقديم .. وأحيانا مع إلقاء الشعر ..
   
   آه كنت واخدها مقاولة 😃
  
"
90970,"
   تفتكر بعد غياب طويل ايه اللى يرجع الراجل لوحده سابها ؟؟
  ","

   يا يكون إنسان كويس .. وتأكد إنه مش هيعوضها !
   
   يا يكون إنسان سيء .. وتأكد إن محدش هيستحمله غيرها !
  
"
90971,"
   نفتخر بمعرفتنا بك والله ...
  ","

   وأنا أكثر فخرا بكم والله.
  
"
90972,"
   ااقاعدة الاولي في حياتك !
  ","

   إن رضي ربك؛ فما الذي فاتك ؟!
  
"
90973,"
   اابى انا من المحاربين القدامى كان نفسى ان
اتخطب اول ما تبعتك علشان احس بالحب  والان مخطوبه وفرحى كمان 3 شهور بس مش فرحانه وبحس انى بجهز والحاجه تقيله على قلبى خطيبى كويس هو مغترب بس مش حسه بالحب اللى بقرائه فى سطورك مش عارفه علشان ظروف سفره ولا انا فقدت الشغف للحب لطول الانتظار ولا مش ده الشخص المنا
  ","

   قاتل الله البعد !
   
   عموما ما دام كويس وأنت مش نافرة منه ما تقلقيش.
  
"
90974,"
   بتحب تلعب مع الاطفال ؟
  ","

   وببقى أعيل منهم 🙃
  
"
90975,"
   احنا كبنات يعني بنحب الراجل الناشف من بره وحنين من جوا وانتم كرجاله.... !؟
  ","

   بتعرف تعمل محشي 😃
   
   مطالبنا بسيطة والله -في الغالب-.
  
"
90976,"
   خليك حلو يا ابي و اجبني فانا سألتك قرابة المئة مرة و لم تجبي في كل مرة 
اشهد الله ان احبك فيه حتى لا تقول ان ساخط عليك لانك لم تجبني
   
    https://justpaste.it/1diuq
   
","

   ظبط حالك حبيبي وتقدم !
   
   الله يثبتك ويوفقك ..
  
"
90977,"
   شقه جاهزة ووظيفه مضمونه بس مفيش نفس خالص للزواج ده عادي ؟
  ","

   عادي .. لفترة ما، لا ينبغي أن تطول.
  
"
90978,"
   حدثوني عن اسوأ شعور قد يشعر به الانسان.؟
  ","

   الغدر .. عافانا الله والمسلمين.
  
"
90979,"
   عرفته :) بس دايما ال بنحبهم بيخذلونا ! 
وبيخلونا نفقد ثقتنا في كل شيء
  ","

   إذن هذه علاقة مرضية .. ليس حبا !
  
"
90980,"
   صوره لصباحك 😊
  ","

   ماشي في حالي .. قالي: اقف مكانك أجرب الكاميرا .. جرب يا عم 😬
   
   (تصوير جوال google pixel 2 .. الصراحة يعني ضرب الأيفون على عينه 😞).
  
"
90981,"
   كرهت الحب !
  ","

   عشان لسه ما عرفتوش.
  
"
90982,"
   اشهد الله اني احبك فيه
  ","

   أحبك الله وأكرمك 💚
  
"
90983,"
   @
  ","

   اقطعي هذا الطريق تماما .. هذه بداية خطر.
  
"
90984,"
   ممكن يحصل شعور بالأمان من اول وتاني لقاء ؟
انا الحمد لله مبسوطه جدا
  ","

   ومن أول نظرة :)
   
   الله يسعدكم ويتم بخير ..
  
"
90985,"
   @@@@
  ","

   لا توافقي على حد مش قابلاه !
  
"
90986,"
   شيخ محمد هي استشارة مش فتوى محتار جدااا
فرحي الصيف الجاي والحال كرب
دلوقتي معايا مبلغ يا ترى اجيب بيه جزء من الموبيليا ولا ابيض بيه الشقة
  ","

   رأيي تخلص شقتك لأن الحاجة بتغلى !
   
   العزال ممكن تقسطه بعدين.
  
"
90987,"
   حل الوساوس ايه يا شيخ حياتي اصبحت جحيم !
  ","

   تجاهلها والانشغال عنها.
  
"
90988,"
   للصاحبة سؤال الجمال ..تقريبا انا كدا بردو والله ماشافونى جميلة الا اما شفت نفسى جميلة واقتنعت يعنى اخر عريس قام مشى بعد ماشافنى وعملتها نكتة وضحكت هتتعبى لو حطيتى ف دماغك شوفى نفسك جميلة يا حبيبتى
  ","

   أحسنت.
  
"
90989,"
   هو احبها كثيرا وتقدم لخطبتها مرارا وبعد محاولات وافقت ولكن لم تستطع مبادلته نفس المشاعر ولن تشعر بالقبول التام ففسخت الخطبه وهو لا يزال يريدها ولا يرى غيرها وتقدم ثانية وأخيرا قد راسلها ليخبرها انه لايزال يريدها وانه يريد ان يتقدم ثانيةواعتذر ع وهذا فماذا تفعل فهى تريد اقناعه بأن كل شئ انتهى
  ","

   الله المستعان !
   
   تسول المشاعر لا يفيد .. الحسم هنا حل مريح للأطراف كلها ..
   
   والله يعوض عليه.
  
"
90990,"
   ارجو ان اجد حلا  لهذا عندك
لم اشعر بالغيرة الدائمة من صديقتي والحقد على ما لديها من مميزات واشعر دائما انها الافضل في كل شئ
وكل ذلك يشعرني بالألم والذنب تجاه ذلك الشعور  
ادعو لها ولكن الدعاء ليس من قلبي 
لم هذا 
 لم تتمثل لي صورتها دائما في كل موقف باني حقودة عليها من اجل كذا وكذا  لا اطيق ذلك
  ","

   اللي عندك وسواس أكتر منه شعور حقيقي !
   
   ادعي لها وتمني لها الخير .. وتجاهلي ما دون ذلك.
  
"
90991,"
   ######٪؜
  ","

   اللي قرأته مش صح واطمئن على نفسك عند طبيب.
  
"
90992,"
   معنديش اي ثقة في شكلي بسبب ان دايما الناس بتعلق على شكلي.. ولابسةالنقاب ليه وانت عادية
اتقدملي شخص كويس وجميل شكلا واختي قالتلي نصيحة ليكي مبفضلش الراجل يكون اجمل من البنت متوافقيش ورفضته قبل ماشوفه ولا يشوفني

كذا حد علق اني اوحش واحده ف اخواتي حتى لو بهزار مبقتش واثقة ف شكلي مطلقا
  ","

   الله يهديك ويسامح اللي حواليك !
   
   محدش يا بنتي يخلو من جمال .. وإنما الجمال في الأصل جمال الروح فأقبلي عليها.
  
"
90993,"
   يا صباح الصباح
  ","

   واللي جاي أحسن من اللي راح ..
   
   ثقة في الله نجاح 😃
  
"
90994,"
   مغترب وتغذيتي ضعيفه للاسف وانا اصلا مش اكيل تنصحي بمكملات غذائيه معينه عشان اعوض الاكل ولا ابعد عنها ؟
  ","

   لو أنت في السعودية اسأل على (أرمال) وشوف اللي يناسبك عندهم .. لكن ما تسيبش نفسك للموضوع ده !
   
   الله يعينك حبيبي .. مقدر اللي أنت فيه.
  
"
90995,"
   هل تؤمن بأن الأشخاص الوقحين يجب أن يتم معاملتهم بالإحسان حتى يتحولوا لأشخاص طيبين؟
  ","

   ليس دوما !
   
   أحيانا لا بد من معاملتهم بالحسم حتى نحفظ نفوسنا من سمومهم .. إن الإحسان في غير موضعه قد يتحول لاستنزاف يخرج أسوأ ما فينا فجأة، وهنا سنشاركهم -مع الأسف- وقاحتهم.
   
   صباح الخير يا آسك :)
  
"
90996,"
   تعبت !
  ","

   والراحة هناك !
   
   فلا تيأسوا ..
   
   ألقاكم يا صحبة الجنة 💚
  
"
90997,"
   دموعى تسيل لااراديا، توفى الله اخى الصغير 18 عام.قارب على ختم القران،محترم، يصلى،حيي،فى عامه الاول فى كلية هندسه،كان يلعب الكرة بعد صلاة العشاء و اغشي عليه فى الملعب ثم افاق فضحك ووجه سبابتيه الى اعلى وقلب النظر فى وجوه زملائه ثم اغشي عليه الى الابد.هل خاتمته حسنة؟ 
كلمات .. لعلى اعزى والدته ونفسي!
  ","

   وأي حسن ؟!
   
   وأي جمال ؟!
   
   وأي نعيم ؟!
   
   أما إن الله اصطفاه لجواره (أحسبه) .. وإني أرجو حالا مرضيا وميتة سوية كحاله ..
   
   أعلم أن ألمكم بفراق مثله كبير .. لكن لا خوف على من نزل بساحة ربنا القدير .. فأبشروا له وافرحوا .. واحتسبوه عند الله، ولحسن اللقاء فاعملوا.
  
"
90998,"
   قبل الزواج اتفق زوجي مع اهلي ومعايا انه لما يسافر هقعد عند اهلي بعد الزواج الكلام اختلف وانا مش حابه اقعز عند اهله هل لازم اطيع زوجي ف دا ولو خالفت حرام عليا نع العلم اني بزورهم وبودهم بس مش حابه الزيارات تزيد منعا للمشاكل و حفظا للخصوصيه .. هل لو رفضت حرام وطاعة الزوج بتكون فالمطلق ولا لازم رضايا
  ","

   لازم الالتزام بالاتفاق !
   
   توديهم وتزوريهم .. الخلطة الزايدة للأسف بتعمل مشاكل ..
   
   لكن أنت فهميه كده بأسلوب حلو ما يحسش منه بالإجبار أو العند ..
   
   ربنا يهديه.
  
"
90999,"
   والله اخونا بتاع يا حاج محمد دا عسليه😂😬
  ","

   أنا بحب الناس اللي روحهم حلوة .. مهما كانت مشاكلهم !
   
   بحب الناس اللي حروفهم مكتوبة بدموع .. ومع ذلك بيقولوا: هتعدي .. ما هي دنيا ما تساويش.
  
"
91000,"
   صديقه بيساله عن الاجانب حلوين وكدا وبتتونس بيهن رد جوزي قاله انه اه وكدا وانه كان مع اوكرانيه امبارح . انا اتصدمت انها هل ممكن تكون وصلت لكدا انا كنت بحسب اخره كلا م وانتهي مش عارفه دا جد ولا مساراه لحديث العراقي صاحبه دا . ولا عارفه اتصرف ازاي بفكر ف الانفصال جديا وانا عروسه من 3شهور . اعمل اي شيخ
  ","

   سامحك الله !
   
   ما كان ينبغي أن تتجسسي عليه .. عموما واجهيه بلطف في ساعة صفا وشوفي رده ايه.
  
"
91001,"
   هيسافر خلاص يا شيخ 
بنحب بعض بقالنا سنتين و أقل مدة هيقعدها سنتين و ممكن يكمل لاربعه هيكلم اهلى النهاردة و بيطلب استناه انا لسه عندى 19 و هو أكبر بأربع سنين ايه راي حضرتك !!
  ","

   يخطبك رسمي.
  
"
91002,"
   اذنبت كثيراا ..
  ","

   ولنا رب يغفر الذنوب جميعا !
  
"
91003,"
   ياحج محمد ابو عطيه
انا مبطل اغاني من ١١ سنه
يرضيك انام عندي برد أصحى مهلوس بأغني :
و بنحبك يا دنيا بجد و مهما تعملي فينا
بنصحي بشوف يفوق الحد ونحضن بكره بأدينا
و اه من بكره وعمايله
واه ماللي الزمن شايله
واه من حلم عالي لفوق
ولسه الكف مش طايله
بس عجبتني بصراحه 😂
مغترب لم يجد من يحنو عليه
  ","

   تعالى غني معايا يا عم:
   
   أنا زعلتك في حاجة 😬
  
"
91004,"
   ما يصبر قلبي ؟
أحببته دون علمه ، ثم أدركت أنه لا يصلح لي ، ومازال القلب له مسكنا ،
أحبني غيره ولا أستطيع ، فماذا بيدي ؟
  ","

   بيدك تبطلي (عك).
   
   وتعيشي مرحلتك .. وتغلي نفسك وتحفظي قلبك، وتسيبي كل حاجة لوقتها.
  
"
91005,"
   شيخ انا صاحبتي الانتيم بتحب واحد وبتقابله كتير لدرجه ان ف المقابله بتسمحله يبوسها ويمسك ايديها واحنا لسه صغيرين ع الكلام دا وحاولت كتير انصحها مش راضيه خالص انصحني
  ","

   اهجريها.
  
"
91006,"
   لو شوفت بوست لتاجرة بيتبيع حذاء ماركة معينه علي انها اصلية، وللاسف هى مش اصليه .. هل ممكن اكتبلها في البوست ؟ ولا كده حرام عليا عشان هوقف حالها؟ انا متأكده لانى مشتريه الاصليه من التوكيل نفسه وعارفه الفرق
  ","

   المفروض الزباين الوقت بيعرفوا يفرقوا وفاهمين بيشتروا ايه .. واللي عايز الأصلي فعلا ويقدر عليه بيروح على التوكيل مش بيستلقطه من النت !
  
"
91007,"

    https://ask.fm/abuanaaas08/answers/145191193204
   
   أما أنا لدي أشياء كثيرة أشكرك عليها ، لكن أهمها نصيحتك لنا عن الحد الادنى من العبادة وقت الفتور ، تخيل كم من الحسنات في كل مرة نعود إلى الطريق بتلك النصيحة . جزاك الله خيرا و رضي عنك و أرضاك في جنة قبل الجنة و أقر عينك بصحبة اهلك في الدارين .
  ","

   الله يرضي عني وعنك .. ويجبرني ويجبرك .. وكل من ها هنا ..
   
   آمين.
  
"
91008,"
   ياريت ترد الله يرضي عليك ياشيخ في رابعة بشري والحمد لله في شقة جاهزة والحال كويس الحمد لله وعندي مشروع بدخل لطيف يعني في الشهر وفِي بنت عايز أتقدم لها في دماغي يكون الزواج بعد سنتين أي راي حضرتك أتقدم ولا اصبر شوية
  ","

   تقدم يا دكتور .. وفقك الله.
  
"
91009,"
   شيخنا تحية لصحبة الجنة اللي في الجيش بقه 😂
  ","

   يا حلاوتهم في الميري .. صحبتنا في كل مكان 😃
  
"
91010,"
   لعل كلمات من حضرتك تثبتني ، عرفت النهارده ان الشخص اللي كنت بحبه من طرف واحد فرحه الاسبوع الجاي  تعبانه ومجروحة ومخنوقة وحاسة اني ماعنديش  ثقة في نفسي وحاسة اني اترفضت وكنت مدلوقة ، حاسة بقرف وجرح مش عارفة اوصفه
  ","

   تجاوزي الأمر .. لا تتابعي أخباره .. غيري على قلبك مش على الشخص .. غيري على قلبك يحزن ويبتئس بسبب حد مش عارف عنه حاجة أصلا !
   
   يا ريت تعرفي تسافري لحتة أو تغيري جو اليومين دول .. وتاخدي قرار بإنه خلاص .. يعني خلاص.
  
"
91011,"
   خلي اللمبة الخضراء تضوي عشان نعرف انك اون لاين☺️
  ","

   وأنا بتاع (لمد) برضه ؟! 😬
  
"
91012,"
   شيخ انا عمري 30 سنة، اعمل طبيبة بعيدة عن أهلي بحكم التخصص،  قررت منذ مدة أن أعيش حياتي يوما بيوم سائلة ربي الرضا في كل أحوالي.  مررت بظروف صعبة. لكن من معي لا يعرفون عني الا ابتسامة اجدد العهد معها كل صباح، اسعى كل يوم لأجعل حياة من حولي أسهل،  خصوصا الطلبة، هل تظن اني سأنجح؟
  ","

   بل أنت هكذا عين النجاح وحقيقته !
   
   ظلي بابتسامتك عنوانا للرضا .. وأبشري بما يدخره لك القضا.
  
"
91013,"
   يا أبي أسعد الله صباحك 
عاوزة أعرف من حضرتك إيه حكم قول "" عليا الطلاق "" كنوع من الهزار لشخص لسه متجوزش أصلاً بينه وبين صحابه ، شبيه بقصة أجمل من القمر للإمام مالك ولا الامر عادي ؟ 
مع العلم هو خطيبي
  ","

   كلمة قبيحة .. لازم وقفة معاه في أن يتخلص منها .. بلطف وحسم.
  
"
91014,"
   هو السؤوال بتاعى عيب ولا حاجة 😂 
كان الله فى عونك يا شيخ💗بس ارجو مشورة حضرتك 
انا طالب في نهائى صيدلة وبعمل الى جانب الدراسة
وممكن يكون عندى سنة تجنيد
وعندى شقة مش جاهزة
هل من الصواب انى أفكر فى الخطبة الآن؟ أم الصواب التأجيل ؟ 
مع العلم ان فى أخت ارجو من الله أن يجعل بها الخير وانها تكون من نصيبى
  ","

   تقدم .. وتتيسر أمورك بإذن الله ..
  
"
91015,"
   أكتر شخصيه برتاااح لاجابتها 
ربنا يكتبلك الجنه 🌸
  ","

   صحبة .. جميعا يا رب ..
  
"
91016,"
   مش هقدر اتقدم دلوقتي
اطبق كن رجلاً واستنى؟  
ولا الحب لا يحترم الضعفاء ف اروح اعبر عن اللي فيا؟
ولو لا افرض حد تاني اتقدملها؟
  ","

   كن رجلا حبيبي وانتظر .. ونصيبك هتاخده بإذن الله.
  
"
91017,"
   من كان عفيفا فى ميتداه سيكون عفيفا فى منتهاه 
الجمله دى مش قادره انساها 
جزاك الله خيرا
  ","

   الله يجعلنا كذلك ..
  
"
91018,"
   سر سعادة محمد عطية تكمن في .....؟
  ","

   ستر ربه.
  
"
91019,"
   قاعدة في الجامعة وفاتحة الاسك والله عشان حضرتك .. ادعيلي انا مليش في الدين اوى ولا اي حاجة وميكب ودنيا تانية بتابعك يمكن ربنا يغفرلي
  ","

   فيك خير كبير بإذن الله ..
   
   دنيانا كلنا واحدة .. طمع في الله، وسعي لرضاه !
   
   استعيني بالله وخدي الدنيا واحدة واحدة .. الصلاة وورد قرآن وذكر مفيش فيهم فصال .. وبقية الفتوحات تأتي ..
   
   رب يحفظك ويسلمك.
  
"
91020,"
   هو كل الرجالة عندهم صفة الغدر والظلم ؟
  ","

   أبدا .. ما تفرقش كتير عن الدرجة اللي عند النساء 😬
   
   (بلاش الأسئلة العنصرية دي).
  
"
91021,"
   ازاي الواحد يبطل يقارن بين الزوجه الاولي والتانيه خصوصا من بعد الانفصال عن الاولي احنا لسه مخطوبين بس دماغي عماله تروح لحاجات غريبه ؟
  ","

   اسمع مني !
   
   الزواج الثاني كثيرا ما يجعل الرجل يكتشف في زوجته الأولى مميزات كان غافلا عنها، بنفس القدر من المميزات التي أقدم من أجلها على الثانية ..
   
   بالتالي الرجل العاقل الدين بيعرف يظبط أموره وتمشي الدنيا بما يرضي الله ..
   
   وبالتالي كثيرا ما أنصح الأخت التي قدر عليها هذا الابتلاء بالصبر والتحمل (والتقل) ما دام الرجل صالحا سيعدل ..
   
   يا هيكتشف مميزاتها وتمشي الدنيا بالعدل والإحسان .. يا هيلبس ويقع على رقبته ويرجع لنبعها ظمآن !
   
   وفي كلا الحالتين هيطلع مقامها كسبان.
   
   طيب .. أنت انفصلت خلاص .. يبقى تتقي الله في نفسك وفي اللي معاك، وتسيبك من الأفكار .. أو ترجع للأولى وخلاص .. أو تجمعهما إن تيسر لك ذلك.
  
"
91022,"
   أفضل شهر في السنة للوقوع في الحب؟
  ","

   المهم يكون حب .. ولا يضرك بعد ذلك كان تحت المطر أو هجير الصيف :)
   
   صباح الخير يا آسك.
  
"
91023,"
   بعد الشر عليك ي دكترة ان شاءالله انا 😊
  ","

   بل هو الخير كله .. إن كان على حال يرضي الله ..
   
   أنا وأنت والجميع :)
   
   ألقاكم يا صحبة الجنة 💚
  
"
91024,"
   بحس ان أنا مليش مكان فى صُحبة الجنة علشان حضرتك عمرك ما رديت عليا فى كل مرة كنت محتاجة فعلاً لرأى حضرتك وكنت محتاجة مساعدة حضرتك... 
بس ولا مرة واحدة حضرتك رديت عليا فيها...
لن أقول شئ✋لكن فرح الله قلبك يا أبى..💙
  ","

   اعذروني والله يا جماعة !
   
   أنتم عارفين ضغط الأسئلة شكله ايه .. أو يمكن مش متخيلينه ..
   
   هنا مكان الكل .. والباب مفتوح للجميع .. سواء اللي بلحق أجاوب عليهم أو اللي بتمنى يلاقوا إجابتهم في أسئلة غيرهم بإذن الله ..
   
   بوركتم جميعا وسعدتم.
  
"
91025,"
   أحسبك رجل هين لين قريب من الناس و أري في ردودك و فيديوهاتك نوع من التعاطف و الإشفاق علي قلوبنا و ليس فقط دعوة دينية مجرده 
الله يباركلك و يبارك فيك
  ","

   يا رب اجعلني كذلك .. صادقا، خالصا لوجهك ..
   
   لا أحب أن أذكر إلا بهذا بعد موتي.
  
"
91026,"
   متقدميلي واحد كويس بس اهلي رافضين ومحدش موافق غير والدي بس انا طلب واحد انه اعيش لوحدي مش مع اهله هما عندهم بيت تاني وانا مش عارفة اخد قرار اوافق واقوله طلبي ولا ارفض
  ","

   قولي طلبك ولو هو كويس فعلا مفيش مانع تكملي !
  
"
91027,"
   هل المفروض الزوج والزوجه يعرفوا عن بعض كل حاجه ولا لازم يكون فى حاجات خاصه جدا محدش يعرفها
  ","

   الزواج أرقى أنواع الصداقة !
   
   والصداقة لازم فيها مساحة تسمح ببقاء الشغف.
  
"
91028,"
   صباح الورد ، انا رجل احب الاختصار والبساطه ملييش في جو الصداره والمهابه بس بحس حالي لازم اكون علاقات واكون مقدام نفسي اتقبل بساطتي
  ","

   خليك على طبيعتك .. هذا هو الجمال !
   
   وحاول تكتسب المهارات اللي تفيدك في حياتك دون تكلف.
   
   وفقك الله وأكرمك ..
  
"
91029,"
   يااااااااااااااارب تجاوبني
أنا و خطيبي محتاجين نكتب الكتاب و امورنا مستقره و الزواج خلال شهور بأمر الله 
الوالد هيرفض و اتوقع لو فتتحت الموضوع عضطر اخوض نقاشات و تعب قلب 
اطلب و لا لأ و لو طلبنا الطلب ده أصر و لا مصرش 
علما بإن الكلام بيزيد غصب عننا و سننا مش صغير ابدا 
قطوف يمتنعو
  ","

   الزموا الحدود واصبروا .. هانت يا جماعة؛ أنتم أحسن من غيركم كتير.
  
"
91030,"
   عندي عروسة ليك😂
  ","

   موديل كم ؟! 😬
  
"
91031,"
   ارسل صورة تجعلك فخوراً ببلدك.
  ","

   هذه الصورة أحبها .. جدا !
  
"
91032,"
   هل تبتسم دائماً عند التصوير؟
  ","

   وغير التصوير :)
   
   صدقة لا تكلف الكثير.
  
"
91033,"
   من هو آخر شخص إلتقطت معه صورة؟
  ","

   حبيبي 💚
  
"
91034,"
   هو انا هفرح امتى يا شيخ. 
ليه بحس اني مش مكتوب ليا افرح مع اني بفرح كل اللي حواليا 
ليه بهون على كل الناس حتى اللي بحبهم هو انا لو اتمنيت الموت يبقى حرام 
انا حزينه جدا 
لو سمحت ترد عليا
  ","

   اللهم عفوك وغفرانك !
   
   ما ينفعش خالص نقول كده ..
   
   يا جماعة أسئلتكم الآن كلها تنضح شكوى .. شكوى في عز ما أنتم عندكم نعم لو ركزتم معاها هتلاقوا الرضا مالي قلوبكم !
   
   شكوى في عز ما لو أحسنتم بالله الظن وبطلتم وسوسة هتلاقوا الدنيا دي ما تساويش .. وكون القلب فيها صادق ولا يحمل لأحد شرا فهذا حقيقة النعيم ..
   
   شكوى في عز جهلكم بالمكتوب و(المتعان) خلف حجب القدر .. شكوى في عز ما لو اطلعتم على حال كثيرين غيركم = ستعلمون أنكم ملوك بمعنى الكلمة.
   
   أنا مش بقلل من آلامكم ولا بسخر منها .. وياما ببتسم تعجبا من بعض همومكم هنا ومع ذلك بجاوب وأنا حاطط نفسي مكانكم .. وعندي أنا ما عندي :)
   
   لكن تعود الشكوى كنمط حياة والحرص المتقن على غلق أبواب الأمل فيها كأنك تتحدى الحلول = غلط شنيع .. لازم تتعودوا تقاوموه .. هونوها تهون الله يرضى عليكم ..
   
   وتستمر الحياة ..
  
"
91035,"
   لو سمحت يا مولانا كان فيه واحدة زميلتي طلبت اني ارتبط بيها روفضت في اول السنة الدراسية دي المهم أن دلوقتي فيه واحدة تاني حاسس اني مشدود اوي لاخلاقها وتدينها مش عارف خايف ليكون فراغ أو مش عارف هل الامر حقيقي ولا بيتصور لي زي الموضوع اللي فات انصحني
  ","

   أنت لسه في مرحلة كل سنة هتعجبك واحدة !
   
   حافظ على قلبك واصبر على نفسك وجاهدها .. لسه شوية.
  
"
91036,"
   هو ليه انا معنديش صبر عالطاعه
وبميل للمعاصي!
انا بدأت اكره نفسي يا مولانا
وحاسس ان ربنا مش بيحبني وبقيت مكروه من نفسي ومن اللي حواليا
اعمل ايه؟
  ","

   تثبت وتجاهد وتبطل وسوسة.
  
"
91037,"
   سمعت لايف النسيان أنا عايشة حياتي وبفضل الله ناجحة في مجالي وفكاهية طول اليوم وكأني أسعد من ف الدنيا لكن هو ف تفكيري كل الوقت وبيزداد الأمر سوء لما اختلي بنفسي أنا وقت فراغي قليل جدا لكن هو مسيطر ع تفكيري ومش بتجاوزه فسخنا قبل العقد بقليل جدا ولحد الآن الاسباب مش واضحة غلط اني انتظر اعرف ليه حصل كدا
  ","

   الله يربط على قلبك ويعوضك كل خير .. هتعدي بإذن الله وهتشوفي الخير.
  
"
91038,"
   لو انا 27 سنة ومتقدملي عريس انا اكبر منه بسنة و4 شهور ومرتحاله مبدأيا اكمل ؟ ولا فرق السنة هيبقى مشكلة بعد كدا ؟
  ","

   كملي.
  
"
91039,"
   رغم انه وقت ما يعلم بيه الا ربنا 🙂 .. الا إن دخولك فيه يا شيخ محمد جميل ومهون كتير 💙.. أحسنت يا مولانا وأحسن الاكل  ويغور فى مصيبة الدايت واهلا بالوظاويظ😂😂
  ","

   الإنسان دعيييف 🙃
  
"
91040,"
   22 سنه ايامي كلها زي بعضها مفيش احداث ف حياتي الناس الي ف حياتي قليلين مفيش حاجه بتحصل مش فاكره ان انبسطت مره كل يوم بصلي وادعي ربنا وكل يوم احمده ع اهلي والصحه الي ديمها علينا وديما مكتفية بكدا بس زهقت بجد بدعي بحاجات كتير وكلها بسيطه بس مش بتحقق ي شيخ نفسي ولو ف خبر واحد بس حلو او اي حاجه تفرحني
  ","

   صدقيني .. هذا الركود (ولو ممل شوية) = أفضل كثيرا من مستجدات تطيل ليلك بالهموم والتفكير !
   
   اصبري على نفسك وسلي الله الخير .. وأبشري.
  
"
91041,"
   كويس أزاي ؟ !!
دا أنا حاسس نفسي وحش جداً وزعلان من نفسي والله لدرجة أني قرأت الإجابة مؤشر مش كويس وخوفت لكني بحبها
  ","

   بقولك كويس .. وبعدين تفهم :)
   
   اعمل اللي قلت لك عليه وأبشر بالخير.
  
"
91042,"
   يجوز ادعى ربنا يزوجنى حد معين؟
  ","

   الأولى أن تدعو الله بالخير حيث كان؛ فهو يعلم .. ولا نعلم.
  
"
91043,"
   أسعدك الله يا شيخ محمد .. لك منّي دعوات كثيرة اليوم على الإفطار 💚
  ","

   الله يتقبل ويجزيك عني خير ..
  
"
91044,"
   ينفع اصلي القيام بالمصحف ؟ يعني بمسك المصحف اقرا منه وبعدين احطه ع جمب واسجد واقرا تاني منه وهكذا ولا مينفعش ؟!
  ","

   ينفع .. وخير وبركة .. وادعيلنا معاك.
  
"
91045,"
   حضرتك الوحيد ممكن تفهمني خطيبتي علي قدر من الجمال الحمد لله وانا مراعي ربنا في حدود المرحلة الي فيها لكن لما بتكلم معاها في اي شئ عادي او اقعد معاها بيكون في شهوة صعبة جداً عايز لدرجة أني معتش عايز اروح بس مش عارف اقولها اَي
  ","

   ده مؤشر كويس جدا على فكرة !
   
   المهم لا تختلي بها، والزم حدود المرحلة .. واصبر ..
   
   الله يتم لكم على خير.
  
"
91046,"
   ثم ماذا يا شيخ محمد؟
  ","

   ثم نلزم الباب بحسن الظن دوما .. حتى يُفتح لنا يوما !
  
"
91047,"
   هل من العيب أن يكون المرء خجولًا؟
  ","

   الحياء ممدوح كله .. أما الخجل المانع من قول الحق ومن المطالبة به ومن فعل ما يسعدك طالما ليس مخالفا لشرع أو عرف فمذموم !
   
   صباح الخير :)
  
"
91048,"
   جوابك على الاسئلة يطيب لي نفسي معرفش ليه
جزاك الله خيرا :)
  ","

   الله يطيب نفوسكم جميعا .. ويديمها نعمة !
   
   ألقاكم يا صحبة الجنة 💚
  
"
91049,"
   تصدق صح , هو صحيح الحب مررنا وسود أيامنا وفرحه كمان شهرين , بس فرحانه بيه وفرحانه بحبه وبعشق وجع قلبي بسببه والله
  ","

   وده ما يمنعش إننا لازم ننسى أو نتناسى ونكمل حياتنا !
  
"
91050,"
   شيخنا انت مش شايف ان الى توافق تتجوز واحد متجوز تكون مش كويسة وخطافة رجاله
  ","

   لا طبعا !
   
   كلامك صحيح في عرف (ماري منيب) بس 😏
  
"
91051,"
   يا شيخ كنت مخطوبة وحصلت تجاوزات ف الخطبة والآن فركشت بس والله ندمانه جدا ع اللي فات ونفسي يتمحي من ذاكرتي لاني بفكر ف الذنب دا كتير جدااا وعماله أفكر انا ازاي هتجوز بعد كده وانا عملت ذنوب مع حد تاني الموضوع دا تاعبني جدااااا وبقي مسيطر علي كل تفكيري 
بالله تجاوبني يا شيخ
  ","

   توبي واستغفري وتجاوزي الأمر وبس.
  
"
91052,"
   ما دواء الحب؟
  ","

   ومن يطلب منه دواء ؟!
  
"
91053,"
   المود ده طول أوي يا شيخنا 🙄
ربنا يجبر خاطرك
  ","

   ومش هيتغير .. إلا أن يشاء ربي شيئا :)
  
"
91054,"
   هو ييقول ام زوجته قالت له لو تزوجت طلقني بابا ساله وانت ناوى على اه قال له انا كرهت الحياه معها من قبل ان ارى ابنتك لكن لو ارادت العيش معى على هذا الوضع لا مانع 
بالله رد اختى انصحها باه
  ","

   خلاص .. لو كويس فعلا وهيتقي ربنا ويعدل = مفيش مانع.
  
"
91055,"
   شيخ محمد متزوجة من ٣ شهور وانا في بكالوريوس اسنان وزوجي كل شويه يقولي خلصي عشان تشتغلي وتجبلنا فلوس كتير اناعايز فلوس كتير ساعات بسكت وساعات بعلق معاه يقولي كل الزوجات بتساعد أزواجها وفيه زوجات جابت عربيّات وشقق لازواجها وكلام زي كده انا ساعات بضايق وبحس إنّو متزوجني بس عشان شغلي ممكن يجيب فلوس كتير
  ","

   هقول ايه بس !
   
   والله ما عارف أقول إيه.
  
"
91056,"
   تقدم لاختى رجل متزوج وعنده اولاد وهو اكبر منها بالقليل لكن ابى رفض صرح الرجل انه يحبها ويريد الزواج بصدق ومستعد لطلاق الاولى لو طلبت ذلك اى الاولى 
واختى معجبة به جدا فهو خلوق وصاحب دين فهل عليها ذنب فى معارضة الاب وبماذا تنصح اختى
  ","

   كله كلام جميل ما عدا حتة (مستعد لطلاق الأولى) دي !
   
   لو ملوش خير في أم عياله (حتى لو عندها قصور) مش هيبقى له خير في أختك.
  
"
91057,"
   رد عليا مره بالله . عملته بلوك على كل الأبليكشن بعد ماقالى خلاص مينفعش نبقى لبعض لأسباب من نحيته .. ثم عاد بعد شهور يتقرب فسددت الطريق وأنا متعلقه لكنى أحاول أن أشفى منه أو يأتى لى بالحلال لا بهذه الطرق الالكترونيه .. هل سدى للطريق الإلكترونى سيبعده إذا كان يحاول لى حلالا  !
  ","

   نعم .. بيتك موجود !
   
   قوليها له لو حاول ثانية.
  
"
91058,"
   مبسوطة جدا يا ابي 😊
حضرتك نصحتني أقبل الطيب و أتناسى الآخر اللي كنت متعلقة بيه وأنا قبلته و وجدته طيبا رجلا بحق في زمن قل فيه الرجال اللهم بارك و متفائلة خير جدا .. دعواتك ربنا يكملها على خير إن كان الأمر خيرا :))
ربنا يباركلنا في عمرك و يرضى عنك يارب
  ","

   اللهم ربنا ولك الحمد.
   
   الله يسعدكم، ويتم عليكم بخير ..
  
"
91059,"
   لوسمحت رد أنا متجوزه من فترة حوالى3سنين ومفيش إنجاب والاسف المشكله عندى وجوزى متمسك بيا لكن أهله بيسممونى بالكلام لغاية أنا ما زهقت قلتله يتجوز بس أنا مش هستحمل أشوفه مع حد تانى عشان كده طلبت الطلاق بس هو مش رادى بده وكمان مش مخلينى امشى أنا حسه بذنبه
  ","

   حطيه في نن عنيك .. وطنشي أي حاجة تانية !
   
   ربنا يرضيكم ويسعدكم ويعوضكم كل خير ..
  
"
91060,"
   لو اكتشفت ان خطيبي مدمن افلام اباحيه وتحدثنا بالموضوع ومكذبش وكان صادق انه نفسه ينتشل نفسه منه وبيحاول وغصب عنه بيفشل ويرجع يحاول ويفشل ويبرر ده بانه مدمن سنين عليها ف صعب فجأه يبطلها ولكنه بيحاول ف هددته بالانفصال لو تكرر وغلط وفعلا اول مره يكمل المده دي بس خايفه يرجع ،ماذا افعل
  ","

   هيسيبها ما دام استعداده كويس.
  
"
91061,"
   بحكولي بنفعش تخصص الجراحة للبنات :(  
و انا بحب الجراحة ،، هو فعلا بنفعش ؟؟
  ","

   بالعكس ينفع جدا !
   
   المهم تبقي جراحة شاطرة بإذن الله.
  
"
91062,"
   هل للزوجه حق في ان يكون لها ذمه ماليه؟
زوجي بيقولي انا بصرف عليكي ومش صح يبقي ليكي مصروف ولا ذمه ماليه خاصه بيكي
  ","

   كلامه غلط.
  
"
91063,"
   تقريباً كدا حضرتك أكتر شخصيه مشهوره ع الآسك !
آسك = الشيخ محمد عطيه 💚
  ","

   ويا ريته يتمر فيه ابن ال.... ولا بلاش 😬
  
"
91064,"
   هي عايزاني واهلي مش موافقين وهي اتصدمت لما عرفت وما زالت متعلقة ماذا افعل؟؟
  ","

   وأنت دورك ايه في الليلة دي ؟!
  
"
91065,"

    https://ask.fm/abuanaaas08/answer/145150962292?utm_source=copy_link&utm_medium=android
   
   مش فاهمه اعمل ايه؟؟
معلشى مليش حد اقدر ااخد رايه غير حضرتك بعد الله
  ","

   يعني لما يحكيلك حاجة زي دي تقوليله: وأنت شايف ده صح ؟!
   
   وازاي تعمل كده ؟!
   
   وده ما يرضيش ربنا ..
   
   وبناء على ردوده واستعداده تقرري هتكملي معاه ولا لأ.
  
"
91066,"
   اقترفت ذنب عظيم الان ماذا افعل؟
  ","

   توضأ وصل ركعتين وتب واستغفر .. ولا تعد.
  
"
91067,"
   راح خطب غيرى علشان أنا رفيعة !
  ","

   مع السلامة !
  
"
91068,"
   خطيبتي فشكلت معايا قبل مانجيب دهبنا بيوم بعد حب 3 سنين ونص وبعد كدا بيوم لقتها بتكلمني وتعيط وعايزه ترجع الموضوع وكلمت اهلها وقالت ان هيا معترفه بغلطها ومامتها عانده معاها وبتقولها دا شغل عيال وعوزاني انا اللي اكلم مامتها وبتقولي نرجع الموضوع واعمل فيا اللي انت عاوزه..اعمل ايه؟
  ","

   محتاج تفاصيل !
  
"
91069,"
   🍁🍁
  ","

   بوادر تخوف .. ولازم تحطي النقط على الحروف في منظومة القيم دي.
  
"
91070,"
   داخل العمليات دلوقتى 😢
ادعيلى
  ","

   لا بأس عليك حبيبي .. ما تشوف شر ..
   
   الله يعافيك ويتم لك بخير.
  
"
91071,"
   جرعه طنشي عاليه النهاردة اوي 😂
  ","

   والله كتير من المشاكل مالهاش حل غير كده .. طنش .. ولعلها تتحل لوحدها كده من حيث لا تحتسب .. أو تتحول لمرحلة الابتسام ببلاهة؛ دون ألم 😬
  
"
91072,"
   مش قصدي والله اقلل من حضرتك ولا اجادل بس عايزه افهم والله اللي بيحللوا نمص الحواجب بيحللوها على اساس ايه او بيستدلوا ب إيه وفيه حديث صريح بلعن النامصه والمتنمصه !
  ","

   بيستدلوا بقول جماهير أهل العلم اللي للأسف محدش كان أمين في نقله قبل كده !
   
   مش معركة هي .. خدوا الأمور ببساطة ..
   
   والحديث وهل هو صريح ولا لأ دي مش شغلتكم .. دي شغلة الفقهاء الذين يجيدون وضع الأدلة في مواضعها.
  
"
91073,"
   خطيبي كذا مره يلمح لى بالكلام انى مش جميلة ومرة قالى انا كنت متردد يوم الرؤيه اصلا امشى ولا اكمل مع انه فى الجلسه كان مبسوط ، هو شافنى مرة واحدة بس ،اكلام دا بيوجعنى جدا وهو بيقلى انه بيحبنى وانا كمان بحبه جدا جدا ومش عارفه اعمل اى عشان ارضيه 
انا خايفه يأثر علينا بعدين الموضوع دا
  ","

   حب ايه ده بالله !!
   
   رحمتك يا رب.
  
"
91074,"
   استاذ محمد. اوقات بييجي علي بالي اشخاص فجأه وبحس انهم مش بخير ولما بكلمهم بيطلعوا فعلا فيه حاجه مضايقاهم او فيه مشاكل. واحلم ان فيه حد هيموت.. او حد واقع ف مشكله وبيحصل فعلا.. مش عارفه ده ابتلاء من ربنا اني اشوف الحاجات دي ولا اعتبره حاجه كويسه.. كنت بتجاهل الموضوع الاول بس الوقتي خفت يكون ابتلاء
  ","

   طنشي.
  
"
91075,"
   ماما قالت لخطيبى هنكتب الكتاب كمان شهرين
وبعدين رجعت ف كلامها بسبب ال حواليها
وعلشان مامته
قالتلى هتمسكنا من ايدنا ال بتوجعنا وهتكسر عينا
وطلبت منى ابلغه ان كتب الكتاب قبل الفرج بفتره
هو هيتصدم جدااا
انصحنى اعمل ايه
اضغط ع ماما ولا اعمل ايه مع خطيبى
هو بفضل الله كويس
  ","

   اضغطي على ماما .. عيب؛ الاتفاق اتفاق .. وأسبابها واهية.
  
"
91076,"
   اسمي فاطمه وخطيبي احيانا في الشات بيقلي يابطه 
احرجه انا بقي وخليه ميقلش كده تاني ولا اسكت ✋
  ","

   طنشي.
  
"
91077,"
   شخص ملتزم أحسبه على خير عمري ما كنت بفكر فيه ولا أعرفه فجأة لقيتني بشوفه في رؤى مش أحلام والله يا شيخ وأغلبها إنه مثلا بيصرحلي إنه كان بيستغفر كتير عشان يوصلي ويتزوجني
مع العلم إننا مش بنتعامل خالص ولو موجودين في مكان بنغض بصرنا
كل ما أبعد تفكيري عنه بالذكر والقرآن أشوفه في رؤيا
قلبي وجعني 😥😢😢
  ","

   طنشي.
  
"
91078,"
   ✈️✈️✈️
  ","

   معلش .. دي مواقف عادية في الشغل .. والكل أحواله ملخبطة اليومين دول .. يستحمل ويلومه وقت تاني.
  
"
91079,"
   نيالك حضرتك ب الرياز
  ","

   اسمها الرياض .. وما بحبش حد يقلش عليها رياظ ورياز .. عشان هي حبيبتي 😌
  
"
91080,"
   الحمد لله سيرتي بين الناس طيبة وبعامل الكل باحترام وباتجنب الغيبة والنميمة بالذات في شغلي
حصلت مشكلة في شغلي والكل عارف اني مش غلطانه بس رئيسي حملني المسؤلية واداني جزا
مزعلتش من الجزا قد ما زعلت ان النس كلها فرحانه في تصور كل الناس الا اتنين بس اصحابي وعمالة اسأل نفسي أنا عملت ليهم اية
  ","

   ولا يهمك !
   
   المهم صفحتك بين يدي الله .. حلوة المواقف دي تكشف لنا اللي حوالينا.
  
"
91081,"
   السلام عليكم متابع حضرتك من فترة طويلة ربنا يزيدك وينفع بك دائما ان شاء الله
دعوة لاخوك الصغير بقا عندي ميدترم
  ","

   وفقك الله حبيبي .. وكل من ها هنا.
  
"
91082,"
   إذا كنت قادرًا على الانتقال إلى أي مكان في طرفة عين أين ستذهب ؟
  ","

   الآن ؟!
   
   حجر الكعبة.
  
"
91083,"
   السلام عليكم ياشيخ احبه جدا ويحبني (عاقدين )ومعاملته معايا كويسة جدا  وبيقول انه عاجبه عاقلي جدا والحمد لله متفاهمين بس بيكلم عن التعدد وانه ممكن يعدد بس حابب انه يكون برضايا بحب اعامله بما يرضي ربنا وماقدرش امنعه من شيء محلله ربنا واحسن مايقع في الحرام بس انا موجوعة جدا وخايفة ماستحملش الابتلاء ده
  ","

   مش بحترم أبدا اللي يتكلم في الموضوع ده من أولها كده !
   
   وبيعني عندي خلل في تفكيره وفهمه أصلا .. وهو ده اللي يخوف مش مجرد التعدد في حد ذاته ..
   
   يا عمو حسس بنت الناس بالأمان .. وعش حياتك وتمم أمورك بخير .. وسيب كل حاجة لوقتها !
   
   التعدد مش هدف ولا غاية تسعى لها .. التعدد مجرد (شطة) في الساندويتش .. يمكن مع أول قطمة يعجبك السادة وتقول (الشطة) هتوجع بطني .. وممكن مع أول قطمة تزور وتموت وتريح جميع الأطراف 🙃
   
   طب نفسك راحت للشطة ومصر .. خلاص ساعتها تبقى أد الخطوة وتعديل بين القطمتين .. وربك يعين.
  
"
91084,"
   اكتشفت ان جوزى بيشتغل ف تجارة الاثار وواجهته واعترف ومش شايف انه بيعمل حاجه غلط وانا طلبت الطلاق منه هل انا صح ولا غلط ولا اعمل ايع
  ","

   هو حضرتك مباحث ولا حاجة ؟!
  
"
91085,"
   ممكن لينك فيديو النسيان قرار ؟
  ","

   - النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
91086,"
   عندي 22سنة وبحس اني بوافق على اي حد يتقدم مش عشان هو شخص مناسب او عجبني لا عشان اني اتخطب زي صحابي وخلاص وعشان الناس ف العيلة والخوف اني ميجيش حد مثلا تاني زي اللي فات وكدا اغلب الاشخاص دول بابا وماما رفضينهم وانا كنت موافقة وبتحصل مشاكل كتير بيني وبين اهلي بسبب كدا ازاي اهدى واتاني واشيل الاسباب دي
  ","

   تفهمي إن الزواج إن لم يكن سببا في سعادتك مع شخصية جيدة سيكون أسوأ قرار في حياتك !
   
   دعي عنك هذه السطحية في التفكير .. محدش هينفعك.
  
"
91087,"
   انا سمعت الحلقه بتاعت حضرتك عن النسيان قرار 
حقيقي دمك خفيف جدا ياشيخ وبتوصل المعلومه بطريقه جميله وسهله وحضرتك شخصيه بشوشه جدا جدا 
ربنا يزيدك يارب علم ومنفعه للناس 
وانا نشرت الفديو علي صفحتى عشان الناس تستفيد
  ","

   الله يكرمكم .. ويتقبل.
  
"
91088,"
   الانسان ليه هش اوي كده
  ","

   (وخلق الإنسان ضعيفا)
   
   قوته بقدر قربه من ربه.
  
"
91089,"
   مااجمل الايس كريم ياابي عالصبح علي البحر😂
  ","

   ده خبر .. ولا سؤال .. ولا نظام (تحنيس) يعني ؟! 😏
  
"
91090,"
   أرجوك ساعدنى يا مولانا أنا اللى كلمتك ف التليفون و ف تانية .. أنا فعلاً تعبان نفسياً وهى تقريباً ذِكرها قدامى ليل نهار مش ف بالى بس والله!! أنا بالتسبة للناس فاكرين إنى قوى وليا كنترول على نفسى انما انا والله ضعيف ومش عاوز أعمل أى حاجة حرام أبداً، ومصيبة الوسط بتاعنا انه مش بيتقبل الخطوبة بدرى !!
  ","

   كما قلت لك يا غالي .. انشغل بواجبات المرحلة، ودع الأيام تعمل عملها ..
   
   ما تعرفش الخير فين.
  
"
91091,"
   المحاضرات هتضيع كده والله 😂😂
  ","

   آه .. هي خطة عشان أنا اللي أنجح 😬
   
   فاكرين العيال المكارة اللي كانوا بيعطلوكم ويقولوا دحنا مش مذاكرين حاجة وهم مقفلين المواد ؟!
   
   أنا مش منهم 🙃
  
"
91092,"
   عندما تبداين انتي بنسياانه سيبدا هو بحبك
  ","

   أو مش فارق معاه أصلا !
   
   فلازم تنسيه عشان تكملي حياتك.
  
"
91093,"
   ما راحه القلب
  ","

   الرضا.
  
"
91094,"
   اختى كانت بتحب واحد بقالها ٧ سنين وجا يتقدم رسمي بس ماما مش راضية بيه وعاملة مشاكل مع اختي هو الولد اخلاق ومهذب بس ظروفه مش مناسبة
  ","

   أعطوا لأختكم خيار قلبها !
   
   لا يغني عنها قصر منيف مع غيره ..
   
   والظروف هتتحسن بإذن الله.
  
"
91095,"
   افرح يا ابي 
اتفقنا اننا نبعد لله وقطعنا كل سبل التواصل 
ادعيلنا يا ابي 😁🌸
  ","

   الله يثبتكم .. ويكتب الخير ..
   
   👍🏻
  
"
91096,"
   أنا منتقبه .. عايزاه أظبط حواجبي من باب حسن التبعل لزوجي .. ممكن أشيل بعض الشعر منها وممكن أحط بودرة حواجب لتحديدها .. يجوز ؟؟
  ","

   جائز.
  
"
91097,"
   صباحك جميل من على شط اسكندرية
  ","

   أوه .. يا صباح الحب 😍
  
"
91098,"
   أنا وحيدة
لم اتزوج..اصحابي تزوجوا و انشغلوا..اخوتي ارتبطوا واخي به مرض عقلي و اري ان واجبي المكوث معه..انا مخنوقة
  ","

   بل أنت بصحة جيدة .. فأنت في نعمة ..
   
   وأنت آمنة في بيتك .. فأنت في نعمة ..
   
   وأنت تستطيعين القراءة وممارسة هواية تشغل وقتك .. فأنت في نعمة ..
   
   أنت مسلمة .. وهذه أكبر نعمة.
   
   استعيني بالله وارضي بما قدر .. وأبشري بالخير ..
  
"
91099,"
   السلام عليكم 
أنا من تونس ومشترطة انو الاخ اللي يتقدم يكون يعرفك عالاقل حتى نكون على نفس الموجات ...
دعواتكم لنا بالرزق و التوفيق
  ","
  :)
  
  المهم يكون صالح وخلوق .. ولعل موجته حلوة وجميلة .. وتتوافقوا سوا ..
  
  احنا هنا بنحاول نرسم حدود الطريق .. والتفاصيل دي بتاعتكم أنتم .. كل واحد وظروفه واستعداده وفهمه لنفسه وللحياة ..
  
  الله يسعدكم جميعا.
  "
91100,"
   أيهما أفضل لك إذا كنت مجبرًا، أن تتناول الخبز مع كل الوجبات أم تتناول الأرز مع كل الوجبات؟
  ","

   أفضل تبطل هذا النوع من الأسئلة اللي مالهاش طعم يا آسك !
   
   صباح الخير :)
  
"
91101,"
   بقالى تلت اسابع منتظمة على الصلاة في وقتها فمن قبلهم كنت أقطع إدعو لي الله ياشيخ أن يثبتنى على الطريق الصحيح ويسدد خطاي ويهدني الصراط المستقيم أنا وكل شباب وبنات المسلمين.
ربنا يكرمك ياشيخنا ويزيدك علمًا تنتفع به وتنفعنا به بارك الله لك في علمك وفي كرمك علينا بعلمك.
  ","

   الله يثبتك ويرضيك ويوفقك.
  
"
91102,"
   شوفت لايف النسيان قرار وقد ساعدني قليلا
قضيت وقت جامعتي كما يجب واعانني علي ذلك كوني اذهري 
تخرجت من علوم بامتياز اول دفعتي لاربع سنوات
وكنتيجة لضغط دام طويلا اندفعت بكل طاقتي لاول تجربة حب وللاسف فشلت والان اقاسي اعراضها 
اجتمع علي هم نسيان تجربة وقسوة فراغ قاتل😔
وجدت في متابعتك ما يهون علي فواسني
  ","

   كله هيعدي بإذن الله .. اثبت أنت وادع ربك .. وأبشر.
  
"
91103,"
   والدتي بتشتمني دايما بكلام سيئ ووالدي مش بيدافع عني فاخدت جنب زي ما حضرتك قولت علشان مردش عليها بس هي برضو مش سايباني في حالي وبتسوء سمعتي قدام الناس وبتتكلم عليا وحش قدام قرايبنا وانا لسه في 4طب يعني قدامي كتير عقبال مااتجوز ومش عارفه ازاكر من التوتر اللي هي عاملاه في البيت ارجوك يا شيخ ترد اعمل اي
  ","

   مفيش حل غير التجاهل للأسف !
   
   احتسبيها ابتلاء .. وأبشري.
  
"
91104,"
   لو واحده عجبني تفكيرها والتزامها ورايتها مره ولكن كل معرفتي بها عن طريق الفيس وما تنشره ولكن هي من محافظه اخرى واريد ان اتقدم ماذا افعل؟
  ","

   رسالة:
   
   السلام عليكم .. ممكن رقم الوالد ؟!
  
"
91105,"
   نصيحه لواحده ٢٣ سنه واهلها مخوفنها دايما بسبب قله العرسان لحد ما اقتنعت انها لازم ترضى باى حد حتى لو مش مقتنعه عشان متلاقيش نفسها عنست
  ","

   وعادي تلاقي نفسها تعيسة أو مطلقة بطريقة مهينة ؟!
   
   ده تفكير ده ؟!
   
   الزواج يا يسعد القلب ويكمل الروح .. يا قلّته أحسن.
  
"
91106,"
   واحد صاحبي يا شيخنا كان بيحب واحده لسنتين وفي الاخر رفضته وكنت اقف بجانبه طوال تلك المده وان الله سيعوضه وكنت اخبرته بحبي لفتاه اخرى واني اخبرتها بحبي لها ولمحت انها موافقه حتى اتقدم.ثم تفاجات بانه يقول لي انه كلم تلك الفتاه وانه سيتقدم لها دون ان يخبرني ويقول لي ان نظل اصدقاء كيف اتعامل معه؟
  ","

   كل واحد من طريق .. ليس صاحبا.
  
"
91107,"
   ياشيخ من فضلك اناكنت عايشة اناوزوجي في المملكة ونزلنا ومن ساعة مانزلنا نفسيتي سيئة
الحياة رتمها سريع والملهيات كتير والفتن اكتر ومشاكل بيت العيلة مبتنتهيش انا مش متقبلة الحياة هنا نفسي ارجع للغربة تانى على الاقل هكفى خيري شري هفتكر الموت هتأمل في تصرفاتي وأخطائي انما الدوامة دي تعباني انصحني وادعيلي
  ","

   مقدر كل حرف قلتيه !
   
   الله المستعان ..
   
   حافظي على علاقتك بربنا؛ ليكون لك زاد روحي .. افصلي نفسك عن الضغوطات ..
   
   ومع الأيام هتتأقلمي بإذن الله.
  
"
91108,"
   استاذي محمد عطيه ..انا شاب 25سنه وكنت بفكر ارتبط اوأتجوز من سنتين كده ولحد دلوقتي دخلت ف مواضيع كتيره لدرجه الملل وكنت برفض واترفض عادي بس حتي الحجات الي كانت بيبقي ليها مصير انها تكمل بتقف لاسباب تافهه..وانا أجتماعيا وماديا وشكلا مقبول جداً و مش ملتزم اوي. بس بصلي الحمدلله ..نصيحه لوجه الله يا شيخ☺
  ","

   اسأل كويس قبل ما تدخل البيت .. حاول تجس النبض مقدما بوسيط حكيم أمين .. استخر وتوكل على الله، ولا تستعجل .. هتاخد نصيبك.
  
"
91109,"
   ايه الذنوب اللي ربنا مش هيسامحنا عليها .. انا عملت كل الذنوب الممكنه بس مضرتش غير نفسي .. حاسس أن حتى التوبه مش هتنفعني
  ","

   مش أنت اللي حاسس .. ده شيطانك اللي بينطق !
   
   الله -سبحانه- لا يتعاظمه ذنب، يتوب على من تاب ويعفو ويغفر ..
   
   عد إليه صادقا .. وأبشر.
  
"
91110,"
   بنت عم زوجي عايشين ف بيت واحد عرفت انها للاسف بتشرب مخدرات..وبتكلم اخي كعلاقه ارتباط وانا خايفه جدا تجره معاها للسكة دي انا حاولت معاها ومع اخي بالحسني وبالشدة عشام ينهوا العلاقه دي حتي من قبل لما اعرف مفيش فايدة هددتها اتهمت زوجي انه بيشرب زيها وبفكر ف الانفصال عن زوجي جديا وخايفه اوي وتعبت ي شيخ
  ","

   يعني لمجرد إنها قالت كلمة على زوجك تبقي عايزة تطلقي ؟!
   
   لا إله إلا الله !
   
   ما دمت مشفتيش منه حاجة وحشة = يبقى تتوصي به وتعيشي، وسيبك من الحوار ده كله.
  
"
91111,"
   يا عمو جعانة جداااا وورايا امتحانات ميدتيرم  ومذاكرة قد الجبل ادعيلي اشبع والم المواد
#علوم😟
  ","

   وأنا في سنة أولى .. ليلة امتحان الفيزيكال كيمستري حسيت الدنيا عكت مني !
   
   قوم ايه .. رحت صليت الفجر وحبيت أتخلص من الطاقة السلبية ففت على عم عبده جبت بربع جنيه طعمية .. ودخلت المطبخ استوليت على حلة الرز مع طماطماية وشوية دقة وسميت بالله وطحنت 😬
   
   (أيوه .. بحب جدا الرز بطعمية؛ محدش يستغرب 🙃).
   
   دخل علي أبويا .. آند فيلز لايك: يا وقعة مش فايتة 😳
   
   مش عندك امتحان يا ابني ؟!
   
   أجبته (وفمي مملوء منتفخ): وايه علاقة ده بالأكل يا بابا ؟!
   
   فقفل الباب وهو بيخبط ايد على ايد 😂
   
   المهم جبت في المادة دي جيد .. وفضل الموقف ده نفتكره طوال فترة الكلية ..
   
   والله كان وشه حلو عم عبده 😌
   
   (يلا .. هروح أصلي الفجر وآجي .. لكن بدون طعمية).
  
"
91112,"
   ما المكان الذي تحلم بزيارته؟
  ","

   بصراحة .. أمريكا :)
   
   حصلت على تأشيرتها بتيسير عجيب وحاسس اللقاء قرب.
   
   طبعا قرأت عنها كتير، مميزات ومساوئ وبلاوي .. ومش عارف هتكون بيننا قصة ولا لأ !
   
   هنحب بعض من أول نظرة .. ولا هنقول كل شيء نصيب ..
   
   هضطر لها كباب خلفي مع أوضاعنا، ولا الخير في البعد عنها !
   
   الله ييسر ما يحب ويرضى.
  
"
91113,"
   السؤال بينزل بلايكاته يا عم الشيخ 😂
  ","

   ميرسي 😏
  
"
91114,"
   لو سمحت يا شييخ ، بدي طريقة الكشري المصري عالأصول بتقدر تفيدني؟
  ","

   والله الطريقة سهلة .. بس النفس والايد !
   
   زي احنا برضه ميزبطش معنا المنسف والجميد :)
  
"
91115,"
   حرم علي النار كل هين لين سهل قريب الي الناس 

والله اشعر بالراحة من اجاباتك وانك من هؤلاء الاشخاص 

رضى الله عنك يا شيخ
  ","

   يا رب كذلك .. يا رب .. يا رب ..
  
"
91116,"
   ٧٧٧٧٧ هنا يا مولانا
  ","

   الأيام ستداوي .. اصبر على نفسك.
   
   وادع الله: يسلل سخيمة صدرك.
  
"
91117,"
   غفوة عابرة ازاى يا مولانا  ده ماشاء الله لاقوة إلا بالله حضرتك  نايم نوم أنا مش 
 بعرف أنامه فى المدرج فى الكلية
  ","

   لا في المدرج .. كنت بمدد 😬
  
"
91118,"
   تهت و ضليت !
  ","

   سبحان من قال عنه الخليل:
   
   ""الذي خلقني فهو يهدين"" !
   
   عد للقرب منه وجاهد فيه = يهدك.
  
"
91119,"
   اكتر شي بينرفزك
  ","

   الشكوى التي تعمد لغلق كل أبواب الأمل !
   
   كأنها تبتسم في تحدٍ شرير .. هاتلي حل.
  
"
91120,"
   صورلنا مكتبك 👀
  ","

   في غفوة عابرة وقت الراحة .. التقطها المدير 🙃
  
"
91121,"
   هو صحيح خيرا تعمل شرا تلقى؟ 
وصحيح الشر ملوش سبب ؟
  ","

   بل صحيح:
   
   من سار بين الناس بجبر الخاطر = أدركه الله في جوف المخاطر !
   
   صحيح:
   
   اللي يتاجر مع ربنا ربحان.
  
"
91122,"
   أبى أرجوك ، تجاوزت فى الكلام مع خطيبتى جداً بأسلوب أشمئز منه على غير عادتنا و التزامنا الشديد جداً ، نرجو مغفرة الله و التوبة لكن كل شئ أمامنا مظلم و نشعر أن 
الله سيعاقبنا بالحرمان لما فعلنا ، وجهنا بالله عليك ماذا نفعل هذه أول مره نفعل هذا :(
  ","

   وآخرة مرة.
   
   استغفرا وتوبا وتجاوزا الأمر .. ولا يقنطكما الشيطان !
  
"
91123,"
   ماذا تعني الشهرة عندك؟!
  ","

   أن يعرفني أهل السماء !
   
   آمين.
  
"
91124,"
   ساعدنى وريحنى بالرد النهارده قبل منام بالله عليك انا بحب شخص وهو بيحبنى بس مش بنتكلم علشان حرام هو عرفنى وخلاص وانا جالى عرسان كتير ورفضت علشانه بس جايلى عريس على كلام اهلى مبترفضش  والى بحبه سلبى ومش معرفنى حاجه هو ظروفه صعب يتقدم دلوقتى بس انا كان نفسى يعرفنى وانا كنت هقدر اقنع اهلى بظروفه
  ","

   وافقي على المتقدم لو مناسب .. وابعدي تماما عن التاني، على أي حال.
  
"
91125,"
   حطوا صورة مُبهجة ..
  ","

   من عشاء اليوم .. عزومة باذخة عند الكريم الحبيب، الأخ والصديق، والطيب الرفيق
   
    @k66667
   

"
91126,"
   انا خايفه جداا من كلمة عانس :)
  ","

   ومش خايفة من متزوجة تعيسة ؟!
   
   (عيشي حياتك .. وفوضي لله أمرك).
  
"
91127,"
   عملت مونتاج لفيديو عن حسن الظن بالله واقتطعت جزء من كلامك في برنامج عطر لكن شعار عطر ما بينته في الفيديو 
لسا بكرا رح أعرضه أرجع الشعار ولا ما في مشكلة عندك؟ 
الله يجزيك عنا كل خير
  ","

   عادي يا حبيبي .. خذ راحتك :)
  
"
91128,"
   هو ليه الإلحاد والوساوس العقدية انتشرت خصوصا بين الشباب يا شيخ محمد ؟
  ","

   لفراغهم من معاني الإيمان التي تنميها العبادات، وضعف الزاد الروحي في نفوسهم !
   
   الخرابات مهيئة تماما لهوام الأرض ونجاساتها.
  
"
91129,"
   يا عمّنا كنت خلاص بنام !
رأيتك موجود فذهب النوم 
  يتحدث  Waly😃💚
  ","

   حياك يا حبيبي .. سلملي على اسكندرية الحبيبة 😍
  
"
91130,"
   شخص متقدملي طيب كويس محترم لكن لا اتقبله نفسيا بدون اسباب وتكرر معايا الموقف ده كتير 
يا شيخ كتت اتمني شخص لكنه لن يتقدم وتعلقت بيه لانه ملتزم وبداخله نبته صلاح
وطول عمري بتمني ارتبط بحد ملتزم مش عالم كبير ولا حاجه واللي متقدملي مجرد واحد بيصلي وخلاص ليس قويا ف الالتزام
  ","

   بيصلي وخلاص .. وطيب وكريم = أحسن من أي حد في الدنيا !
   
   ما تضيعيش نفسك وتتعلقي بوهم؛ عشان الندم بعد فوات الأوان وحش أوي.
  
"
91131,"
   بحب خطيبي جدا بس هو في محنه جامده وانا عمري مفكرت اسيبه بس اوقات بحس بعدم رضي جويا وكتير وكتير بفكر بطريقه سلبيه وبحس ان مستقبلي ضلمه واني هتبهدل في عيشتي معاه ودي حاجه مدايقاني مدايقه عشان اوقات بحس اني مش راضيه عن اللي بيحصل
  ","

   ولو بعد الزواج مر بمحنة = هتفكري تطلقي ؟!
   
   وهو فيه حاجة في الدنيا مضمونة ؟!
   
   وهو ده كلام برضه يمشي مع الأصول والإنسانية .. مش هقول الحب والمودة والرحمة ؟!
   
   طنشي هذه الوساوس يا بنت الناس.
  
"
91132,"
   جاوبني ارجوك مخطوبه واعشقه وسنعقد قريبا كنت احسبه متدينا لناخذ بيد بعض الي الجنه ويرفع من همتي في العباده كما تمنيت طوال حياتي اكتشفت مؤخرا جدا لقله الكلام بيننا انه كسول جدا في العباده وايضا لديه افكار واسئله في العقيده تخيفني كثيرا وعندما قالها لي بداء انا ايضا افكر فيها وابتعد عن العبادات انصحني
  ","

   أعوذ بالله !
   
   هو أنتم بالدرجة دي من الهشاشة إن شبهتين تافهين ولا سؤالين ملهمش لازمة يعملوا فيكم كده ؟!
   
   هو الدين هين في قلوبكم لهذه الدرجة ؟!
   
   ارجعي لربنا يا بنتي .. وقربي منه ..
   
   ولو لم ينصلح حاله = فلا تكملي معه.
   
   تتهاونون في الفروض ليصبح قلبكم كخرابة مهيئة للهوام والنجاسات .. ثم تقولون شكوك في العقيدة !
   
   والله لسجدة صدق = تزهر في القلب يقينا، تزول الجبال ولا يزول.
  
"
91133,"
   ليه محدش برد عليا بسأل ومفيش رد 😢 يارب انت ترد عليا
بحس ان وعيي بحدود البر والعقوق ضعيفه جدا وفي حاجات بستهين فيها بعد فتره بكتشف انها من عقوق وبدايق 
دلني عحاجات تفيدني بالموضوع ده ارجوك ومع نصيحه برضه😃
  ","

   أطيعيهم في المعروف .. اعملي كل ما تستطيعين عمله ليسعدهم !
   
   لو حصل نقاش ما أو خلاف في شيء معين لازم نلزم حدود الأدب ..
   
   الصوت ما يعلاش ..
   
   ندعيلهم دايما ..
   
   ونستغفر عن تقصيرنا ..
   
   بس كده.
  
"
91134,"
   هل يهمك رأي الآخرين فيك؟
  ","

   شوف يا آسك كذاب اللي يقول: ما بيهمنيش حد .. أي حد !
   
   احنا كبشر جبلنا على حب الثناء، وعلى الامتعاض من النقد والهجوم، وعلى التأثر والحزن للقطيعة والعداوة ..
   
   لكن الضابط هنا:
   
   هل حب الثناء يجرك لترائي الناس، ولتفعل أي شيء مقابل طلب ثنائهم هذا ؟!
   
   وهل خوفك من النقد يدفعك لكتمان الحق الذي تعتقده ؟!
   
   إن كان جواب أحدنا ""لا"" .. واثقا صادقا .. فلا بأس عليه !
   
   أما بعد ..
   
   فيهمني رأي من يهمونني .. من أحبهم ويحبونني .. من أفيدهم ويفيدونني .. من أحرص على إسعادهم، وبسعادتهم يسعدونني !
   
   كم تهت بنظرة الإعجاب في عين أبي وهو يستمع لخطبتي بين المصلين .. كم أطرب لدعوات أمي بعد مشاهدتها لبث مباشر لي .. كم أشكر الله على لمعة عيون بسرور كنت سببا فيه .. كم أخجل من فضله وأسأله دوام ستره وتمامه، أمام حروف تشعرني أني فعلت شيئا، بصورة جميلة !
   
   حتى أنت يا آسك يهمني رأيك في صفحتنا التي أراها -بمنة الله- جعلت لك شيئا من قيمة (لا مؤاخذة يعني).
   
   كم تألمت لاتهام ما أو نقد ما لم يكن دافعه إلا سوء الظن، دون مراعاة لحق التماس المعاذير .. كم أستعيذ بالله من حزن ما أثيره في نفس أحد، تعمدته أو غفلت عنه.
   
   حسبي أني أحمد الله على درجة ما من النضج صارت تسمح لي بالاستمرار والصبر والرضا .. في كافة أدواري .. ما دام هدفي لاحب الأضواء، ودربي لا تغيب عنه رقابة السماء .. فليقل كل ما يشاء !
   
   ما دمت قادرا على النظر في المرآة، دون استنكار ذلك الماثل أمامي .. ما زال حديثه مألوفا، ويرجو أن يظل بالصدق معروفا.
  
"
91135,"
   وكثيرا ما نغفل .. وننسى أن سعادتنا بين أيدينا !

نطارد الأحلام حتى تنقطع منا أنفاس الرجاء .. ويذبل اليقين حين ينقطع عنه المدد من السماء .. وتضيق بنا الدنيا، وهي أضيق من أن تهب لعطش القلوب الماء ..

ها هنا الحياة .. وها هنا النعيم .. وها هنا تقلص همومك حتى تتساءل: لماذا كنت حزينا ؟!

لا تحرموا أنفسكم
  ","

   من خلوة كهذه في عصر الجمعة .. قبل المغرب بساعة .. الزم مصلاك في مسجدك أخي .. أو في بيتك أختي ..
   
   أكثروا من الصلاة على النبي .. دعوا الدموع تنهمر .. توبة وعهدا وطمعا ورجاء وحسن ظن ..
   
   وتساءلوا بعد ذلك: كيف إذن حال أهل الجنة إن كان هذا ما يزهر في صدورنا الآن ؟!
  
"
91136,"
   ادعيلى بالثبات والفرج القريب بما فيه الخير 🌿🌿🌿
  ","

   الله يثبتنا ويفرج عنا ويرضى علينا .. جميعا ..
   
   تصبحون على خير يا صحبة الجنة 💚
  
"
91137,"
   لماذا خُلِقت النساء ؟
  ","

   لأن آدم كانت يشكو الوحدة في الجنة !
  
"
91138,"
   رأيك فى منتقبه 5 سنين خلعت النقاب عشان عريس اتقدملها و شرط عليها تخلع النقاب و خلعته و تانى يوم من الخطوبه رفعت صورتها ع الانستجرام
  ","

   دعوا الناس لرب الناس !
  
"
91139,"

    https://ask.fm/abuanaaas08/answers/145107668852
   
   ولو الموقف معكوس بالنسبة للبنت وتعبتت ووالدها مش راضى تعمل ايه !
  ","

   تدخل حد يقنعه .. عمها، خالها، صاحب له حكيم .. تستميل والدتها .. وتدعي ربنا بالخير.
  
"
91140,"
   هل من حق الاب ان يرفض زواج ابنه من فتاة يريدها ويهدده ان يقاطعه اذا فعل 

كيف التعامل معه كي يوافق بالله عليك فانا احبها ولا اريد الزواج بغيرها واتحرج منذكر ذلك لابي لانه يظن اننا نتكلم وع علاقة ببعضواخشي اقوله بحبها يتأكد ظنه ويعاند اكثر ظاذا افعل
  ","

   لو ليس له مبرر شرعي لرفضه = من حقك أن تصر وتمضي في الأمر، وأنصحك باسترضائه والدعاء وعدم اليأس ..
   
   ربنا يهديه لك ويوفقك للخير.
  
"
91141,"
   ما الذي تضعه عادة في الساندوتش الخاص بك؟
  ","

   شطة 🌶
  
"
91142,"
   لن يأتي أحد في اللحظة الأخيرة عندما تكون على وشك المغادرة و يمسك ذراعك ليخبرك أنه لم يستطع نسيانك، هذه مواقف أفلام لا تمد للواقع بصِلة.
  ","

   هذا كلام من لا يعرف :)
  
"
91143,"
   لماذا يعتقد غالبية الناس أن حياة غيرهم أجمل من حياتهم ؟ 💔
  ","

   لأن نظرتهم قاصرة، تخدعها المظاهر !
   
   ولأنهم لا يمتلكون قدرة كافية على اكتشاف الجمال الذي بين أيديهم.
  
"
91144,"
   مشكلتى ياشيخ محمد انى عاوز قطعه القماش(حياتى) تفضل بيضه يعنى اما اصلى اصلى كل حاجه معملش ذنوب مغلطش ابدا وان عملت حاجه غلط بيحصل دروب ف كل الحاجات دى مره واحده وباخد وقت على ما برجع تانى وقت كبير
  ","

   لازم فيها نقط سودة .. المهم بياضها يفضل غالب !
  
"
91145,"
   كيفك مع الحب يا شيخ ؟
  ","

   شكلك جديد معانا :)
  
"
91146,"
   فسخت خطوبة مرتين يا شيخ حاسة اني مكسورة الاول ظلمني التاني متقبلتوش  حاسة الناس شمتانة فيا حتي اقربهم ليا وقت الغضب بيقولوا كلام يجرحني .....
  ","

   وكان ممكن تكملي مع حد مش مرتاحة له وتعيشي عمرك تعيسة .. والناس برضه بيحسدوك !
   
   شيلوا الناس من معادلاتكم عشان تستريحوا.
  
"
91147,"
   والله يا شيخ حضرتك مصدر للبهجة و كذلك صحبة الجنة ، الواحد لما بيبقي مضايق ، ليدخل بس يقرأ في الصفحة شوية عند حضرتك ، نفسيته بتتعدل ، ربنا يسعدك يا شيخ دنيا وآخرة
  ","

   يا رب .. يا رب ..
   
   الله يديم علينا النعمة.
  
"
91148,"
   ●●●●
  ","

   مقدر شعورك تماما .. لكن مفيش حل غير تعملي نفسك مش عارفة حاجة، وتدعيله لعل الله بمنه يهديه.
  
"
91149,"
   هوب زميلي في الكلية و طلب يتقدم لي بس والدته هتيجي هي الأول تعقد معايا.. ده طبيعي و عادي مقلقش و لا ايه؟ انا متوترة شوية ،، ارجوك افيدني..
  ","

   عادي جدا .. خدي الأمر ببساطة.
  
"
91150,"
   هل يجب ان تطيع والدتك عندما تطلب منك عدم الغربة مع انه الوضع في بلدي مش بزيادة ولازم اشوف مستقبلي واحسن من وضعي عشان اساعدها كمان ما الحل ؟ استنى الرزق يجيني في بلدي ولا اسافر واعصي الامر
  ","

   حاول تقنعها بكل قوتك لو أمامك فرصة جيدة !
   
   والله سؤالك يقطع القلب .. الله المستعان.
  
"
91151,"

    https://ask.fm/abuanaaas08/answers/145107173236
   
   امي انا كمان كانت دايما تقولي كدا،وكانت دايما تقولي قلبي و ربي راضيين عليكي،وكانت تدعو لي كثيرا حتي قبل سكرات موتها بقليل!! هل دا دليل انها راضيه عني فعلا؟ حتي لو كنت قصرت معاها ف يوم هل ربنا يحاسبني؟ولا لو هيا راضيه عني يبقي ربنا راضي؟رجاءا ادعُ لها💔
  ","

   أبشر بالخير !
   
   وادع لها كثيرا وتصدق عنها.
  
"
91152,"
   سلام عليكم 
جائني عريس وانا الان في فترة تعرف الاهل ماقبل الخطبه .. علما باني متقبلاه كثيرا وهو ايضا 
والدتي حلمت انه جه بغير معاد واحضر معه ملوخيه نشفا ونصف زجاجه زيت 
هل له تفسير ؟
يارب ترد
  ","

   أيوه .. إنه نسى الصلصة 😞
   
   (روقي يا بنتي .. لا تبنوا قرارات حياتكم على أحلام .. استخارة ثم قبول وارتياح = يبقى نكمل بحسن ظن في الله الكريم .. بس).
  
"
91153,"
   ما الافضل لبنت في العشرين
تكملة الدراسه الجامعيه ام الزواج؟
  ","

   حتى لو تزوجت .. لازم تكمل دراستها.
  
"
91154,"
   مكنتش متخيل انك ترد عليا اصلاً لأني كررت السؤال اكتر من مرة وحضرتك مردتش لدرجة اني قولت في اخر مرة بهزار وانا ببعت السؤال الآيه ( وما رميت اذ رميت ولكن الله رمي ) وكانت المفاجأه انك رديت بفيديو كمان الي جانب الكلام 
اشكرك يا حبيبي
  ","

   طب ما تبقاش تنشن بأه كده تاني 😃
   
   حبيبي 💚
  
"
91155,"
   شيخ محمد سؤال لا مواخذه .. هو انت ديما قاعد مسرح شعرك ومهندم كده😂😂يعني تقريبا الفيديو ده كان متصور حاليا😂😂 يعني ع طول كده .. ده حتي الواحد بياخد راحته اما يبقي لوحده وشعره يقف وحالته بالبلا 😂😂وفى ليالي الشتاء كمان😂😂😂
  ","

   لا عادي .. كلنا بيمر علينا وقت النكشة ده 😬
   
   الفكرة إني لا أجلس لكم هنا إلا بعد أن أتوضأ وأتطيب وأبرؤ من حولي وقوتي إلى حول الله وقوته ..
   
   أحب أن ألقاكم بنفسية جيدة؛ لتخرج الحروف فيها شيء مريح.
  
"
91156,"
   السلام عليكم  
يااااااه لما الواحد تكون نفسيته تعبانه بسبب شئ نفسه يعمله ومش عارف..عاوزه ألبس النقاب جدااااا وبقالي سنين بتحايل علي اهلي ويقولولي لما تخلصي دراستك وانا اصلا في سنه رابعه وكل سنه يقولولي كده انا فعلا نفسيتي تعبانه وبفضل ابكي بالساعات حضرتك شايف الحل ايه؟!
  ","

   الحل تجتهدي في المتاح لك من أبواب الطاعات ولا تستنزفي طاقتك فيما تفعلين؛ فهذه من حيل الشيطان !
  
"
91157,"
   ياشيخنا ❤
طلبت اتقدملها ورفضت اعمل ايه وانا مش عارف انساها ؟
عارف ان حضرتك مش بتحب كلمة مش عارف انساها دي بس انصحني اعمل ايه.
  ","

   اسمع ده ونفذ:
   
   - النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
91158,"
   الليل والسما ونجومه ومولانا
  ","

   هو العمر إيه ؟! 😌
  
"
91159,"
   ""ان الصلاة تنهى عن الفحشاء و المنكر""...
لا يفوتنى منها فرضا..و ما زلت على ذنبي..ماذا افعل ؟
  ","

   لا تتركها .. ولا تمل من التوبة؛ حتى يمن الله عليك.
  
"
91160,"
   علفكرة يا شيخ انا سالت سؤال شبيه لسؤال الشاب اللي بيقول انه بيكذب على والدته انه مبسوط ف الغربه وانت مرديتش عليا 😬

بس انا ف بلد افريقيه وخارج بسبب مشاكل امنيه و والدتي اوقات بتخليني اخلف ع المصحف اني كويس 
بحاول اتجنب اني احلف بس في اوقات بعرفش اهرب منها وبتطر اني احلف اني كويس 😊
  ","

   ربنا يرضيك ويحفظك يا حبيبي.
  
"
91161,"
   مش جعان ياشيخ ؟جوع الشتا هل علينا😁
  ","

   يكفينا شره .. الجوع بكل أشكاله :)
  
"
91162,"
   شاف الماده قالها بسبس قالتله ملحق 😃
  ","

   ماما شتمته وبابا نفخه والسنة شالها 😬
   
   (بعيد عن الدار وصحابها يا عم).
  
"
91163,"
   في ترزي شغله كويس جدا في كل الاقمشه واللي عرفتهم ترزيات مش متمكنين زيه اعمل ايه
  ","

   فصلي عنده .. لكن لازم يبقى معاك محرم.
  
"
91164,"
   خطيبتي ست بيت ممتازةوأظنها تتحمل المسئولية بشكل كبير وهي منتقبة وملتزمةولكنها لا تشعر بحالة الشوق والاهتمام واللهفة مثلما أشعر تجاهها ويظهر ذلك في تعاملاتها وتصرفاتها ، للأمانة ليها تصرفات تشير الي انه هناك القليل من هذا ولكن ليس بالدرجة التي أشعر بها تجاهها أبداً وذلك ليس بسبب الخطوبة للعلم رايك؟
  ","

   ناصح :)
   
   عارف هقوله إن ده التزامها بالحدود ..
   
   عموما لو شايف ده طبع فيها: اسمع الفيديو ..
   
   (العلاقات بتمشي كتير بالتكامل، والبيوت بتقوم على الرضا بالمتاح .. ما دام كافيا، مغنيا، قابل للتعايش بسلام).
  
"
91165,"
   حد بيرتاح فى الغربه يا شيخ محمد !
  ","

   حد بيرتاح في الدنيا ؟!
  
"
91166,"
   دلوقتي يا شيخ محمد خطيبتي عاوزة تعمل الحِنَّة في قاعة ويبقى فيها أغاني عادية (طبعا حضرتك عارف) وأنا رافض الموضوع ده و بأقولها اختاري أي حاجة مباحة( مش هأجبرك على حاجة والمباحات كثير بس بلاش نعمل حاجة حرام تقول أهلي مش هيقبلوا وأنا كمان عاوزة أفرح ومتجبرنيش على حاجة و كلام من هذا القبيل .. ايه رأيك؟
  ","

   لو بتصلي وأخلاقها كويسة معاك = المهم القاعة تكون منفصلة؛ مفيش رجالة.
  
"
91167,"
   أحببته من كل قلبي كان حبي الاول كنا عاقدين وانفصلنا وانا الي سيبته لاني اكتشفت عيوب في شخصيته كبيره. اتخطبت مرتين وسبتهم ولم احب احد منهم ولا أستطيع نسيانه قلبي يتألم انصحني أخذت قرار اني مش هدخل حد حياتي تاني الا انا اتعافي من مرض حبه
  ","

   ما دمت أخذت قرار الفراق إذن لم تكوني قادرة على التعايش مع عيوبه !
   
   بالتالي كان الحب سيختنق مع أيام العشرة المرهقة ..
   
   تجاوزي الأمر .. وأبشري بالخير.
  
"
91168,"
   ماما وبابا مطلقين من سنه تقريبا بس ماما قاعده معانا ف البيت وبابا كمان يعني قدام الناس أكن مفيش انفصال.عرفت ان امي متحوزه فالسر من شخص والشخص ده بقالنا سبع سنين ف مشاكل بسببه .واجهت امي بس هي انكرت وانا متاكده.كتبت للشخص ده شتمتةعالواتس امي منهاره وبتدعي عليا هل انا معذوره؟واتصرف واتعامل ازي؟
  ","

   الطلاق مش مشكلة .. زواج أمك مش حرام !
   
   لكن ليه في السر ؟
   
   وليه العيشة دي ؟
   
   ما يغوروا الناس وكل واحد يبحث عن راحته، ما دام لا يخالف شرعا ولا يأتي حراما.
  
"
91169,"
   أبي في قلبه حنية الدنيا كلها أحسن تربيتنا وعلمنا وكان خير عون لنا ولكنه غير ملتزم بالصلاة ادعو له يا أبتي ف قلبي يتقطع الما عليه وانصحني هل من طريق اسلكه لاساعده
  ","

   الله يا رب يهديه ويسدد قلبه ويتوب عليه ..
   
   أهديه شريطا جميلا أو مطوية رقيقة .. وادعيله .. كتييير.
  
"
91170,"
   متغربين احنا.. 
تجري السنين واحنا..
  ","

   والله يا غالي على كل حال .. نبقى أحسن من غيرنا كتير !
   
   الله يربط على القلوب.
  
"
91171,"
   امي بتقولي :انا لما تحب افتكر حاجه تفرحني بفتكر انك بنتي 
نفسي افرحها ...دلني ؟
  ","

   يا للجمال !
   
   اللهم بارك ..
   
   لا تدعي شيئا تستطيعين عمله من أجلها.
  
"
91172,"
   قليل البخت هو اللي لما الشيخ محمد يفتح موبايله يفصل🙄
  ","

   وما يلاقيش وصلة شحن .. ولما يشحن يلاقي باقة النت خلصت .. ولما يجددها يلاقيني بقول: تصبحوا على خير 😛
  
"
91173,"
   حبيته بيني وبين نفسي ومقولتلوش عاللي فنفسي 😂 وحضرت خطوبته امبارح الخاين 😂😂 الله المستعان
  ","

   ههههههه
   
   هتلاقي نفسك في لايف النسيان قرار.
  
"
91174,"
   يا شيخ مُحمد 
هل إثم لو كذبت على والدتي وقولتلها إني بخير ومبسوط في غُربتي
مع إني لا مبسوط ولا نيله بس معرفش أقولها غير كدا علشان متقلقش عليا
  ","

   هذا من البر يا حبيبي !
   
   وبغبطك إنك بتعرف تعمل كده .. لأني بتقفش مباشرة .. من السلام عليكم.
  
"
91175,"
   ممكن التغلب على الفراغ العاطفي ازاي عندي 21 سنه بس مش هينفع ارتباط رسمي عشان فاضلي اربع سنين جامعه
  ","

   تتشطر وتشوف مصلحتك .. تشغل نفسك وتقسم وقتك.
  
"
91176,"
   ممكن تدعى لابى اللى عمره ما ضربنى ولا عمره خلانى اخبى عليه حاجه غلط عملتها لأنه بينصحنى وبيكتفى بلفت نظرى 😍 ممكن تدعى لابى اللى لما باعوز اعمل حاجه هو مش عايزها يا يقنعنى يا أقنعة وممكن يتنازل عن رأيه لو أقنعة 😄 طيب ممكن تدعيلى بزوج صالح مثله ❤
  ","

   الله يحفظه ويكرمه ويرحمه في الدارين كما رحمك ..
   
   ويرزقك وبنات المسلمين قرة عين.
  
"
91177,"
   ارتديت النقاب منذ عشر سنوات باجبار من أمي بعد ان كنت ارتدي خمارا ولكني أحببته مع الوقت وأصبحت لا أتخيل نفسي بدونه.. لكني عندما اختلط بالناس أشعر ينظرون لي باستحقار او اني دون المستوى مع اني صيدلانية ولبسي أنيق جدآ ليس أسودا اهتم بمظهري جيداً وكل من يراني بدونه يمتدح جمالي فانا لست قبيحة كما ابدو به
  ","

   من قال لك أنك قبيحة به ؟!
   
   بل هذا عين الجمال .. اعتزي بما من الله به عليك، ودعي عنك هذا التفكير.
  
"
91178,"
   انا في دوله خليجيه ومش عارف اتعايش نهائيوحالتي الماديه شبه منعدمه والاحوال في مصر حضرتك عارف فيه حل ؟
  ","

   لو في شغل بتاخد منه راتب تاكل وتشرب بس .. اصبر الوقت، ما تاخدش أي خطوة.
  
"
91179,"
   أعوذ بالله من علامات التعجب ربنا يتممله على خير ويكرمه ناس عجيبة والله
  ","

   آه .. عشان كده حبيت أجاوب 😬
   
   سيبوا الناس في حالهم الله يستركم .. كل واحد فيه اللي مكفيه.
  
"
91180,"
   هو محمد ابراهيم الي في كليه طب خطب !!!
  ","

   آه .. من زمان :)
   
   ادعوله.
  
"
91181,"
   أنا مقصرة ف حق ربنا كتير وصلاتي مش منتظمة بس بالرغم من كدا بلاقي ربنا واقف معايا وبيساعدني وبيبعتلي اشارات تقويني في اوقات ضعفي واحتياجي ليه ، خايفة يكون ربنا مش راضي عني وبيخلليني اتمادي وازداد بعد عنه ، هو كدة ممكن يكون ربنا بيعاقبني!؟
جاوبني بالله عليك يا أبي
  ","

   طب ما تصلي وتقربي منه بدل الأسئلة والحيرة دي كلها !
   
   سبحان الله.
  
"
91182,"
   من لما حطيت ف ال fav مبقيتش ترد عليا 
بيس يا شيخ بيس
  ","

   المهم جبنا رجليك وخلاص .. نشوف غيرك بأه 😬
  
"
91183,"
   ايه اكتر حاجه ممكن تفرحك
  ","

   أشوف الفرحة في عيون الناس .. وأكون سبب فيها.
  
"
91184,"
   ومين يا شيخ اللي هتقبل بالعيش والجبنة ؟
انا من الناس اللي يعتبر صرفت نظر عن الزواج بسبب الظروف المادية او بمعنى اصح مش ده اللي كنت رسمه لنفسي 😢😢
  ","

   بنات الأصول كتير والله .. اللي عندها استعداد تتحمل مقابل تعيش مع رجل، يمنحها الأمان.
   
   والرزق جاي بإذن الله.
  
"
91185,"
   اين الملوك التي كانت مسلطنةً
  ","

   بلاش السيرة دي الوقت 🙃
  
"
91186,"

    https://ask.fm/abuanaaas08/answers/145106933620
   
   القلة تشمل أن المستقبل مظلم ، و الشاب سيدخل سوق العمل قريبا فقط ، و أغلب المعارف و الأصدقاء رواتبهم غير مستقرة و تتأخر و أعمالهم غير ثابتة ، هذا هو السمت العام لأغلب الشباب هذه الأيام
  ","

   ما تحسبوهاش بالورقة والقلم !
   
   ٩٥ ٪؜ من الناس الميسورين الآن هيقولوكم إنهم قضوا أيامهم الأولى على الكفاف .. وياما الدنيا شالتهم وخبطتهم، لكن كان ده طعمها الجميل على الحقيقة ..
   
   فيه حد أدنى لو موجود = خذوا الخطوة بلا تردد.
  
"
91187,"
   من أين لي بالقوة 😢؟
  ","

   من السجود الآن.
  
"
