,Question,Answer
75096,"
   تقدم لي شخص و حسيت براحة تجاهه و بعد يومين اتغير الاحساس ماذا افعل
  ","

   تردد البدايات طبيعي جدا !
   
   اعطوا لبعضكم فرصة .. ما دام مفيش سبب منفر.
  
"
75097,"
   يا شيخ احنا هنا ليه و بنعمل ايه أما اخرنا الموت ؟ 
انا فقدت الرغبه ف اي حاجه
  ","

   الموت مش الآخر !
   
   الموت بداية الحياة الحقيقية ..
   
   وعشان تسعد هناك = لازم تدفع الثمن هنا.
  
"
75098,"
   عريس مناسب بس انا اطول منه ب ١٠ سم وعشان مناسب ييحاولوا يقنعونى بس نفسيا انا مش متقبلة هو فعلا عادى؟
  ","

   هو عادي !
   
   بس المهم تشوفي أنت إنه عادي.
  
"
75099,"
   تصدق يا شيخ كلامك دايما بييجي فى وقته بالصدفه ببحث النهارده عن آخر لايف ليك لقيته بيتكلم عن الابتلاء يمكن كلامك طمني ومش ههرب تاني ادعيلي يا شيخ
  ","

   ربنا يسعدك ويوفقك ..
  
"
75100,"
   الطوّل الي تشوفه مناسب،للبنت.؟?✨
  ","

   طول البال .. وسعة القلب !
  
"
75101,"
   الحمد لله ان حضرتك فتحت... عندي رؤية شرعيه كمان شوية وحاسه اني متوترة وقلقانه وعايزة أعيط 😔
  ","

   شعور طبيعي جدا !
   
   خدي الأمر ببساطة .. اقعدي واتكلمي .. وشوفي قلبك هيروح على فين ..
   
   محدش هيجبرك على حاجة ..
   
   ربنا يوفقك.
  
"
75102,"
   والدى شاف اخويا بالصدفه من فتره بيشاهد مقاطع اباحيه وقعد معاه وفهمه اليوم والدتى دخلت الفجر تشوفه نام والا لا لقته نايم وسايب مقطع اباحى شغال نعمل ايه معاه هو عمره 19
  ","

   الصدام والقسوة مش حل في المرحلة دي !
   
   النقاش والمصاحبة والصبر ..
   
   وقبل ده كله .. الدعاء.
  
"
75103,"
   لعبة إلكترونية واحدة يمكنك لعبها لساعات؟
  ","

   دنت كنت معانا بأه يا آسك !
   
   طول ليلة أمس كده 😅
   
   FIFA 19 (only for weekends).
  
"
75104,"
   إتماما للفكرة ..
  ","

   https://m.facebook.com/story.php?story_fbid=2403667639713067&id=100002095644279&sfnsn=mo
  
"
75105,"
   بحب اجوبتك كلها وبستفاد منها جدا وبتغير فكرى عن حجات كتيير اوى 
ربنا يسعدك ويزيدك من علمةوينفع بيك عبادة ياارب
  ","

   الله يسترنا جميعا بستره الجميل ..
   
   ألقاكم يا صحبة الجنة 💚
  
"
75106,"
   رجاء سامحني لو أعجتك 
لكنني والله أتمنى لك من الخير ما أتمناه لنفسي
الله يرزقك و يقر عينك بما تتمناه وزيادة
  ","

   ممتن لك أخي ..
   
   جزاك الله خيرا لحرصك وفضلك ..
   
   رضي الله عنك.
  
"
75107,"
   خلاص وانا موافق يا شيخ 😍😂 عالبركة ونعم النسب والله 😍😅
  ","

   ههههههه
  
"
75108,"
   غ.س ما هو لو رجل مش هيرضى حد يصرف على مراته غيره
  ","

   ما اختلفناش !
   
   بالتالي تعيش معاه على أد اللي هوا فيه ..
   
   ولو أسعدها = يبقى كوخه قصر ..
   
   وبكرة ربك يوسع ويرزق.
  
"
75109,"
   اترضى لابنتك ان تتزوج شابا ويسكنها فى شقة بالايجار
  ","

   أرضى أن يكون رجلا يتقي الله فيها .. وأجيبله أنا الشقة !
  
"
75110,"
   عظيم حضرتك اوي ماشاء الله وردك جميل 
انا اطلقت بسبب غبائي ده بردو ع أمل إنه يتغير وف الاخر اما ربنا وسع عليه شوية نزل من سافرة ع بابا عشان ينهي الجوازة يعني هو لا هيبقى عليكِ ولا ع إي عشره بينكم اساسًا وحقيقي انا كنت بقرف إن ابصله بعد سب الدين وكنت بقوله حرام .. بس الحمد لله اتحررت خلاص من الهم ده
  ","

   حمدا لله على سلامتك.
  
"
75111,"
   يا شيخ رجاء لا تنزعج من سؤالي
لكن أنا أسألك بشكل جاد
هل من الممكن أن أرشح لك عروساً للزواج؟
  ","

   جزاك الله خيرا ..
   
   مش منزعج .. ومش موافق.
  
"
75112,"
   هى ف اصل بنت عمى من زوجه تانيه والزوجه دى كانت بتشتغل رقاصه وعليتهم مش كويسه
انا بقوله الجواز قبل ميكون ولد بيحب بنت بيبقا نسب بين عالتين
وهو سنه صغير اصلا 22سنه
  ","

   اقنعوه وفهموه !
   
   ولو البنت نفسها كويسة = ممكن تدوهم فرصة سوا .. ويبقى يحجم علاقتها بأهلها.
  
"
75113,"
   يا مولانا اخويا بقا يكرهنا علشان رافضين بنت معينه انا مش عايزه اخسره اعمل معاه ايه وهى بقا رده غليظ ووديما كارهنا وقاعد لوحده
  ","

   أنتم رافضينها ليه ؟
  
"
75114,"
   ولكن الاهل في الحاله دي والناس مش هيسيونا ف حالنا!
  ","

   هوني عليكِ..
   
   درب الجنة ليست عليه لافتة ""للمتزوجين فقط"" !!
   
   - يا أيها المجتمع الجاهل ليس ذنبها أن النصيب لم يأت بعد..وقد لا يأتي..
   
   - يا (طنط حِشرية) ليتك توفرين يدك بجانبك؛ فهي لا تنتظر منك (طبطبة)..وليتك لا تتعبين شفتيك باستحضار التأثر حين (المصمصة) المعتادة مع الدعوة بابن الحلال يدق الباب..
   
   - يا أيتها الأم المشتاقة لحبيبتها في الفستان الأبيض..امسحي دموعك واحمدي الله..
   
   احمدي الله أنها (قاعدة في أرابيزك) بصحتها وعافيتها ودينها..وكرامتها..
   
   كرامتها التي قد يبعثرها نذل جبان لا يرقب فيها إلّا ولا ذمة..لا تأبهي بأحد من الناس..هكذا هم الناس..
   
   سيحسدونها إن كانت سعيدة في بيت زوجها، ويجرحونك بنظرات الحقد..
   
   وسيقتلونك معها لو أتتك يوما غاضبة أو على شفا طلاق مع صغير على كتفها برصاصات الشماتة، ونصائح السماجة من ألسنة حِداد..
   
   احمدي الله أنها مكرمة في بيت أبيها..(واللي مش عاجبه يشرب من البحر)..
   
   - يا أيها الأب الذي يرنو لقطف ثمرة تربيته..أنت لم تربها لتتزوج وتنجب..وتأتيك بمن يسعد قلبك بكلمة ""جدو""..
   
   أنت ربيتها لتعبد الله..والأصل ألا تحرص على تزويجها إلا ليكون عونا لها على هذه المهمة السامية..
   
   احمد الله أن ابتلاها بالمنع..كما ابتلى غيرها بالعطاء..
   
   احمد الله أن متعك بحنانها في البيت..وصوتها بالقرآن يعطر أركانه..
   
   احمد الله أن أبقى لك من تجيب نداءك..وتمسح أوجاعك..وتتفاعل مع حديثك..
   
   احمد الله أن رزقك بمن قد تكون -دون إخوانها وأخواتها- سببا لدخولك الجنة..
   
   - يا من تزوجتِ..لست أفضل ممن لم تزوج..أنت رهن الابتلاء مثلها تماما..ورزق الله لا يتوقف على جمال، ومستوى تعليمي أو اجتماعي..
   
   - يا من لم تتزوجي..فرغك الله لعبادته، فاغتنمي..في حياتك أشياء جميلة، فاستثمري..فقط انظري من علٍ، بعين السمو على دنيا -بكل ما فيها- حقيرة..
   
   - يا أيها الناس كلكم مبتلى..بالخير والشر..بالنعمة وسلبها..بالزواج وعدمه..
   
   ""ليبلوكم أيكم أحسن عملا"" !!
  
"
75115,"
   يا شيخ هو انا لو طلعت شهر عسل وكل حاجة دلوقتى مكلفة مع العلم انى هسكن فى شقة ايجار هل دا تبذير انى مبحوش لبعدين او انه فيه ناس مش لاقية تاكل ولا اطلع وضميرى مرتاح ؟
  ","

   اطلع وافرح !
   
   ربنا يسعدكم ..
  
"
75116,"
   في واحد كان مرة كاتب انه واحدة من قرايبه عمرها ٤٠ سنة واتجوزت في الاجازة دي، مفيش حاجة مستحيلة ورزقك هيجيبك ان شاء الله
  ","
  ….
  "
75117,"
   ولو مجاش خالص
  ","

   يبقى الجنة قريبة !
   
   وفيها الأمنيات كلها ..
  
"
75118,"
   ابدأ اقلق اني وصلت للعنوسة من سن كان ياشيخ؟
وجزاكم الله خيرا
  ","

   ما تقلقيش خالص !
   
   نصيبك هيجيلك في وقته.
  
"
75119,"
   هنا ✅✅✅
  ","

   لازم ينتهي.
  
"
75120,"
   غ.س يا شيخ محمد الناس عندها كمية ضعف وخوف غير مبرر ليه تقبلي الإهانة علي نفسك انك تعيشي من غير زواج أهون من هذا الذل المضجع ربنا يبارك لك يا شيخ وتوعّي الناس متخافش ويبقي عندها قرار
  ","

   الله يعين.
  
"
75121,"
   شيخ طب انا خطيبي عصبي اوي وممكن لما نتخانق يشتم ويغلط في أهلي بدون قصد او يقول غوري انتي واهلك اسيبه؟
  ","

   اللي يقول كده الوقت = هيموتك ضرب بعد الزواج !
   
   اللي ما يحترمك أنت وأهلك = تبقي معندكيش كرامة لو كملت معاه.
  
"
75122,"
   عافانا الله من عشق دور الضحية والتلذذ بالذل والإهانة !!
  ","

   صدقت !
   
   هو مرض محتاج علاج فعلا ..
   
   عافانا الله والمسلمين.
  
"
75123,"
   انا تجوزته بكيفيوحتى اجبرت اهلي عليه ماكنت متوقعه هيك طباعه ومع هيك ماقدرت افسخ الخطوبة على امل يتعدل...
  ","

   معدتيش تتكلمي تاني لو سمحت !
   
   أنت قفلت لي الليلة ..
   
   والحمد لله، نظرتي ما خيبتش .. لا تستحقي مجرد التعاطف.
   
   قد نصحتك .. وأنت حرة ..
   
   يا تنفدي بجلدك .. يا هتخسري دينك ودنياك.
  
"
75124,"
   احب أقولك أنا نفس بنتك وجاية لك من المستقبل محطمة نفسيا بشكل بشع رجاءا احميها بكل الطرق وكويس إنك استوعبتي دا وحاسة بيها أنا أمي للأسف الشديد جدا كانت بتشجعهم عادي عندها ☺💔💔
  ","
  ….
  "
75125,"
   الاهل اكتر ناس سبب ف دمار اولادهم ليه ياشيخي😢😢😢😢😢؟
  ","

   مش الأهل أد الضعف والغباء والجبن عن اتخاذ القرار الصحيح !
   
   محدش بيتجوز غصب عنه .. مهما حصل.
  
"
75126,"
   غ. س. طب انا جوزي راجل خشن لكنه حنون وبيراعي مشاعري وبيعتذر قبل مايغلط حتى، المشكلة اني حساسة وبحبه واتأثر بسرعة بأي غلطة منه ولو صغيرة ، اعمل ايه؟
  ","

   تبوسي اديه كل يوم .. وتبوسي ايدك وش وضهر؛ شكرا لربنا عليه.
  
"
75127,"
   فيه اهالي يجبرون بناتهم على الزواج
  ","

   يغوروا !
   
   لو قتلوها = أهون من استمرارها في سيناريو زي ده.
  
"
75128,"
   ياشيخ بيضربها م ايام الخطوبه ولا انا فهمت غلط !! 
يالله ازاي رخصت نفسها كده
  ","

   اللهم عافنا .. اللهم عافنا .. اللهم عافنا ..
  
"
75129,"
   طيب والحل انت ما اعطيتني حل... غلطت اني ما فسخت الخطوبة بس كنت متمسكه عشان اهلي عز علي يشوفوني افسخ خطوبتي بس الحل ايه
  ","

   إن كان كما تقولين = فزوجك كافر؛ يسب الله !
   
   ولا يحل لك البقاء معه .. ولا أن يأتي منك ما يأتي الزوج من زوجته.
   
   وابقي خلّي أهلك ينفعوك.
  
"
75130,"
   لو اهلي هزارهم وتعصيبهم على طفلتي مليء بألفاظ سيئة وصعبة ..وصعب أغيرهم أعمل ايه.. ممكن أقلها ترد.؟
  ","

   لا .. مفيش أبدا مسامحة في الزاوية دي !
   
   هتقبلي حد يقتل بنتك أدام عينك ؟
   
   هم بيغتالوها نفسيا برضه.
   
   خليك حاسمة وارفضي أي إساءة لها.
  
"
75131,"
   ي شيخ الشتيمه حرام😂
  ","

   دي مش شتيمة !
   
   ده ألطف توصيف للحال ..
   
   عافانا الله والمسلمين.
  
"
75132,"
   عشان الاختبار من الاول
ولا في حاجة تانية؟
  ","

   من الخطوبة عنيف وبيسب ومعندوش دين !
   
   كانت منتظرة إيه مثلا.
   
   وكل مشكلتها أحمل ولا لأ !
   
   أنا لا أستطيع مجرد التعاطف مع مثل هذا ..
   
   لو عظم شرع الله في قلبها = محال كانت تكمل مع واحد زيه يوم من بدري أوي.
  
"
75133,"
   انا فتاة متزوجه من خمس شهور وزوجي سيء الطباع انا خايفه يحصل حمل في الوقت الحالي بسبب شخصيته العنيفه وبضربني وهو من الخطوبة انسان عنيف وبيغلط وبسب كثير وبسب حاجات كبيره ممكن توصل لسب الذات الإلهيه والدين،خايفه على نفسي منه، هو بقاله اسبوعين مصالحني ومعطيني وعد انه يتغير وهو كويس طول الاسبوعين...يتبع
  ","

   معذرة .. أنت فتاة غبية.
  
"
75134,"
   والله يا شيخ بقيت اكتب السؤال عندك وامسحه لفقدى الامل ف الرد اعانك الله
  ","

   سامحني.
  
"
75135,"
   طيب انا متجوزه و زوجى مسافر 
وقاعده ف بيت ابويا . (واخدين شقه ف بيته بالإيجار )

هو صعب جدا وم فيش حاجه اسمها اخرج اغير جو ولو وافق يبقى ارجع بالكتير ع المغرب 

اذنى بقى من زوجى اللى مسافر ولا من والدى
  ","

   زوجك طبعا.
  
"
75136,"
   والله انت الى حبيبي يا شيخ محمد 😍😂 بس عالاقل اشرح وجهة نظرك طالما انا غلط وانا معترف
  ","
  😘😘
  
  ركز معايا يا غالي ..
  
  أنا لما سألت صاحبة السؤال الأصلي عن زوجها بيصلي .. سألتها ليه ؟
  
  لأن اللي بيصلي غالبا -مهما كان مذنب- فيه باب تقدر تدخل منه تخوفه فيه بالله الذي يسجد بين يديه، ويطلب منه الهداية 17 مرة في اليوم !
  
  أما اللي ما بيصليش فغالبا برضه ايدك منه والأرض .. قلبه قاسي وصلته بالله مقطوعة وضعيف حتى كأنه ريشة في مهب ريح.
  
  تمام ؟
  
  طيب لما واحدة يتقدم لها واحد يقولها مش بصلي بس هحاول وساعديني .. ليه بنقول ارفضي بلا تردد ؟
  
  عشان فيه احتمالين:
  
  الأول:  إنه يكون صادق فعلا ونفسه يتوب وده نقوله تب وأصلح حالك وعش فترة ثبات تثبت فيها صدقك بينك وبين الله ثم تقدم لبنات الناس .. لأن مش مسؤولية بنات الناس يصلحوك أو يراقبوك ويشجعوك خالص في زاوية أساسية زي دي .. الزواج مش مؤسسة علاج، كل اللي عندي أزمة أو ذنب أو مشكلة يعلقها عليها إنها هتصلحاله لأن ده ما بيحصلش .. وبتتحول العلاقة لاستنزاف وإرهاق !
  
  احنا لما بنوافق على حد .. بنوافق على أساس إنه هيفضل على وضعه الحالي زي ما هو .. بمميزاته بعيوبه ..
  
  بالتالي لازم يبقى الوضع الحالي مُرضي ومريح.
  
  الثاني:  وده الاحتمال الغالب للأسف إن صاحبنا بيعيش الدور عشان بسلامتها تصدقه وتقول وماله .. هشجعه وهاخد بإيده وأكسب ثواب .. وبكرة وبكرة وبكرة .. هيبطل السجاير ويعيش إنسان جديد !
  
  وهو لو عايز يبقى إنسان جديد فعلا ليه منتظر يعني لغاية ما يتقدم لحد .. ويقول بحاول أنتظم في الصلاة، وساعديني ؟!
  
  بيسبك الموضوع فترة الخطوبة عشان يبان إنه بيحاول أهو وكويس ..
  
  وبعد الفرح وهيصة الناس .. تقع الفاس في الراس .. وصاحبنا ضمن خلاص ..
  
  وترجع ريمة لحالتها القديمة !
  
  وهيبقى أفضل إجابة في أحسن الحالات يقولها:
  
  ادعيلي .. ربنا يهديني ..
  
  وتيجي تشتكي وتقول:
  
  زوجي ما بيصليش .. أعمل إيه !
  
  تقولي أنت بأه:
  
  طب ما هي ممكن تتزوج واحد بيصلي .. وبعدين ينتكس ..
  
  نقول:  مش كتير .. اللي داق حلاوة الصلاة والقرب بتبقى في دمه، يموت لو بعد عنها !
  
  لكن عموما لو حصل .. بتبقى عملت اللي عليها وأعذرت لله لأنها قررت بالحال اللي شايفاه ..
  
  وبتبقى فيه فرصة ربنا يهديه ويرجع تاني.
  
  تمام ؟
  
  تمام 💚
  "
75137,"
   حلمت اني بقول لحضرتك ان عندي مشكلة ف العقيدة وده قلل حفظي للقرآن ف حضرتك فرشت حصيرة عالارض وقعدت عليها ومسكت كتاب وقعدت تشرحلي منه
  ","

   هو غالبا حديث نفس !
   
   بس خير .. الله يجعله خير ..
   
   وفقك الله وسددك.
  
"
75138,"
   الاسكندرانية هما اللي المفروض يغيروا مفردات كتير 😃😃
  ","

   الاسكندرانية يقولوا اللي هما عاوزينه 😃
  
"
75139,"
   انا فرحت جدا لما عرفت ان حضرتك من المنصورة ممكن بقى ابقى اشوفك فى الجامعة ؟؟ ..
  ","

   لو هتعزمني عند بافلو ماشي 😁
  
"
75140,"
   ما المواصفات الرئيسية اللي اركز عليها ف اختيار شريكة حياتي؟
  ","

   https://www.facebook.com/m.atiia.soliman/videos/1349637431782765/
  
"
75141,"
   في واحد بيحبني يا شيخ وحاول يكلمني مسنجر فانا عملت بلوك ،جه تقدم لاهلي ولكن اترفض ،حاول يبعتلي تاني وقالي انه متمسك بيا فعملت بلوك في كل الابلكيشن علشان ميبعتش تاني وصلتني اخبار من قريبته انه مكتئب من يومها ومش طايق حد وتعبان جدا ،انا حاسه بالذنب من ناحيته بس مش عارفه اعمل ايه
  ","

   مفيش في إيدك حاجة للأسف !
   
   كان ممكن قبل البلوك ما دام الولد جاد كده .. تعتذري له بإن أهلك رفضوا وأنت مش هتقدري تعملي حاجة، وربنا يسعدك ويرزقك ..
   
   وتقومي عاملاه ..
   
   عموما كويس ..
   
   ما تقلقيش.
   
   ربنا يعافيه ويعوضه خير ..
  
"
75142,"
   انا يتيمه ومعنديش حد ينصحني ،ومحتاجه نصيحتك جدا بالله عليك ،انا جايلي شغل في خارج البلاد ،وخايفه اسافر الدنيا تلهيني وانسي حياتي ،اعمل اي اسافر ولااي ؟
  ","

   لو تأمني على نفسك وإقامتك = مفيش مشكلة.
  
"
75143,"
   🌹🌹🌹
  ","

   الحالة دي عند ناس كتير !
   
   لو الدكتورة قالت لك مفيش مشاكل = ما تقوليش، وما تخافيش.
  
"
75144,"
   لا حول ولا قوة الا بالله ياشيخ رفقا 
دا بدل ما تقولها ساعديه وشجعيه طالما بيحااول
  ","

   بس يا حبي.
  
"
75145,"
   ليه ياشيخ ماهي قالت إنه بيحاول وعاوز يتغير ؟
  ","

   يتغير مع نفسه !
   
   الزواج مش مؤسسة إصلاح ..
   
   والغالب إنه بيحاول طول ما هو مش ضامنها !
   
   لما تبقى معاه خلاص = بيطنش.
   
   اللي ما يتغيرش لله = مش هيتغير عشان حد.
  
"
75146,"
   خطيبي زعلان مني علشان هروح رحله و قولتله قبلها ب٣ ايام بس وانا فعلا نسيت علشان صاحبتي اللي حجزت و جهزت كل حاجه مش انا وضحتله كل حاجه و حكيتله اللي حصل بالظبط و لسه زعلان هو المفروض اني اخد اذن منه اصلا او له حق يزعل مني ؟!
  ","

   إذنك مع أبيك ما دمت في بيته.
   
   عموما هدي الأمور وفهميه ..
   
   الأسلوب يلين الحجر.
  
"
75147,"
   طيب ي شيخ لو متقدملي حد مش بيصلي بس بيحاول وانا شفت فكلامه انه عايز يتغير في الرؤيه اعمل ايه؟
  ","

   ترفضي بلا تردد.
  
"
75148,"
   ادعيلي ي أبا انس ربنا يهديني ويرزقني الخير
  ","

   ربنا يهدي قلبك، ويرضيك ويسعدك بما رزقك.
  
"
75149,"
   لا بقي احنا في برمبال بنقولها دلوقتي 😂😂😂😂
  ","

   طب وأنا مالي !
  
"
75150,"
   اه بيصلي
صحيح مش ف وقتها وان كان عنده حاجة بيفوت عادي وبعدين يصلي كله مع بعض
وكمان يا شيخ اكتشفت مؤخرا انه بيكلم بنت
  ","

   تواجهيه بلطف وحسم !
   
   وتخوفيه بالله ..
   
   وتعطيله فرصة يتصلح ..
   
   فإن كان وإلا تنتقلي للتهديد.
   
   واحرصي ما تحمليش الوقت ..
   
   ربنا يهديه.
  
"
75151,"
   قصدك دلوقت 😂
  ","

   لا بأه .. احنا في دكرنس بنقولها كده !
   
   أنا غيرت مفردات كتير .. بس دي مش هغيرها 😌
  
"
75152,"
   هو مش بطر وحقيقي دايما بقول انه العوض ليا بس غصب عني عشان مش قادره انسي اللي كنت بحبه:""((
  ","

   كلام خايب .. مش بحبه.
  
"
75153,"
   متجوزة ليا سنة وجوزي للأسف بيسمع فيديوهات خارجه وحاجات مش كويسة وبيبعت لأصحابه واصحابه بيبعتوله
انا مضايقة جدا بسبب الموضوع دا
ومش عارفة اعمل ايه
  ","

   بيصلي ؟
  
"
75154,"
   فرحي قرب و عابدين ارسل له ألف باء فراش الزوجية ولا بلاش؟
  ","

   قصدك عاقدين.
   
   أيوه المفروض تقرؤوه الوقت.
  
"
75155,"
   يارب ترد طب لو دينياً وخلقياً تمام بس لاشكل ولا اجتماعياً زي م انا عاوزة واهلي بيضغطوا عليا انا الصراحة رفضت كذة مرة اني اقعد معاه بس كلهم بيلوموني له كذا سنة بيحاول وانا مبقيتش عارفة اعمل ايه انصحني
  ","

   لو مفيش مجال لقبوله عندك = ارفضي.
  
"
75156,"
   خطيبي محترم وكويس جدا وبيحبني بس للأسف انا مش حاسه اي حاجه عشان كنت بحب غيره قبل مايخطبني اسيبه عشان كده ظلماه ولا اعمل ايه:""((
  ","

   بل انسي اللي فات .. وركزي معاه، واحمدي ربنا عليه !
   
   ده البطر بعينه الحقيقة.
  
"
75157,"
   السلام عليكم ورحمة الله كيف اجعل قبره روضه من رياض الجنة
  ","

   أنره بكثرة الاستغفار .. وتلاوة القرآن ..
   
   ولا يكن في صدرك غل للمسلمين.
  
"
75158,"
   انا عايزة افهم الحياة يا شيخ ارجوك
  ","

   مش هتفهمها إلا لما تتمرمط فيها !
  
"
75159,"
   جايلى عريس هو محترم وشغال كويس وسمعته كويسة ومرتاح ماديا بس فيه فرق ١٠سنين بينا وانا شيفاهم كتير انا عندى ٢١سنه وهم مستنين قرارى عشان يجى واقعد معاه وانا محتارة جداا
  ","

   اقعدي .. وبعدين احكمي.
  
"
75160,"
   الدفعة الجديده بقا يا شيخنا..
الله المستعان
  ","

   ناس كتير داخلين يقولوا باللين .. وشديت عليها .. إلخ ..
   
   وطبعا واضح إنهم جداد معانا وما يعرفوش إن ريقي نشف في الكلام ده من 3 سنين.
   
   بالتالي أظن إني أسست قاعدة معرفية وقاعدة أيضا من الطبطبة في هذه الزاوية بما فيه الكفاية ..
   
   يبقى اللي يكرر الغلط محتاج خبطة تفوقه .. خبطة حرص وشفقة، مش قسوة ولا تيئيس عياذا بالله.
   
   واللي يتعب نفسه بس شوية ويدور في الأرشيف هيلاقي كلام كتير أوي .. فما تسارعوش للنقد الله يرضى عنكم قبل ما تفهموا كويس ..
   
   احنا أول حد هنا قال:
   
   غلّي نفسك & كن رجلا
   
   وهنفضل نقولها ونبلغها بعون الله .. وإن اختلفت الأساليب حسب ما يبدو لنا مناسبا ..
   
   والله يعفو عنا وعن المسلمين.
  
"
75161,"
   يعني أنت يا ""شيخ"" شايف إن التفكير في ""تعدد الزوجات"" مرض محتاج ""الشفا منه""؟
  ","

   اقرأ ده يا عم الفذلوك يا "" أبو قوس "" ..
   

    https://m.facebook.com/story.php?story_fbid=1947123405367495&id=100002095644279&sfnsn=mo
   

"
75162,"
   أمتي أقول إن الشخص ده فعلا ظلمني ؟
  ","

   اللي يدخل حياة حد لمجرد العبث = ظالم !
   
   واللي سمح له بهذه المساحة تحت أي مبرر في غير طريق سليم = مشارك له في ظلم نفسه.
  
"
75163,"
   ايه راي حضرتك ف الاب الي بيتحكم ف عياله ودايما يستقل برايهم ويضعف ف شخصيتهم حتي وهما كبار المفروض التعامل معها ازاي ؟؟؟؟؟
  ","

   لو فيه مجال للنقاش .. ولو من حد حكيم يفهمه = يكون كويس جدا ..
   
   الأصل إن ده بيكون بدافع الحب .. ولو بصورة مؤذية ..
   
   وده يمكن التعامل معه.
   
   أما لو بدافع اضطراب نفسي ..
   
   فده يطّنش تماما .. مع التزام الأدب في معاملته.
  
"
75164,"
   اللي حبّ مش هيسأل نفسه السؤال ده ..
  ","

   برافو عليك !
   
   أو اللي سمت نفسه لدرجة من السلام يرجو بها عفو ربه .. وبس.
  
"
75165,"
   للتأمل ..
  ","

   في العلاقات المنتهية، غالبا ما يلجأ الطرف المظلوم لسؤال متكرر:
   
   "" عايز أعرف عقابه عند ربنا إيه ؟! ""
   
   ونستطيع تفهم هذا في ظل الرغبة في الانتقام والغيظ الدفين الذي يصاحب دوما النهايات غير النبيلة.
   
   وليس الحل في مثل هذه الحالات أن نتمادى مع إجابة هذا السؤال (من باب المواساة وتطييب الخاطر) في التفنن في ذكر أصناف العذاب؛ الحسي والمعنوي، الدنيوي والأخروي .. ولا مانع من وضع بعض التحبيشات بدعوات -وصاية- بكل أنواع الشرور !
   
   هذا لا يفيد صاحب السؤال بأكثر من التمادي في ألمه وارتقاب عدالة السماء .. التي قد لا يراها بعينه ..
   
   وإنما الواجب هنا أن نلفت نظره بصفة أساسية للاهتمام بحال نفسه الآن، بصرف النظر عما يؤول إليه حال الطرف الآخر .. لاحتمالات، وهي:
   
   1) أن يكون الآخر ظالما فعلا ويعجّل الله له عقوبته في الدنيا، أو يملي له بالاستدراج ببعض النعم ليستوفي عقابه في الآخرة.
   
   2) أن يكون الآخر ظالما فعلا لكنه يتوب لربه ويصلح حاله معه .. وتمضي حياته للأفضل.
   
   وفي هاتين الحالتين غالبا ما يُفتن الطرف الذي أوقف حياته للترقب وينتقل لسؤال:
   
   "" هو ازاي يظلمني ويجرحني وحياته تمشي، وأنا حياتي وقفت ! ""
   
   وقفت لأنك أوقفتها .. وتعلقت بأماني التشفي؛ غافلا عن حكمة الله في تدبيره وأقداره.
   
   3) أن يكون الآخر ظالما فعلا .. لكن السائل نفسه مشارك له في الظلم لما سمح له وساعده على التجاوز والتعدي لحدود الله .. فلما عوقب بذنبه جاء يصرخ:  أريد حقي .. وما عقابه عند الله ؟
   
   ولو يدري لحمد الله على هذا الألم؛ كفارة لذنوبه .. ولتعلم جيدا من الدرس، أن من عصى الله بشيء عوقب به !
   
   إلا من تاب وأصلح.
   
   4) ألا يكون هناك ظلم أصلا، بل دور مظلومية تميل له بعض الطبائع من باب الهروب الذاتي من مواجهة المشكلة وتقييمها والاستفادة من دروسها.
   
   وكما رأيت ..
   
   فكل هذه الحالات وغيرها لا يصلح معها إلا الانشغال بأن تستمر حياتك أنت .. وأن تتعافى أنت .. وأن تتعلم أنت ..
   
   وأن تصلح حالك مع ربك أنت !
   
   وأن تبشر بخير قادم .. سيطرق بابك .. أنت.
  
"
75166,"
   هما كلهم كدا يا شيخ انا في الاول كنت بقول لا بس من كتر البشوفو مبقتش فاهمه حاجه
  ","

   لا مش كلهم ولا حاجة !
   
   العاقلون كثر .. ولله الحمد.
  
"
75167,"
   يا شيخ انا وهو عاوزين نبطل نتواصل ومش عارفين نتحكم في الموضوع .. كل يوم نبطل نتكلم ونرجع اليوم اللى بعده .. مفيش طريقة غير البلوكات و لا نرزع بعض بلوكات بقي وخلاص
  ","

   ارزعوا 😃
   
   واصبروا واثبتوا ..
   
   وعيشوا حياتكم .. ولا تعجلوا ..
   
   نصيبكم هتاخدوه.
  
"
75168,"
   عايز اجمع بين خطيبتي و صاحبتها اجيبهالها إزاي
  ","

   روح قولها !
   
   ومن مكاني هذا بنصحها تهرب بجلدها.
   
   ربنا يبصرها .. ويشفيك ..
  
"
75169,"
   اسم تُحب أن تُنادى به؟
  ","

   من الناس:  أبو أنس.
   
   من أمي:  حمادة.
   
   من بابا:  حكوش / حبيبي.  😁
  
"
75170,"
   لماذا وصلت العادات والتقاليد إلى هذا الحد من التوغل في حياتنا اليومية وجعلها تسلخ الدين من بعض أمورنا
  ","

   الإنسان السوي لا بد له من قواعد تحكمه !
   
   فإن لم يستسلم للدين القويم = استعبدته الأهواء والأفكار والعادات.
  
"
75171,"
   ياشيخ انا بحب واحد اوووي اتعرفت عليا ع الاسك واتكلمنا في حدود يس انا حبيته وهو كمان حبني 
بس مش هاعرف اتكلم معاه لانه حرام وخايفه وفعلا يعدت عنه 
بس لسه بفكرفيه 
وعايزه ابعد خالص مش عايزه حاجه حرااام في حياتي
ولو هايكون من نصيبي عايزه حياتي تكون من البدايه صح 
اعمل اي ياشيخ
  ","

   أوووي ؟
   
   أوي أوي ؟
   
   من كلمتين فارغين ووعود في الهوا ..
   
   اتقي الله .. ثم احترمي نفسك وأهلك .. وغلّي نفسك.
   

    https://www.facebook.com/m.atiia.soliman/videos/1305808432832332/
   

"
75172,"
   نفسي اتوب ياشيخنا بالله عليك ساعدني انا ف عرضك
  ","

   لا يحجبك عن باب الله أحد !
  
"
75173,"
   كلنا كده يا شيخ والله ربنا يديمك نعمة
  ","

   ويديمكم ..
  
"
75174,"
   يا شيخ بابا بقاله فترة بيشتم ماما ب الفاظ وحشة جدا وانا انا بزعل وتلقائي معاملتي بتتغير معاه خايفة اكرهه وساعات برضو بيشتمنا بالالفاظ دي مع إننا مبنبقاش غلطانين واوقات بيقول انه معتش قادر يصرف علينا وانا الكلام بيأثر فيا وبقيت ادور على شغل عشان مقولش عاوزة فلوس حاسه اني عبأ عليهم ومش عارفة اعمل اي
  ","

   طنشيه خالص .. ربنا يشفيه.
   
   حافظي على روحك ونفسيتك، معلش ..
   
   تتعدل بإذن الله.
  
"
75175,"
   ياشيخ سمعت ان ابن عمي عايزني سمعت الكلام دا من اخته وانا كمان بصراحه مايله ليه لو دعيت ربنا بيه ابقي كدا برخص نفسي؟
  ","

   ادعي ربنا يقدر الزواج بينكما .. إن كان خيرا لكما.
   
   وعيشي حياتك .. وما توقفيهاش على التعلق ..
   
   سيبيها لله .. نصيبك هيجيلك.
  
"
75176,"
   حضرتك كنت الايد اللی مسكتنی قبل ما اغرق 
لولا حضرتك كان زمانی موت
  ","

   الله يجبر خاطرك !
   
   كلنا مجرد رسايل ربنا بيبعتنا لبعض ..
   
   وزي ما أرجو ربنا يوفقني لده ما حييت .. فأنا طامع فيه لا يحرمني غوثه أبدا.
  
"
75177,"
   انتو بتعملو فى نفسكو كدا ليه بجد
  ","

   ربنا الهادي ..
   
   يعافيهم ويحفظنا.
  
"
75178,"
   معليش يا شيخنا ...ما تزعلش نفسك ...حاسس بيك و الله💚💚
الله يهديكي يا صحبة السؤال ..
ااقولك انا ...غلي نفسك ...غلي نفسك ...غلي نفسك
  ","
  🥺
  
  الله يعين.
  "
75179,"
   غ.س  تتعلمى من خطأك وتصونى قلبك وتغلّلى نفسك
  ","

   بفكر أسيبلكم الصفحة بأه .. تشتغلوا ..
   
   الواحد عاوز يحس إنه ربّى أجيال 😃
  
"
75180,"
   لو فى حل اقدر اعمله كنت عملته ...لكن كل اللى بحاول اعمله انى ادعى ربنا يجمعنا وسيبه الامر لله واحده ..لكن الموضوع متعب جدا  وانى اتجاوزه صعل  ومش لقيه حل
  ","

   أنا زهقت .. والله زهقت.
   
   لا يا ماما !
   
   أنت كده بترخصي نفسك أوي ..
   
   بترخصيها من ساعة ما سمحت بعلاقة زي دي.
   
   وكمان بعد ما زهد فيك وقالهالك صريحة .. مش عايزك .. لسه بتقولي بدعي ومش قادرة ومش عارف إيه !
   
   واحدة هتقول قلوبنا مش باديــ…
   
   تاخد على بؤها علطول.
   
   قلوبكم دي لو نطقت = كانت هتسبّكم من الظلم اللي بتعملوه فيها !
   
   اطوي الصفحة دي للأبد .. وانسي العك اللي فات ده كله ..
   
   وابدئي حياتك على نضافة.
   
   قربي من ربك .. وحافظي على قلبك .. وغلّي نفسك.
  
"
75181,"
   استحلفك بالله ترد على اراسلك اكثر من مرة 
اطلب احدهم من الله في الجنه ولا حرام؟
  ","

   اطلبي الجنة !
   
   وبعدها تجدين كل المنى.
  
"
75182,"
   ازيك يا شيخنااناحبيت شخص فى الجامعه وهو حبنى والعلاقه استمرت3 سنوات وكانت علاقه فى شتات وخلاف بين حرام وحلال ولايجوز فنبتعدليست علاقه اهتمام وجواصباح الخيروفين وبتعملى ايه كنابنتكلم كل حين واخرويحدث خلافات بسبب التجاوزات حتى فى الكلام.لحدلماقال علاقتناانتهت ومش عايزك ودى المره الربعه وتعبت اعمل اي
  ","

   شايفة المفروض تعملي إيه ؟
  
"
75183,"
   ياشيخ بالله عليك رد عليامتجوزه وجوزي مسافر أهله متحكمين فيا في كل حاجه مفيش خروج لو عاوزه اشترى حاجه ممنوع الخروج بروح عند اهلي كل فتره وكل مرة بتكون بمشكله شايف أنه بيرضي ربنا علشان مينفعش يقول لأهله لأ وكدا يبقي مش بار بيهم ياشيخ بالله عليك دا يرضي ربنا ؟ متجوزه من ٨ شهور وبفكر اتطلق تعبت نفسيا ً
  ","

   مثال واضح للخلط بين البر وبين ضعف الشخصية وعدم تحمل المسؤولية !
   
   أرجو يلاقي حد عاقل قريب منه يفهمه.
  
"
75184,"
   هل ستتقبل الأمر بشكل عادي إذا حصلت على المركز الأخير في المسابقات؟
  ","

   اتكلم عن نفسك يا آسك ! 😌
  
"
75185,"
   نفس المشكلة بس مش عارف اقنع أهلها أعمل إيه
  ","

   يبقى اصرف نظر !
   
   ما داموا مش مقتنعين بك.
  
"
75186,"
   سلام عليكم 

انا كنت بعت لك قبل كدا كيو و حضرتك مردتش عليا 

انا كنت شوفت بنت و أعجبت بأخلاقها و تدينها كلمتها و قالت عتبلغ أهلها ان في حد حابب يتقدم أهلها اجلوا الموضوع لانهم لسه مجوزين اختها هي خايفة من كلامنا انه يكون حرام و انا خايف أفقدها و اَهلها يوافقوا ع حد ثاني 
 هل دا حرام
  ","

   مفيش كلام !
   
   لما أهلها يفتحوا الباب = تعرفك، وتتقدم .. وبس.
   
   غير كده لأ.
   
   ما تتعلقوش، والله أعلم أهلها هيوافقوا ولا لأ.
  
"
75187,"
   والدي بيهزر معايا بإيده بطريقة تخدش حيائي وأكتر من مره أصرخ وهو بيهزر وأقوله مش بحب كدا يا والدي يكمل ضحك ويهزر عادي بقوم وبسيبه بس أنا مبقتش اطيق اقعد جنبه اعمل ايه
  ","

   معدتيش تقعدي جنبه.
  
"
75188,"
   طيب لو مش ملتزم بالصلاه ولو صثلي مش بيصلي ف الجامع غير الجمعه؟ غ. س
  ","

   الصلاة مفيش فيها فصال !
  
"
75189,"
   لو سمحت خطيب اختي بيشتم علينا وبيقول عالم بارده وبيقول لاخته عليها ربنا ينتقم منها لانها كان النت فاصل ومعوفش يكلمها ممكن اعرف دا نتصرف معاه ازاي ؟
  ","

   معدش يبقى خطيبها !
   
   أظن مش محتاجة سؤال ..
   
   لما بيشتم كده الوقت .. هيعمل إيه بعدين ؟!
   
   أنا فعلا بستغرب من بعض الأسئلة ازاي بتسألوها وكأنكم يعني حيرانين بين خيارات كثيرة.
  
"
75190,"
   ثتقدملي شخص بيصلي وخلوق وظروفه كويسة لكن للاسف بيسمع اغاني وافلام عادي  بس هو مش بيقعد كتير بالبيت لطبيعة شغله فهل انا ممكن ارفض لهدا السبب ولا المفروض اعمل اي
  ","

   لهذا السبب فقط = لا ما ترفضيش.
  
"
75191,"
   ‏تؤمن بالحب من اول نظرة ولا ارجع اعدّي من قدامك ؟
  ","

   كمّل طريقك يا عم .. الله يسهلك.
  
"
75192,"
   طب مش يالله بينا نقوم نصلي ركعتين قبل الفجر وندعي ل ابو انس معانا 😍
وادعولي بزوجة صالحة الله يكرمكم 😍
  ","

   يلا 💚
  
"
75193,"
   لسة في الأيام أمل يا شيخ ؟!
  ","

   في الله الأمل !
   
   دنيا وآخرة ..
   
   واللي فاتنا في الدنيا = طامعين فيه بالجنة.
  
"
75194,"
   أنا رايحة ٣ أسنان وبجيب إمتياز بس مش حاباها أبدا ولا المجال الطبي كله وعايزة أحول هندسة، إزاي أعرف أنا قراري صح ولا هندم عليه بمعنى إيه الحاجات الي تدل إنه مش تفكير طائش؟
  ","

   طائش طبعا يا دكتورة !
   
   أسنان أفضل لك بكتير.
  
"
75195,"
   قريت بوست خوفني شويه 
انا بصلي وبصوم وبقرأ قرآن واذكار وبقيم الليل الحمدلله .. بس بلبس بناطيل واافتره الاخيره بقيت البس عليه طويل فوق الركبه بس لبسي بالنسبه للبيئه اللي انا فيها مش ملفت ومحترم وبحط ايلاينر بس بردو بالنسبه للباقي ولا حاجه هل دا معناه ان اللبس بتاعي هيفوق حسنات صلاتي ومش هدخل الجنه ؟
  ","

   اثبتي على صلاتك .. وزاحمي السيئات بالحسنات وأبشري بالخير ..
   
   ما تاخدوش دينكم من منشورات الجهلاء.
   
   وربنا يوفقك وتحسني كل حاجة بإذن الله ..
  
"
75196,"
   يا تري السؤال كان ايه يا شيخنا الفاضل عشان منتغاباش زيها..
  ","

   مخطوبة وعلاقتهم كويسة جدا !
   
   قوم إيه بأه !
   
   صارحته في لحظة غباء وهي تظن هذا من الصدق والشفافية .. إنها كانت لها غلطات كتير من شباب قبله ..
   
   وطبعا هو حاله اتشقلب ومش قادر يتجاوز كم العك والتفاصيل اللي حكتها له.
   
   لذا تعرضت لهذا الموضوع مرارا، وبسميه "" كرسي الاعتراف "" ..
   
   اقرؤوا ده:
   

    https://m.facebook.com/story.php?story_fbid=2341513719261793&id=100002095644279&sfnsn=mo
   

"
75197,"
   كنت زيها واتخطبنا سنه ونص واسبوعين قبل الفرح عقد فيهتبر مسمعتش كلام حلو 😂 وكل مره اقوله خليك رومانسي تقلب بضحك احنا حاليا متجوزين ومرتاحين ولله الحمد ويشهد الله انه اقل فعل منه ابلغ من مليون كلمه الله يباركلي فيه ويجمعنا في الجنه يارب ❤️
  ","

   الله يسعدكم ..
  
"
75198,"
   أنا عارف إن ده بيبقى طبع في معظمهن، بس يا مولانا هي توصل لإن يتقال أفسخ رغم حسن معاملته! هو العيب فين بالظبط؟ علشان مبقتش فاهم حاجة والله..
  ","

   استمتاع الأذن يمثل لكثير منهن شيئا كبيرا !
   
   غيرنا ..
   
   العين عندنا كتير بتكفي ..
   
   بتكفي لما تشوفها راضية .. بتكفي لما عنيها تفرح .. بتكفي لما تلبس حاجة بتحبها .. بتكفي لما ترصلك صنية محشي محترمة 😁
   
   وهكذا ..
   
   دي من الفوارق اللي المفروض نفهمها !
   
   استمتاع الأذن vs.  استمتاع العين
   
   لكن في النهاية لازم نكون فاهمين إن الدنيا عمرها ما تكمل .. ولازم قصور في زاوية معينة ..
   
   المهم تكون قابلة إننا نتعايش معاها .. ونظل سعداء راضين ..
   
   كما في حالة السائلة.
  
"
75199,"
   رد هنا..
  ","

   غبية !
   
   مكنش المفروض تحكيلك كل ده ..
   
   تتوب بينها وبين ربنا وتنسى بس.
   
   لازم تسيبها .. لأن اللي عرفته ده هينغص حياتك معاها ..
   
   بس ما تجرحهاش !
   
   قولها:  أنت كويسة وأنا مش شاكك فيك، بس احنا بشر .. مش هقدر أتجاوز اللي حكتيه ده كله ..
   
   وتوبي لله .. وخلي توبتك بينك وبينه، ومعدتيش تحكي لحد أبدا حاجة من دي ..
   
   ثم ابتعد .. للأبد.
  
"
75200,"
   انا مختمره يا شيخ و مرتاحه جدا بخماري و الحمد لله لبسته عن اقناع بقالي سنتين تقريبا ... نظري ضعيف و امي مش بتحب النظاره ف عملت لينسيز نظر قريبه من لون عيني  علشان الشفافه مش هقدر الاقيها لما تقع مني لبساها بقالي 5سنين و مش بطلع غير بيها هل حرام عليا و مينفعش ابقي لابساها مع خماري ؟
  ","

   عادي ..
   
   وأنصحك تعملي ليزك.
  
"
75201,"
   خطيبي و عاقدين.. حارب الدنيا عشان يخطبني.. و بعد مخطبني بلاقي افعال تثبت حبه كتير اوي من اهتمام و اشتياق و معامله كريسه.. بس نفيش كلام رومانسي زي الافلام.. تعبت من قلت الكلام و كل معاتب يثبت انه بيحبني و برضه مفيش كلام 
دا طبع الرجاله يعني ولا ايه
و اطنش ولا افسخ ؟
  ","

   أصل الحب في المعاملة .. المواقف .. الأمان !
   
   الكلام حلو طبعا .. لكن ليس كل الناس يجيده ..
   
   ثم الكلام لا يغني عنك مع قصور أفعال !
   
   زوجك نعمة احمدي ربنا عليه .. وتعايشي تماما مع هذا القصور.
   
   محدش كامل.
  
"
75202,"
   وحضرتك بتعمل إيه ي شيخ انصحنا عشان فى ناس حوالينا بتزعل مننا بسبب غضبنا دا ؟
  ","

   الحلم بالتحلم .. والصبر بالتصبر !
   
   بتحدد مشكلتك فين بالضبط .. وبتمرن نفسك مرة ورا التانية على ضبط رد فعلك ..
   
   بتحجم تعاملك مع الشخصيات اللي بتجيد استفزازك (بالذات في المرحلة دي) .. لو وقعت مرة ما تيأسش .. كمل تاني ..
   
   مع تكرار تجربة الضبط والمجاهدة = هتلاقي نفسك بتتحسن جدا.
   
   ولا تنس الوصية النبوية بالاستعاذة والوضوء وتغيير المكان.
  
"
75203,"
   ابو انس من سنه زميلتى وريتنى صوره خطيبها وكان احسن منها ف الشكل ويعلم الله انها افضل منى بس دا تفكيرى وانه ليه اخترها وكدا وعرفت انها فسخت ضميرى وجعنى اوى انا والله ما تمنيت ليها شر بس كان تفكير وبحاول دلواقتى اغض بصرى بس حاسه بالذنب نحيتها هو شخص مش كويس
انا خايفه من ردك والله بس عارفه انه الصح
  ","

   انسي !
   
   وساوس لا تلتفتي لها ..
  
"
75204,"
   دائما أدعو الله أن يرزقني عندما اتزوج سعةً في المال و كثرةً في الأولاد  و يرزقني نعيم الدارين فهل في ذلك انشغال بالدنيا عن الاخرة ؟
  ","

   نعم المال الصالح .. للرجل الصالح !
  
"
75205,"
   ربنا يفرح قلبك ويحققلك كل اللي بالك ويقربك إليه ويجعلك من عباده الصالحين 💙
  ","

   آمين .. آمين .. آمين ..
  
"
75206,"
   متى كانت آخر مرة أثار فيها شخص غضبك بشدة؟ وماذا كان السبب؟
  ","

   غضبي سيء للغاية !
   
   وهذا مما أعمل على معالجته ..
   
   وأرجو أني بدأت أوفق في هذا يا آسك .. آمين.
  
"
75207,"
   حملت البرنامج دا عشان أسألك واشوف اجاباتك للناس ونفسي ترد
الله يرضى عليك وعلينا ويهديني
  ","

   يهدينا جميعا يا رب ..
   
   بوركتم.
  
"
75208,"
   هو انا عملت ذنب وبطلته وتبت لربنا لكن كل مبفتكره بزعل ده صح ولا
  ","

   اسمع ده:
   

    https://www.facebook.com/m.atiia.soliman/videos/1454248847988289/
   

"
75209,"
   بغض النظر انك مبتردش عليا بس انت والله زي العسل 😂 وانا بحبك فى الله
ربناا يكرمك دايماً وتفضل محبوب
  ","

   الله يسعدك يا غالي 💚
  
"
75210,"
   اللي كان بيني وبينو متجوزش الكلام، بس أنا فعلاً اختلفت صلاتي وقربي من ربنا وخالفت فكرتي اني مبقربش من حد إلا لما يكون فالحلال، زي ماتقول ياشيخي هو غير نظرتي لنفسي للأسوأ ووراني اني اتهزمت وتكلمت فالحرام معاه، وده غير نظرتي ليه برضو
  ","

   لو تاب وأصلح = فلا يسوءكما ما مضى.
  
"
75211,"
   حتي لو هو قال مش متضايق او زعلان .. بقول لنفسي انا غبيه انا مش كان ينفع اضايقه او اخليه يحس لمجرد احساس انه اتضايق بتعب نفسيا يومي بيكون ملغبط بحاول قدر الامكان اتعزل عن اهلي في البيت لاني بكون حزينه بحس .. مش عارفه اعمل ايه.. وهو ولا مره زعلني فيها غير انه بيحافظ وبيعني علي ضوابط الخطوبه
  ","

   لو معرفتيش تبطلي الحالة دي = يبقى هتحتاجي استشارة نفسية للأسف !
   
   عافاك الله.
  
"
75212,"
   خطيبي مسافر وهو شخص كويس جدا جدا وملتزم وانا عزيته جدا جدا
ولكن ممكن مثلا اعمل حاجه دون قصد بيقف عندها ويعديها بسرعه ""بيقولي مهما كان مش عاوزين ندي للزعل اكتر من حده ومش عاوزين وقت يعدي مش كويس ""
المشكله دلوقتي فيا انا بفضل طول اليوم وتاني يوم افكر في الغلطه البسيطه دي واكبرها وانب نفسي واكره نفسي
  ","

   معاك رجل بلسم !
   
   ما تضيعيش نعمة ربنا بوسواس تافه.
   
   طنشي واتعلمي وبس.
  
"
75213,"
   يا شيخي كان في تعارف بيني وبين شاب بيحبني أوي بس أنا بالفترة الأخيرة بقيت مش طايقاه ومش طايقة نفسي معاه علشان كان سبب إني ابعد عن ربنا هو اتقدملي من يومين رسمياً وأنا خايفة لو كملت معاه ان يبعدني عن الدين حياتي كلها ، نصيحتك  حضرتك هتفرق معايا
  ","

   يبعدك عن الدين ليه ؟
  
"
75214,"
   كيف حالك يا طيب واخبار قراطاى معاك اى ؟عساك بخير
  ","

   تاعبني والله 😅
   
   بس هجيب آخره .. أما أشوف.
  
"
75215,"
   اخيييييرا 
حضرتك فتحت انا وربي منتظره حضرتك من فتره .. انا تقريبا اتدمرت نفسيا بعد ما اتخطبت . بالله حضرتك ترد
  ","

   ليه ؟
  
"
75216,"
   متقدملي عريس للزواج وعلى دين وخلق وحافظ القرآن بس انا ساعات بحس بقبول من نحيته وساعات لا خالص واعوز أرجع ف قراري وارفض
مع ان اهلي مرتاحين للشخص دا جدا أوافق ولا لا
  ","

   تردد البدايات الطبيعي.
  
"
75217,"
   زوجي يأبي ان اذهب لدرس علم شرعي بحجة الاختلاط ف المواصلات حرام 
ويقاس ع ذلك اي طريق لتنمية اي مهارة لدي 
توقف بي الزمن منذ اليوم الذي تزوجت فيه ما الحل !
  ","

   تقدري تتعلمي حاجات كتير عالنت !
   
   هذه الأمور المفروض تتناقشوا فيها من قبل الزواج.
  
"
75218,"
   وبصراحه كل اللي املكه ثقه في ربنا انه هيعديها علي خير وبصلي علي النبي علي قد ما قادر بالنيه لكده
  ","

   ربنا ييسر أمرك ويعدلهالك ..
  
"
75219,"
   شيخ محمد ممكن تخصص ايام و مواعيد محددة تفتح فيها الآسك عشان اللي مش بيلحقك و انت اون لاين فتكون فرص انك تجاوب عليه أكبر .. مجرد اقتراح
  ","

   صعب للأسف !
   
   بالذات الأيام دي ..
   
   دعواتكم.
  
"
75220,"
   كنت بسمع * لتالت مرة * ڤيديو 
الحب أيها الزائر المنتظر ! 
وكنت عاوزة أسأل حضرتك : 
هو ممكن رغم أنه أذاني وتخلى وخذلني أكون بحبه ومش بتمنى له أذى برضه ، ولا دا خلل ؟
  ","

   مش بتتمني أذى = ممكن.
   
   بتحبيه = ضعف مش مقبول.
  
"
75221,"
   مغترب في الرياض.خاطب ومحدد علي شهر7 وشغال في الشقه بس حاسس اني مش هلحق اخلص تشطيب وباقي العفش وكل دا.ودايما خايف وبفكر في كده والحال ضيق شويه بس الحمد لله.بفكر اني اجيبها زياره او استقدام لو مخلصتش الشقه بس برضو مش عارف الكفيل هيشيلي ايه في الايجار والرسوم وانا راتبي 2800 ريال
راي حضرتك ايه ؟
  ","

   رأيي تخلص شقتك لازم ..
   
   عشان لو مظبطتش أمورك تنزل وتعيش أنت وزوجتك سوا.
   
   للأسف 2800 في الظروف الوقت صعب جدا تمشيكم.
  
"
75222,"
   بس في علاقات بتنجح عن طريق السوشيال وبيتجوزوا
مش دا نصيب وصدفه 🤔
  ","

   لما بيعجب بالفكر ويتقدم فورا جد طالبا رقم وليها أو عنوان بيتها ..
   
   وهما الاتنين عارفين إن ده مجرد ميل .. لازم يختبر على أرض الواقع في وضع جاد وآمن ..
   
   اللي هو بيتها !
   
   لما يشوفوا بعض ..
   
   الميل ده ممكن يتحول لإعجاب وبعدين حب .. وتكون قصة ناجحة ..
   
   وممكن يتحول لنفور أو عدم رغبة في الاستمرار .. وتكون قصة منتهية قبل البداية ..
   
   وبس.
   
   وطبعا الكلام ده يختلف تماما عن العيال اللي قاعدين يشاغلوا في بنات الناس بكلام حب وغرام .. ولا هو يعرف عنها حاجة، ولا ناوي ولا حيلته حاجة عشان يتقدم أصلا .. ده بيكون بيوعدها بأحلام كتير .. والعبيطة من دول تصدّق وتقول أخيرا لقيت اللي بتمناه .. وهو سارق الواي فاي بتاع جاره أصلا !
   
   أنا مش ضد البدايات الصادقة اللي كتير بتكون من السوشيال .. أنا ضد المجريات المخادعة التي تغذيها سذاجة الخيال.
  
"
75223,"
   عادي يا شيخ احنا  بنعجب بناس كتير عالسوشال ميديا بس دا مجرد إعجاب عقلي لا أكثر زي ما إحنا معجبين بحضرتك يا شيخ ماهو مش معقول هاحب وهافكر في كل الناس الي بعجب بيهم من خلال بوستاتهم نهار أسود ليه إحنا فاتحينها سبيل 
اهو دا الي اسمه هبل الصراحة مش سذاجة
  ","

   ياما ناس فاتحين قلوبهم سبيل !
   
   وبيفوقوا بعد ما تكون جفّ نبعها باستنزاف العابرين ..
  
"
75224,"
   مفيش اي ذكرى سيئة ابدااا .. انا كنت لابساه قبل الزواج برضايا و بمحبه جداا بس حاليا و الله ثم و الله ثم و الله نفسيا مش متقبلة النقاب ابدااا
  ","

   تبقي محتاجة استشارة نفسية !
   
   وقبلها تحاولي تحطي إيدك أنت فين الخلل اللي وصلك لكده.
   
   أنا بقول إن النقاب مستحب، وحالات غيرك بنصح بخلعه بلا تردد ..
   
   بس حالتك مختلفة .. والعاقبة كبيرة وهي طلاقك أو على الأقل اضطراب العلاقة بينك وبين زوجك ..
   
   لذا لا بد من طرق كل الأبواب المتاحة لإيجاد حل.
  
"
75225,"
   اذا سمحت .. انا عاوزة اخلع النقاب كرهته جداا نفسيا مش لسبب عضوي .. بس لسه متكلمتش مع زوجي و هو لو قولتله هيطلقني قولا واحدا منه ف نقاش سابق بس و الله مش قادرة نفسيا من النقاب و عاوزة اخلعه .. ممكن تنصحني ؟
  ","

   ما تخلعيش النقاب !
   
   ولو فيه أي ذكرى سيئة لك معاه كالإجبار على لبسه والعنف في ذلك = تخلّصي منها ..
   
   وغيري نظرتك له من جديد .. انظري على إنه قربى بتؤجري عليها بإذن الله ..
   
   ربنا يعينك ويوفقك.
  
"
75226,"
   خارجه من تجربة خطوبة فاشلة من شهر الحمد لله، في شخص كويس ع خلق ودين متقدملي بس أنا حاسه اني مقفوله من الارتباط كله ومش عايزه اجازف تاني، ينفع ءأجل خطوة الشبكه والخطوبه لحد ما اطمن خالص انه الشخص المناسب واخليها قرأة فاتحه بس، علشان أهلى رافضين ان يكون الارتباط شكله كده وعايزين خطوبة وشبكه
  ","

   ينفع جدا ..
   
   اصبري على نفسك .. ما تستعجليش.
  
"
75227,"
   وش تتمنى بالوقت ذا؟. 🌝💜✨
  ","

   الأمنيات موضعها بالسجود .. وقد نستأمن عليها قلبا غير حسود !
   
   ليست للعرض على دروب العابرين ..
  
"
75228,"
   السلام عليكم يشيخ انا سألت حضرتك قبل كدة بس مردتش وانا متوترة لازم حد يساعدني لو سمحت انا حلمت ان البحر جف وقريت لقيت معناه لاقدر الله مفيش انجاب او فيه مشاكل وعملت تحاليل لقيت نسبة تكيسات بسيطة والدكتورة طمنتني ان مفيش اي مشاكل بس انا لسة خايفة وحلمت كذا حلم بالبحر بردو وعمالة اربطهم ببعض وتعبت جدا
  ","

   طنشي خالص.
  
"
75229,"
   ماذا يفعل من وقع في حب شخص لا يشبهه؟
  ","

   يحكّم عقله على قلبه !
   
   ويفوق ..
  
"
75230,"
   رضي الله عنك يا شيخ ممكن ترد جزاك الله خير، انا والدي مُصّر اني البس النقاب و ضاغط عليا جامد مع العلم ان طبيعة لبسي خمارات و لكن انا مش عايزة البس النقاب دلوقتي حقيقي و مش عارفة اعمل ايه
و ممكن أسألك يعني هل هو فرض و لا سُنة جزاك الله خير ❤
  ","

   مستحب !
   
   ومش من حق والدك يجبرك.
  
"
75231,"
   ما الذي يجب أن يتوقف الكبار عن تعليمه للصغار أو الشباب؟
  ","

   جبنهم الذي يصدرونه في صورة حكمة وحرص !
  
"
75232,"
   ما الذي يجب أن يتوقف الكبار عن تعليمه للصغار أو الشباب؟
  ","

   جبنهم الذي يصدرونه في صورة حكمة وحرص !
  
"
75233,"
   يا شيخ 
قول للشباب إنهم مينفعش يعجبوا بحد من السوشيال ميديا ولا إنه يفكر يخطبها على هذا الأساس
😀
  ","

   هما مش بيفكروا يرتبطوا ولا حاجة !
   
   هما بيتسلوا وبيحاولوا يلقطوا ساذجة تصدقهم بس.
   
   محدش من سؤالين آسك ولا منشورين فيس هيقول دي أم أولادي بدون ما يعرف شكلها ولا حاجة عنها .. وإلا يبقى ساذج برضه.
  
"
75234,"
   بعد 9 سنوات زواج عن حب ونتج عنه 3 اطفال 
اكتشفت انه بيحب زميلته☺
وبيتبادلو كلام الحب ووعد بالتخلص مني والزواج منها
خلال شهرين بس اعترفو لبعض وحبو وخرجو وكل حاجه
اول ماكتشفت الموضوع بتاعهم انتهى وقال انه ميقدرش يبعد عني وانه محبش حد غيري 
اصدقه ازاي انا تعبت بعد اللي شوفته وسمعته 💔
  ","

   اديله فرصة !
   
   خليك أذكى وحافظي على ملكك.
   
   معلش .. مقدر طبعا صدمتك وحزنك ..
   
   لكن لعلها نزوة رمرمة .. يفوق بعدها ويعرف قيمة النضافة.
  
"
75235,"
   ولو عاقدين واوقات بس يستفز غيرتى او يقولى هجيبلك واحدة تساعدك .. ولما نصفى يقولى مستحيل اتزوج غيرك ولا اتخيل حياتى وانا معدّد :D
  ","

   عادي !
   
   دي رخامة .. أوبشن مقابل لأوبشن النكد بتاعكم.
  
"
75236,"
   امبارح سمعت لايف حضرتك بتاع قواعد في الابتلاء .. و يعلم ربنا اني كنت في أشد حاجتي اني أسمع الكلام دا
ف عايزة اقول لحضرتك ربنا يجازيك بكل حرف في الساعتين دول كل الخير والله و ينورلك طريقك دنيا و جنة زي ما بتنور عنينا علي حاجات بتكون قدامنا بس المشكله اننا بنكون محتاجين اللي ينورلنا الضلمة
  ","

   الله يسعدك ويجبر خاطرك ..
  
"
75237,"
   بعتلك طلب وحضرتك مردتش 
الازواج المغتربين وسايبن زوجاتهم في مصر الحاله النفسيه تحت الصفرمش عارف قيمة المكالمه اللي بستناها حتي في الاجازات بيخرج مع اصحابه ويجي الليل يكلمنا كلمتين وهو بينام هي دي الحياة اللي سيبنا بيت اهلنا عشان نعيشها لا عارفين نعيش كده ولا عارفين نرجع لحياتنا واهتمامتنا قبل الزواج
  ","

   عشان ما ينفعش رد !
   
   وعشان بتزعلوا لما بقول سيناريو خطوبة أسبوع قبل ما يرجع من إجازته .. ويسافر سنة وينزل عالجواز .. ويقعد شهرين، ويسافر وينزل شهر في السنة = سيناريو مأساوي !
   
   مع كامل تعاطفي وتفهمي لظروف المغتربين .. اللي أنا واحد منهم عموما !
   
   لما بقول كده الناس بتزعل .. فهسكت ..
   
   لكن على فكرة حالتكم دي مجرد بند في قايمة طويلة مؤلمة متكررة.
   
   الله يصلح الحال.
  
"
75238,"
   هى ١٩وهو ٢٩وع الفرح هيبقا ٣٤كده كبير ولا مناسب صالونات مش حب
  ","

   خمس سنين خطوبة حرام !
   
   لسه أدامها فرص كتير أوي ..
  
"
75239,"
   فى حى ايه ف الرياض ي شيخنا يمكن نطلع جيران
  ","

   شبرا - السويدي.
  
"
75240,"
   بس انا بحبه جدا وحاسه انه هو الاي فاهمني..ولا عمره كبير ..ولا عشان اولاده؟
  ","

   لا يا ماما .. أنت مش بتحبيه !
   
   أنت لقيت فيه بابا اللي مش موجود في حياتك ..
   
   وأكبر غلطة هتعمليها في نفسك لما تطالبي من يفترض به أن يكون زوجك إنه يكون بابا ..
   
   لأن في حالتك دي مش هتلاقي ده ولا ده.
  
"
75241,"
   يا شيخ قولت لخطيبتي ""عاقدين"" اني ناوي التعدد بعتتلي الشبكه وكل حاجتي ال عندها وطلبت الطلاق هل انا كدا غلط اني قولت م الاول؟
  ","

   عندها حق.
   
   اقرأ ده:
   

    https://m.facebook.com/story.php?story_fbid=1947123405367495&id=100002095644279&sfnsn=mo
   

"
75242,"
   اعمل ايه عشان حضرتك ترد عليا😟
  ","

   سامحني.
  
"
75243,"
   غ. س صاحبتي بتحب واحد ٦٢ وهي ٢٤ وهو مفهمها انه بيحبها وعايز يتجوزها بس بناته واحفاده وكده
  ","

   محتاجة تروح مستشفى الأمراض العقلية .. مش تتزوج !
  
"
75244,"
   انا وصحبتي من ابتدائي لحد انهردا اهو ف تالتة جامعة يعني عشرة، ولكن هي اتعرفت على اكتر من ولد قبل كده وبتخرج معاهم، وانا بعرف بالصدفة لدرجة كنت هقول لاخوها خلاص،بس خوفت ليعمل فيها حاجة بسببي💔وانا نصحتها طبعا بس هي مش بتسمع لحد غير نفسها، ومش عارفة اقول لاخوها ولا لا،وعادي اكمل معاها كصديقة ولا لا؟!
  ","

   ما تقوليش لأخوها .. وما تكمليش كصديقة مقربة !
   
   أقيمي على نصحها والدعاء لها.
  
"
75245,"
   بحب واحد عنده اربعين سنه وانا24 هو عنده 4 اولاد وعاوز يتجوزني..أوافق ولا الوضع صعب؟
  ","

   اهربي.
  
"
75246,"
   شيخ صحبتى رفعتدعاوى خلع لان جوزها عنده ايدز وشاذ جنسيا. هل عليها ذنب. هى بتخاف منه.
  ","

   عليها ذنب لو استمرت مع واحد زيه !
  
"
75247,"
   شيخ انا بنت وعملت ذنوب كتير اوي ماتتعدش ومابقتش عارفه اصلي حتي بتوضا ومابقدرش اقف قدام ربنا اعمل ايه
  ","

   https://www.facebook.com/m.atiia.soliman/videos/1454248847988289/
  
"
75248,"
   يا شيخ زوجني كل شوية تقول لي طلقني من اتفاه الاسباب  لما جيت في مرة واحدة قولت لها انتي طالق بتلاته  وهي دلوقتي عمالة تالومني هل عليا ذنب
  ","

   يا حبيبي لم الله جعل القوامة بيد الرجل إذن ؟!
   
   عشان كان زمانا كلنا بنتطلق في اليوم خمسين مرة .. ومرميين في الشوارع بلا مأوى 🥺
   
   ده أوبشن للأسف في كثيرات !
   
   ومسؤوليتك تحتم عليك أن تكون حكيما صبورا .. مش تعمل عقلك بعقلها !
   
   وطبعا حقها تلومك وتزعل .. لأنها شايفة إنك ما ينفعش تعمل عقلك بعقلها فعلا في الحكاية دي !
   
   عموما .. هي طلقة واحدة هكذا ..
   
   ولعلها درس لكليكما ..
   
   هي معدتش تقول الكلمة الخايبة دي .. وأنت تصبح أكثر قدرة على الصبر والتطنيش.
  
"
75249,"
   عرضت عليه بالراحه ولكل هدوء يكشف نفسى ورفض بشده
خيرته بين الانفصال او يروح للدكتور رفض جدا ولما لقا الموضوع دخل فى الجد وافق بس بيقولى مش هاخد علاج نفسي
وانا يا شيخ محافظه على قلبى وخايفه أقع فى فتنه لانى كمان بشتغل وبتعامل مع رجال
بفكر لو مستجبش انفصل قبل لانى خايفه أقع فى الحرام
  ","

   يا يتعالج ويظبط أوضاعه .. يا الانفصال من حقك.
  
"
75250,"
   غ..س
السلام عليكم
انا عايشه مع بابا وماما بدرس ف اخر سنه
هي بتتعالج مخ واعصاب من صغري مسؤليتها وعنايتها عليا
مع كبر سنهم  بحس انهم اطفال بريئه
دائما بفضلهم عن نفسي ف كل حاجه
ف حد قالي أنه كدا بظلم نفسي
بس انا مش حسه بكدا انا راضيه رغم التعب لان الاهم انهم يكونو مرتاحين 
هل فعلا كدا بظلم نفسي🙄
  ","

   أنت تكثرين من نخل بستانك في الجنة .. بإذن الله !
   
   المهم تخلي لك مساحة تعيدي شحن طاقتك لتستمري ..
   
   فخور بمثلك .. حد السماء.
  
"
75251,"
   شيخ لو سمحت هو دعاء الام والاب مستجاب حتي لو كان ظلم
  ","

   الله أكرم من استجابة الظلم !
   
   سبحانه وبحمده.
  
"
75252,"
   ربنا بعين صدقيني.  انا عندي طفل حملت وراه مباشرة يعني لما ولدت التاني كان عمر الاول ١١شهر بس وكنت خايفة كثير من المسؤولية لانهم تنين ورا بعض وانا بعربة وزوجي مشغول صعب يعين فيهم. بس ربنا سهلها لابعد حد والحمد للله هلأ صارو كبار وما بعذبوني
  ","

   الله يبارك لك فيهم.
  
"
75253,"
   انا ف اسنان . واسنان مرهقه عن صيدلة جدا وعملي كتير وحالات وبهدله 

كان معايا ٤ م صحابي عندهم اطفال وما شاء الله كانو قادرين يواكبو وبيجيبو تقدير اعلى مننا
متقلقيش يا جميلة ربنا بيقوي وبيعين . وف النهايه بتلاقي نفسك اتخرجتي ما شاء الله وبقيتي دكتوره وزوجك حد محترم ومعاكي بيبي منور حياتك
سيبيها لله⁦❤️
  ","
  ….
  "
75254,"
   انا ماما بتدعي عليا دعوات وحشه زي كده بزعل جدا وبقولها متدعيش عليا واوقات بتتصب لما بتدعي عليا احساس صعب والله واوقات بسكت بس من جوايا بموت من كلامها .. بيعملوا ليه كده وهم عارفين انهم اول ناس هيتأذوا لو حصلت حاجه !!؟
  ","

   ربنا يهديهم !
   
   المهم أنتم ما تخافوش ما دمتم مش مؤذيين أو متعمدين أذاهم.
  
"
75255,"
   يا شيخ زوجى محترم جدا وخلوق وطيب لكن مش رومانسى بالمره ولا ملتفت اصلا انه يشبعلى رغباتى واحتياجاتى كزوحه
عنده وسواس وعنده لا مبالاه ومش طموح ابدا ومعندوش تحمل للمسؤليه بيشتغل بالعيفيه وكل اما يروح شغل يسيبه او صاحب الشغل يمشيه لانه للأسف نايم على نفسه اوى سألت دكتور قالى عاوز يتعالج نفسى رئيك اى
  ","

   رأيي كما قال الدكتور !
   
   وحافظي على نفسك.
  
"
75256,"
   فرح أقرب صحبة ليا تم ولظروف معينة مقدرتش أروح ، بعتلها رسايل أعتذرلها وأقولها إني مكسوفة أكلمها وإني المفروض تكون عارفة إني مش هيمنعني من التواجد في يوم زي ده اللي الشديد القوي،نمت وصحيت لقيتها منزلة بوست وعامة منشن لصحاب تانين متواجدوش وبتقول رغم عدم وجودكم الا انتوا صحابي بجد ، أروحلها زي ما نويت
  ","

   روحي وفهميها .. تبقي عملت اللي عليك !
   
   قدرت وقبلت = أهلا ومرحبا ..
   
   حصل العكس = مع ألف سلامة.
  
"
75257,"
   كنت واقف بسخن العيش مع أمي في المطبخ عشان الغدا وماسك الموبايل فاتح الفيس، أمي زعقتلي عشان ماسك الموبايل فوالدي سمعها وطلع دعا عليا بشدة "" إلهي ربنا يحرقك بجاز ولا تكسب ولا تربح دنيا وآخره "" ، أنا سيبت البيت وزعلت عشان دعا عليا بالطريقة دي لسبب صغير زي ده، ارشدني يا شيخ، قلبي انفطر من الدعاء.
  ","

   قلبي معاك يا حبيبي !
   
   معلش ما تزعلش وما تخافش.
   
   احتسبها لله .. وانس.
  
"
75258,"
   من سماعي لحضرتك ومتابعتك ، فهمت كتير حقيقة أنه الدنيا مش دار جزاء ! 
ولكن لو بنت عاشت حياة ما قبل الارتباط في بؤس وبلاء ثم تفاجئت وقدر لها ربنا زوج وحياة زي اللي بيتكلموا عليها دي ؛ فالحقيقة يعني ربنا يتولانا بئه برحمته !!!
  ","

   اللهم الجنة.
  
"
75259,"
   انا بفضل الطلاق للناس اللى مش عارفين يعيشوا مع بعض ولا حتى عارفين يكملوا بهدوء احنا كاولاد بنتعب نفسيا جدا وبيكون عندنا نقص فى حاجات كتير وهم ولا هنا كل واحد همه ازاى يثبت انه احلى من التانى لولاده
  ","

   عندك حق في حالات كتير !
   
   والاثنين بيدعوا إنهم بيضحوا ..
   
   ومن يتقمص دور التضحية في غير موضعها = هو أول المعتدين !
  
"
75260,"
   غ.س متجوزه ي شيخ وفى علاقه طيبه مع زوجى بفضل الله وحياتى حلوه بحمد لله لكن ي شيخ على طول فى بالى أيام الجامعه وغلطاتى وذنوبى وكل مافتكرها بكره نفسى وبضايق  هل دى مشكله نفسيه أتعالج وألا فراغ والا باب للشيطان لاذخال الحزن والسخط على حياتى
  ","
  "" .. من الشيطان ليحزن الذين آمنوا وليس بضارهم شيئا .. ""
  
  انسي وأقبلي على ربك .. واحمديه على نعمته وأبشري.
  "
75261,"
   يعني حضرتك بتقولك كارهة الحياة،  وشخص منعدم العاطفة،  ومدركة خطأها من البداية ف اختياره،  تقولها معلش استحملي مع ان ربنا حلل الطلاق؟  ولو رجل اللي اتكلم وسأل كدا هيتقاله، حذرها ولو ما استجالتش عليك بتطبيق سنة التعدد؟
  ","

   من بلاء الحياة = أن أقرأ استدراكا كهذا على كلام عربي واضح !
  
"
75262,"
   انا ك شاب لما اشوف واحده تعمل كده بخاف اقبل على الزواج 
ايه القرف ده !
  ","

   أنت لو شاب واخترت طيبة تعاملها بما يرضي الله .. وتروي تربتها بسقيا رجولتك؛ أمانا واحتواء = تجد الخير كله بإذن الله.
   
   ما تبصش للاعتداء من ناحية واحدة !
   
   من خانت الأمانة لا مبرر لها .. لكن يشاركها الإثم من عرضها للفتنة بغبائه وقسوته.
  
"
75263,"
   بس انا مش بحب زوجى عايشة معاه عشان الولاد بس وبحاول اتقى ربنا فيه ومش برفضله طلب لكن مش بقدر أمثل الحب واتظاهر به مفيش قسوة لكن فى جفاف وبرود
  ","

   ابتلاء !
   
   هذا قسمك أن تعيشي الحرمان في هذه الزاوية ..
   
   وكف الأذى والمعاملة بالمعروف كافية ليسير البيت هادئا، وإن لم يكن سعيدا بمعنى كلمة السعادة.
   
   وخلف باب الجنة للأحلام المبتسرة .. براح
  
"
75264,"
   يا شيخ جوزى مسافر و نادرا ما بقوله حاجه مضايقاني بحاول اهون عليه نفسيتي تعبت الفتره اللي فاتت جدا كلمته قولتله نفسيتي تعبانه قالي يعني ايه نفسيتك تعبانه دى امسحي الفيس و الماسنجر و لما اعوز اكلمك هتصل ع الارضي بقالو اسبوع متصلش بينا و مفيش كلمة حب بيقولها بيستهتر بالحاجات دى بيقول هو احنا مخطوبين!
  ","

   اخترت من البداية رجلا يفتقر للذكاء العاطفي !
   
   ابتلاء.
   
   تعايشي .. أو دعي ..
   
   أما الخيانة فلا مبرر ينفعك فيها.
   
   للأسف دي معادلات صفرية.
  
"
75265,"
   طب يا شيخ هو خلوق جدا ومحترم بس للاسف انا مش قادره احبه ومعايا منه طفلين
وللسبب ده وقعت اننا كلمت حد
  ","

   مش لازم تحبيه !
   
   المعاملة بالمعروف تكفي.
  
"
75266,"
   غ. س زوجي هو السبب يا شيخ، قولتله متخليش أحتاج لغيرك، متبعدش عني كلمني دايما اعرف اخباري متخليش المسافه بينا تبعد، لحد ما احتاجت لغيره وتعلقت بيه بقالي ٧ سنين بنتكلم وهو اللي بيخرجني من اللي أنا فيه لدرجة مبقيتش بطيق كلمة من جوزي ودايما مع بعض في مشاكل ومش قادرة أبعد عنه حاولت كتير بحس إني بموت
  ","

   زوجك مجرم !
   
   وأنت أشد إجراما منه.
  
"
75267,"
   لو ابنها نفسه ايلي كان عقيم وزوجته سابته كانت هتعمل إيه
  ","

   مثلا !
  
"
75268,"
   انا صح ولا غلط ابني متجوز بقاله سنتين وعرفنا ان مراته مش بتخلف مش هو المفروض يطلقها او يتجوز عليها حتي انا مش من حقي اشوف ولاده قبل ما اموت وافرح بيهم بيقول بيحبها وكلام فارغ يعمل ايه الحب دلوقت كن عقلاني في ردك قلبي غضبان عليه وعليها
  ","

   للأسف يا فندم حضرتك كده اللي ظالمة !
   
   ومش من حقك أبدا تتدخلي في المساحة دي ..
   
   دي حياته هو وقراره هو.
   
   ثم لو كانت دي بنتك = كنت هتبقي مبسوطة لو زوجها قال بحبها ومش عايز غيرها ولا لأ ؟!
   
   لما ما تحبيش لبنات الناس اللي ما تحبيهوش لبناتك.
   
   بلاش دي !
   
   كان ممكن حضرتك نفسك تكوني عقيم .. ولا تشوفي ابن، ولا ابن ابن !
   
   استهدي بالله .. وما تفرحيش الشيطان بذنب قد يهلكك بين يدي الله ..
   
   دي أرزاق ربنا مقسمها .. لا البنت اختارت كده ولا ده ذنبها !
   
   لعل رحمتك بها وجبرك لخاطرها ودعمها نفسيا في الألم اللي هي فيه = يوجب لك بها ربنا رحمته في الدارين.
   
   أما لو افتريت عليها وظلمتيها وظلمت ابنك = فأبشري بما يسوءك.
   
   ده قرار ابنك بالاتفاق مع زوجته !
   
   وهو حر تماما في الاختيار .. لو أراد مثلا يتزوج، ويبقيها معززة مكرمة .. وعياله اللي هييجوا يكون لهم أمّين !
   
   أو أراد يكمل معها .. راضيا بهذا الابتلاء، حامدا لله أنه ليس في دين أو صحة أو ولد عاق يرهقه ويرهقكم طغيانا وكفرا.
   
   دعيه تماما لقراره .. وادعي لهما بالخير؛ فليس على الله بعزيز يرضيهما ولو تعذرت الأسباب.
   
   يا رب كلامي يجد سبيلا إلى قلبك وعقلك.
  
"
75269,"
   حتي لو بنشجع بعض علي المذاكره والصلاه وقراء القران وحاجات كتير ومفيش تجاوز كل كلامنا في حدود الادب والمسموح بيه بس
  ","

   يا ريت تقرئي كتاب ""صحبة الجنة"".
  
"
75270,"
   ازاى اكفر عن ذنب عملته فى حق زوجى
كنت بكلم حد وبطلت والحمدلله
  ","

   الحمد لله !
   
   استغفري الله كثيرا، وأقبلي عليه ..
   
   واتوصي بزوجك جدا ..
   
   وإياك تنطقي .. هذا سر يموت معك ..
   
   انسي.
  
"
75271,"
   😔😔😔😔ارجو الرد هنا
  ","

   ما تقلقيش !
   
   ربنا أكرم من استجابة مثل هذه الدعوات الظالمة.
  
"
75272,"
   عادي أزكرك بشغلة عالماسنجر وعدتني فيها وقلت بس تفضى لكن معذور أكيد انشغلت ونسيت؟

ولا ممكن تنزعج؟😅
  ","

   معلش سامحني ..
   
   مضغوط اليومين دول شوية.
  
"
75273,"
   هو شخص انا واثقه فيه جدا كنت مش حاطه فى دماغى فكره الحب والا اى حاجه بس اعترفلى انا قررت هنفضل صحاب لحد ما الل ربنا رايده يكون ومن ساعه لما اعترف وانا كل شويه حاسه ان كلامى له حرام رغم مبقابلهوش حتى فاانا معنتش عارفه اعمل ايه مش عارفه اسيبه وفى نفس الوقت شايفه انه حرام 
اتمنى تجاوبنى
  ","

   مفيش حاجة اسمها صحاب !
   
   اقفلي الباب ده تماما ..
   
   ولما يجهز يبقى يتقدم .. لو كنت لسه موجودة.
  
"
75274,"
   انا عملت ذنب انا وخطيبي وبنزعل جدا بعدها بس احنا بنحب بعض جدا والله وتوبت الى الله هو ممكن ربنا مش يسحمني انا وهو ومش يخلينا نكمل مع بعض
  ","

   استغفرا ولا تعودا لمثلها ..
   
   ومعدتوش تقعدوا لوحدكم ..
   
   وانسوا.
  
"
75275,"
   طيب ي شيخ انا كل ما احاول ابعد و انساه، ارجع تأتي أقرب
مع العلم مفيش اي تواصل بينا و هو خلوق جدا
دايما بيجي علي بالي و بدعيله تلقائي
  ","

   لازم تبعدي .. ولازم تنسي.
  
"
75276,"
   عندي موضوع بكرة احسبه حياة أو موت بالنسبالي،، ادعيلي ياشيخ محمد
  ","

   الله يبلغك ما يرضيه عنك.
  
"
75277,"
   ي شيخ
ايه تفسير اني احلم بالشخص اللي انا معجبه بيه انه معايا طول الحلم و حل المشاكل كلها و مسك أيدي اليمين جامد اوي أكنه بيقولي مش هسيبك وانا ببصه باندهاس  و فرحانه اني معايا؟؟
ارجو الرد ي شيخ ☘️
  ","

   وهم يمد لك فيه الشيطان .. ليزيد ألمك في الواقع !
  
"
75278,"
   صدق من قال الزبون الحنين رزق
  ","

   إيه بيوزعوا عصير مانجة ؟! 😃
  
"
75279,"
   شيء يسيطر على تفكيرك حاليًا؟
  ","

   رجاء فضل الله .. حتى التمام بخير ..
   
   والخروج بالستر والرضوان.
  
"
75280,"
   تفتكروا ممكن يقتنع بيا، ويختارني موسم واحد بس وآخد عشرتاشر مليون ريال ؟! 😁🥺
  ","

   مستر رينارد؛ المدير الفني للمنتخب السعودي !
  
"
75281,"
   We are hiring:

+ Remote full time job, flexible timing and nice salary.

$ Senior back-end engineer.
$ Senior front-end engineer.
$ Senior graphic artist (designer).

=> Send why we should depend on you 

 osama@cayan.io
  ","

   الإعلان ده يا جماعة تبع حد حبيبي ومرفضلوش طلب ..
   
   اللي عنده المواصفات المطلوبة يتفضل بمراسلة الميل المذكور.
   
   بالتوفيق 💚
  
"
75282,"
   ياشيخ انا صاحبة السؤال، طب اعمله ايه عشان مبقاش ظلمته، لاني بحس بالذنب على طول ، وخايفه ربنا يعاقبني ، لان كل اللى حواليا حتي امي وابويا بيقولولى نعمه من ربنا وانتي بترفضيهااا ومش هتاخدي احسن
  ","

   ما دمت مش قادرة تقبليه = مفيش ظلم !
   
   المهم يكون فيه سبب أنت فاهماه.
  
"
75283,"
   شيخ ازاى الناس تفتكرنى بالدعاء بعد ما اموت
  ","

   موت بس وما تخافش 😁
   
   (المهم تقدم أنت لنفسك عملا صالحا بين يدي الله .. واحرص على أثر طيب، ولو بكف الأذى عن المسلمين .. ثم أبشر !
   
   إنما المدار على الإخلاص.
   
   وها أنت ترى كم من مغمورين يموتون، فينتشر الخبر، ويجري الله ألسنا كثيرة بالدعاء لهم؛ لسر ما .. يعلمه الله).
  
"
75284,"
   ياشيخ واحد بيحبني اربع سنين يتقدم وانا ارفض لاني مش حساه، وقعدت معاه رؤية برضه محسيتهوش، هو اخلاقه كويسه جدا وبيصلى بس مش كل الفروض فى المسجد؟ الكل بيلومني وحاسه اني ظلمته وصعب الاقي حد يحبني كدا، وف نفس الوقت مش قادرة اوافق عليه واستخرت كتير ياشيخ 
لو انا بنتك تنصحني بايه؟؟
  ","

   أنصحه هو يبحث عمن تستحق حبه وتحبه !
  
"
75285,"
   ي أبا أنس هو لو أنا دكتورة وبشتغل وخطيبى مش تبع المجال و بعد الجوازبيخلص شغل ومعظم الوقت هيكون فالبيت ده ممكن يعمل مشاكل بينا أو يحس انى اعلى منه فيوم من الأيام ؟
  ","

   مش حكاية أعلى .. لكن الوضع ده غالبا هيعمل مشاكل؛ لتبدل الأدوار بينكما !
  
"
75286,"
   يا شيخ أرهقت قلبى من قلة ردك ؟ يا شيخ اريد ان اتوب ولكنى لا اعلم الطريق دلنى علية
  ","

   الطريق واضح .. على باب الله !
   
   بدل إرهاق قلبك على أبواب البشر.
  
"
75287,"
   اتمنى ترد متجوزة بقالي شهرين وحامل انا في صيدله ولسه باقيلي كذا سنه حاسه اني بكره الطفل دا ومش عاوزاه جوزي بيهديني وبيقولي متخافيش واهله كلهم بيفولولي هنكون معاك بس انا عارفه انه صعب ومش في ايدي اي حاجه اعملها وقاعده بتناسى الوضع مش اكتر اعمل ايه
  ","

   لما عينك تيجي في عنيه وتمسكي كفه = هيبقى أغلى عندك من الدنيا واللي فيها !
   
   سيبيها لله .. ربك هيعين.
  
"
75288,"
   غليت نفسى وعملت بلوك من زمان 💔😌
  ","

   برافو عليك !
   
   عقبال التانيين.
  
"
75289,"
   متقدملي واحد مسافر يعني هيحضر الخطوبة ويسافر بعدها يقعد سنة وينزل ع الفرح احنا سألنا عنه يعني وعرفنا انه شخص محترم وكويس بس اعتراضي دلوقتي ان يعتبر مش هبقى مخطوبة! ولا هنخرج ولا هيجيلنا زي البنات العادية ومش هتعرف عليه اكتر يعني 😐 اي نصيحة؟
  ","

   قلت قبل كده مرارا إن ده سيناريو مأساوي !
   
   مع كامل تعاطفي وتفهمي لظروف المغتربين، وأنا واحد منهم.
  
"
75290,"
   انا ببقى مدايقه جدا وانا راحة اذاكر كأني راحه اقتل قتيل... ياما نفسي تبقى نفسي مفتوحه ليها... اعمل ايه فيها؟؟؟
وصباح الخير عليك عموما يا شيخ 🌻... متابعتك من المحموديه 🙋‍♀️
  ","

   المهم تتصبحي بطعمية عمو علي 😃
   
   المذاكرة زي الدوا .. بتعمليها عشان دي مصلحتك ..
   
   مش لازم تحبيها .. المهم ما تقصريش فيها !
   
   واحدة، واحدة .. ومع حلاوة الشعور بالإنجاز هتلاقي نفسك بتعمليها بحب.
   
   سلامي للبلد كلها 🌹
  
"
75291,"
   محمد
خطيبتي كويسه جدا الحمدلله وبتحبني
وانا لسه مافيش مشاعر من ناحيتها
ينفع اسأل ربنا انه يرزقني حبها ولا حرام
  ","

   أيوه ينفع .. وسل ربنا يهديك عشان أنت كده دخلت في الجد !
   
   وأرجو ما تصدمنيش ..
   
   عشان قايلك من زمان خد قرارك واحسم أمرك.
  
"
75292,"
   ازاى أتخلص من الوسوسة
  ","

   بتجاهلها والانشغال بما يفيد.
  
"
75293,"
   😔
  ","

   عادي .. الأمور دي بتتصلح بعد الزواج والحمل.
  
"
75294,"
   هو الراجل بيكون عاوز يعدد ليه ؟
  ","

   الرجل متطلع بطبعه .. بدون سبب !
   
   ليس ملاما في طبيعته ..
   
   لكن لازم يكون حكيم ودارس قراره وعامل حساب التبعات كويس ..
   
   أو فالسلامة لا يعدلها شيء.
  
"
75295,"
   منا بقا جيالك من نفس التجربة وزوجي تزوج صاحبتي الوحيدة اللي عمرها تجاوز سن الزواج. وكنا كويسين اول 6سنين قبل ما تخلف وبعد كده بدأت اسطوانة زوجه زي زوجه وحقوقي .وإنت بتفضلها عليا وطبعاً زوجي تعب منها وف الآخر بيقولي الله يسامحك علشان وافقتيني
  ","

   بيحصل !
   
   عشان كده نصيحتي الشخصية له -ما دام ليس مضطرا- ألا يفعل.
  
"
75296,"
   والله يا مولانا أنا نفسي مش عارفه اسميه ايه بس الراجل كريم معايا مطلعني حج مره و عمره مرتين ف ليه انا محبش الخير دا لاخت تانيه كمان انا حسيت بيها كست و احتسبت الاجر . وبعدين انا مش احسن من ستنا عائشه يعني
  ","

   الله يجمعك بها في الجنة.
   
   بس خدي بالك عائشة -رضي الله عنها- غارت، فهيئي نفسك كويس عشان ما تطغاش طبيعتك الأنثوية لدرجة تفسد عليك هذا الاحتساب !
   
   حفظك الله وأسعدك.
  
"
75297,"
   انا أعرف واحدة عملت كدة وحياتهم مستقرة وهانئة والزوجة الثانية معتبراها كل شيء .. كان بسبب إنها خلفت ولد واحد وبعد كدة ربنا مأذنش وهما ما شاء الله مرتاحين ماديًا.
  ","

   الله يسعدهم ويحفظهم ..
  
"
75298,"
   ماشاء الله هو لسه فيه ناس كدا ؟؟ الست دي جدعه وعارفه ربنا . ربنا يجبر بخاطرها و يرزقها الجنه 💚💚
  ","

   ولو كانت قالت له:  لأ .. مش موافقة .. ومش هقدر أكمل في وضع زي ده، مع كامل اعترافي بدينك وخلقك = هتبقى برضه جدعة وعارفة ربنا والله !
   
   دي طاقات ونفسيات.
   
   عشان محدش من حبايبنا بس يزيط وياخد السؤال ده حجة على أهله ويعكننوا العش الهادئ بلا داعي.
  
"
75299,"
   هو دا تصالح نفسى ولا حب يا أبا عائشه انا بزعل اوى ومبكونش فاهمه!!
  ","

   تصالح !
   
   أكيد للرجل رصيد عندها يساعدها على هذه المساحة .. مضافا لذلك درجة من الاحتساب (أرجو أن تصمد وتثبت) راسخة بداخلها تجعلها تتعاطى بهذا النقاء الذي قد يبدو لكم سذاجة.
   
   أما أنا فنصيحتي له ألا يقدم على هذه الخطوة؛ ما لم يكن مضطرا اضطرارا.
  
"
75300,"
   ارجو الرد للضروره .. انا عارفه أن سؤالي غريب ولكن انا وزوجي بينا صداقه و متفقه معاه أن مايخبيش عليا اي حاجه .. متجاوزين بقالنا ١٥ سنه و عاوز يعدد اول ما قالي وافقت بس حبيت اطمئن منه انه مش هينساني و بحثت معاه عن ارمله . ف رأي حضرتك اروح معاه للتقدم ولا بلاش ولا ايه؟
  ","

   الله يحفظكم ويسلمكم !
   
   لا ما تروحيش طبعا ..
   
   طلعي نفسك من الزاوية دي تماما .. ملكيش دعوة بأي تفاصيل فيها ..
   

   المهم تظل علاقتكما آمنة، وبيتكما مستقرا.
  
"
75301,"
   ط ما كدة عصيه للوالدين ي شيخ
  ","

   لا مش معصية !
   
   يفضل يبرهم ويفضلوا فوق راسه .. لكن ده قراره واختياره هو.
  
"
75302,"
   يا شيخ خليه يستلم الشغل الاول وبعد كدا لو حابب يشتغل خاص يعمل حفظ وظيفه علشان هيدبهدل علي ميرجعلها ولو هو قادر يشتغل الاتنين ربنا يصلح حاله ويتوكل علي الله
  ","

   حوالي 20 رأي هنا أجمعوا على نفس هذا !
   
   توكل على الله.
  
"
75303,"
   مش فاهم 
لو عشان اتجوزت دي كانت ظروف قهريه واهلها كان رافض وهو دلوقتي متوفي 
حاليا مستعد ابيع الدنيا كلها علشانها 
بس نفسي اقنع اهلي
  ","

   مش لازم يقتنعوا !
  
"
75304,"
   غ س مفيش سبيل خالص ينفع ابعت ادد وابقى اشيله أو اعمل لايك وجوده هيفرق ف حياتي والله فيه كل الصفات اللي بتمناها طول عمري مش فكرة حب قد ما فكرة ده الزوج الصالح اللي بتمناه بجد وانا مش مراهقه ولا صغيره انا ناضجه جدا وواعيه وقابلت عرسان كتير ومش عارفه حد يتوسطلي
  ","

   ولا هتكوني في دماغه !
   
   ولا ينفع تتسولي حاجة زي دي !
   
   ولا مقبول تكوني شايفة حياتك وسعادتك معلقة بالطريقة دي على حد ما تعرفيش عنه إلا الظاهر .. وممكن خلف ده أكبر صدمات عمرك ..
   
   أو كويس بس ما تنفعوش لبعض.
   
   عشان كده باختصار:
   
   غلّي نفسك.
   
   (بلوك وابعدي عنه وانشغلي بحاجة تنفعك .. وانظري مناسبا جيدا فيمن يتقدمون بإذن الله، لعله أفضل لك من فتى أمانيك بمراحل).
  
"
75305,"
   هو الجواز م المطلقه عيب ولا ايه بالظبط ،اهلي رافضين بشتي الطرق عشان اعزب وهي كانت حب حياتي
  ","

   لو حب حياتك فعلا مش هتحتاج تسأل سؤال زي ده !
  
"
75306,"
   اذا في وسيط عاقل بدون ما يحرجها عادي يا شيخ
  ","

   إذا !
  
"
75307,"
   مش فاهم ايه علاقة غلي نفسك بانه عايز يتقدملها ؟
  ","

   إنك مقرتش كويس بس !
  
"
75308,"
   احنا عاملين زى اللى قاعد ف اوضه ضلمه ومعاه كتاب ومستنى حد يشغله النور او يعطيه كشاف وحضرتك كنت الكشاف اللى بينور حياتنا💙🔦
  ","

   وهييجي يوم ولازم البطارية تخلص !
   
   بالتالي لازم تعرفوا تشغلوا كشافكم أنتم ..
   
   الله يجبر خاطركم.
  
"
75309,"
   هو كره الأب يبقي عقوق من كتر سوء  المعامله و الانقطاع  عن الاهتمام  و السؤال علينا  بقينا  مش مهمين  عنده اساسا و ما بيفكرش  فينا مع ان كنا لحد اخر لحظه  كويسين معاه و متمسكين  بيه بس احنا عنده و لا حاجه المهم هو و مناصبه  و فلوسه
  ","

   لا تؤاخذون على المشاعر .. ما هو ده هيتحب على إيه يعني !
   
   المهم لزوم الأدب في المعاملة.
  
"
75310,"
   احنا ليه ده بيحصل معانا يا شيخ انا غيرها بس كل اما اكلم حد شوية ابدا اتعلق بيه وافكر فيه كتير اوي
  ","

   عشان فيه احتياج عاطفي جوانا كلنا !
   
   بعضنا يحسن التحكم فيه والانشغال عنه إلى حينه .. وبعضنا يتمادى مع أي خاطر يطرق الباب، ويغذيه بالأفكار والأحلام والأوهام .. ثم يزعم أنه حب كبير لا يستطيع تجاوزه.
  
"
75311,"
   انا معلقتش قلبي يا شيخ
وعارفه حدودي كويس والله لان شبه مبتكلمش معاه
انا بس بسأل عادي ان الواحد زي ما بيدعي ربنا مثلا بعربية او ببيت او غير كده
ينفع يدعي ربنا بالجواز بشخص معين ولا لا
  ","

   اسمعي اللايف ده فيه إجابة مفصلة:
   

    https://m.facebook.com/story.php?story_fbid=2360262407386924&id=100002095644279&sfnsn=mo
   

"
75312,"
   بالله تجاوبني
اعرف شخص ملتزم وتفكيره سوي و كويس والكلام بينا في حدود الحاجه فقط كإستشارة في علم او غير ذلك
هل يجوز ادعي ربنا انه يكون من نصيبي ولا كده غلط او حرام
  ","

   تكرار الأخطاء والسيناريوهات بالشكل الممل المحزن ده = عاد بيضيق صدري الحقيقة !
   
   معدتيش تتواصلي يا ماما ما دمت اتعلقت به ..
   
   ابعدي فورا .. واحفظي قلبك، وغلّي نفسك ..
   
   وادعي ربنا بالخير .. حيث كان.
  
"
75313,"
   شيخ انت بتفتح من هنا قلبي بينشرح بستني كمان بوست الفجر بتاع كل يوم واعملك ريتويت بالله عليك خليك معانا ع طول انت اللي مهون علينا وبتخلينا نخاف نعمل حاجه غلط منبقاش من صحبه الجنه وبالمناسبة انا كنت بعمل ذنب وفوقت الحمدلله ادعيلي اثبت
  ","

   ربنا يحفظكم ويسعدكم ..
   
   لكن ما تربطوش سعادتكم واستقامتكم بوجود حد .. أي حد !
   
   استفيدوا من الفكرة .. لكن القوة لازم تكون نابعة من جواكم أنتم ..
   
   عشان لما حد يغيب أو حتى يتغير = ما تتبهدلوش وتتصدموا.
  
"
75314,"
   و إدمان الحزن و عدم السعي لشيء يسبب سعادة ؟
  ","

   مرض !
   
   عافانا الله وإياكم.
  
"
75315,"
   انا اتخليت عن المنحه عشان افضل مع صحبتى غ نفس الكليه ولاسباب صداقتنا انتهت وبقينا ف نفس الكليه
  ","

   ده نوع الصداقة المؤذي، اللي لازم تكونوا واعيين له وتبعدوا عنه !
  
"
75316,"
   هل الحزن يدوم ؟
  ","

   ولا السرور !
   
   المهم الرضا.
  
"
75317,"
   كنت فى فترة احتياج وضعفت وكلمت شخص بس الحمد لله فوقت بسبب حضرتك اولا وتانيب ضميرى ثانيا ولسة حالا ناهية كل خاجة واتمنى من ربنا يقبلنى ادعيلى حضرتك وربنا يجازيك عنا كل خير والله يا شيخ
  ","

   حمدا لله على سلامتك.
  
"
75318,"
   هل لديك ذكرى من فترة طفولتك لا يمكنك نسيانها؟
  ","

   ذكريات يا آسك !
   
   رب ارحمهما كما ربياني صغيرا.
  
"
75319,"
   أنانيه فعلا انا اناني أنا لازم أحب الخير للكل
  ","

   رب يسعدك حبيبي ويوفقك !
   
   وأولى الناس بحب الخير هو صاحبك.
  
"
75320,"
   انا عُمري ما كلّمت ولد في حياتي يا شيخ، ويعلم الله أنِّي عفيفة، ومقبلناش بدخول خطيبي البيت غير واحنا سألين كويس ومتأكدين انه مناسب بدرجة كبيرة..هو اول ولد كان يدخل حياتي اول ولد يسمع او يعرف عني شئ خاص، ف انا حاسه بذنب من نفسي، وبستغفر وببكي، وبتوب كتير .لكن حاسه ان أخدت من حق زوجي ال لسه ما جاش
  ","

   كده بأه دخلنا في كلام الهبل اللي ما بحبوش !
   
   مفيش ذنب فيما ذكرت ..
   
   ومخدتيش من حق حد !
   
   فوقي الله يرضى عنك.
  
"
75321,"
   هو انا ممكن استني واحد سنين ويجي يقولي كدا ف الاخر فعلا ؟
  ","

   ده اللي بيحصل غالبا !
   
   أومال أنا دمي بيتحرق منكم في حكاية الانتظار دي ليه.
  
"
75322,"
   يمكن مش فرحان علشان هيسيبه و دا من حبه فيه !!
  ","

   دي أنانية مش حب !
   
   الحب عطاء وتضحية ..
   
   ما تشوهوش المفاهيم.
  
"
75323,"
   صاحبي جاله درجات من التظلم ودخل كليه تانيه بعد ما كان هيدخل معايا انا مش فرحان ليه إطلاقا
  ","

   تبقى ما تستاهلش تكون صاحبه !
   
   لما تفضل رغبتك إنكم تكونوا سوا على مصلحته = تبقى دي أنانية ..
   
   راجع حساباتك كويس.
  
"
75324,"
   طيب احنا ك بنات سناجل الحمدلله ملتزمين والله.. لكن برضوا فطرتنا و احتياجنا للجنس الاخر و عواطفنا (احتياجنا للحب) بتطغا علينا.. نعوض الحرمان دا ازاى 😁
  ","

   https://www.facebook.com/m.atiia.soliman/videos/1305808432832332/
  
"
75325,"
   شيخ🙆‍♀️فيه شاب عايزاه يتقدملي بس مافيه اي صلة خالص بتجمعنا اعمل اي
  ","

   غلّي نفسك 🤷🏻‍♂️
  
"
75326,"
   دخلت بس عشان أقولك جزاك الله خيرا على كل نصايحك وصبرك علينا، كلامك حتى لو مطبقناهش في لحظته بيكون زي طوق أمان بينجدنا برحمة ربنا في اللحظة المناسبة، المهم نقبل الحقيقة ونسأل الله العون، ربنا حيجبر خاطرك أستاذنا.. الله يعطيك فوق ما ترجو كرما منه ومنة
  ","

   يا رب .. يا رب .. يا رب ..
   
   رب يسعدكم ويحفظكم.
  
"
75327,"
   إتقدملي شاب وإتكلمنا شهر تعارف بمعرفه الأهل وهو قرر إننا نوقف كلام لحد ما ينزل مصر بحجه إنه حرام طلاما إرتاحنا خلاص منتكلمش قبل الخطوبه وخلاني مستنيه أكتر من ٣ شهور بدون أي كلمه منه أو من أهله ولما رجع قالي إحنا إخوات ! هو مش فارق معايا يا شيخ بس زعلانه على نفسي
  ","

   ما تزعليش !
   
   بل احمدي الله واشكري فضله.
  
"
75328,"
   خريج بكالوريوس تمريض ..
استلم حكومه علي مرتب 2600
 ولا اسيب الحكومه واشتغل خاص ب 5000
الاهل مصرين استلم علشان الحكومع والمستقبل وكدا
ولا اجمع بين الاثنين واتطحن 
انا في حيره دلني 😔
  ","

   اتطحن .. ما دمت لسه مش مرتبط.
   
   ولعل زمايل المهنة هنا ينصحوك ..
  
"
75329,"
   انت تقوم وتمشي وانا اسهر مانامشي
  ","

   ياللي ما بتسهرش .. ليلة يا حبيبي 😁
  
"
75330,"
   هموت بجد انا معمولى بلوك ليه😭😭😭
  ","

   مفيش بلوك !
   
   نكبر بأه ونبطل السؤال الخايب ده.
  
"
75331,"
   بابا لسانه مؤذي جدا مع مامالدرجه انها عندها مرضين سببها النفسية هل ينفع افكر انه لو ربنا توفاه هيبقى احسن لنا دا عقوق ولا ايه？？
  ","

   المهم تعامليه كويس.
   
   أسأل الله أن يهديه ..
   
   أو يكفيكم شره.
  
"
75332,"
   ليه جواز وننهيي مستقبلنا قصاده يعني ليه اوقف حياتي علشان اتجوز ممكن حضرتك تقولي انا لما اقعد في البيت هتبقي فايدتي ايه انا جوازي قرب ومرعوبة عايزة افسخ
  ","

   واضح حد لاعب في دماغك وملوثها !
   
   حد حاسدك وعامل نفسه عايز مصلحتك.
   
   أنت محتاجة استشارية أسرية تنضف لك دماغك تاني.
  
"
75333,"
   اتخطبنا ثلاثة أشهر،كنا في وقت الخطوبة متوافقين وعايزين بعض جدًا، وربنا قدَّر افتراقنا.انا وهو ما اتكلّمناش اي كلمة صريحة فيها مشاعر.لكن مشاعرنا ناحية بعض كانت قوية ومفهمومة واحياناً كنا بنقول لبعض اننا مبسوطين اوي. هو سابني بسبب اختلاف مع أهلي على الماديات انا زعلانه من نفسي علشان عرف مشاعري ناحيته
  ","

   ما تزعليش !
   
   احنا بشر من لحم ودم.
   
   عوضك الله خيرا ..
  
"
75334,"
   اعرف ازاى ان الشخص اللى متقدملى مناسب هو كل صفاته حلوه بس انا مش حساه خالص
  ","

   لماذا نتزوج، ومن نتزوج ؟! :
   


    https://www.facebook.com/m.atiia.soliman/videos/1349637431782765/
   

"
75335,"
   بجد دي مهمو جدا (ثقتك في نفسك عليها جانب كتير جدا من جمالك في عين زوجك) ... حتى لو كنتي فرضا ملكة جمال ومش عندك ثقة في جمالك بكده بتحسسيه ان في اجمل منك
  ","
  ….
  "
75336,"
   يا شيخ انا فرحى بعد شهر و دايما خايفه اوى من الجواز خايفه ميعجبهوش حاجه فيا او ينتقدنى او قلبى يتوجع هو انسان كويس جداااا وبيحبنى بس والله الموضوع ده شاغل تفكيرى لدرجه انو منكد عليا ومخلينى كارهه الجواز جداااا وعاوزة افضل مخطوبه
  ","

   قلق طبيعي مقبول بدرجة ما !
   
   لكن ما يتحولش لفقدان ثقة بالطريقة دي ونكد ..
   
   افرحي بنعمة ربنا وسيبك من الطريقة الخايبة دي في التفكير ..
   
   ثقتك في نفسك عليها جانب كتير جدا من جمالك في عين زوجك !
   
   وبعدين ما دام فيه حب وطيبة يبقى كل خير بإذن الله.
  
"
75337,"
   انا سبت خطيبي ياشيخ فبعتلي عتاب شديد وهاجمني وقالي زي م بعتيني بالشكل دا هيجي الانسان ال يبيعك بس قسما بالله العظيم ياشيخ انا مسبتوش من فراغ هو اذاني اذي الله وحده يعلم مقداره وتاثيره علي بقالي شهرين تقريبا اهو ولسه بعاني انا كدا ابقي خذلته وبعته فعلا؟
  ","

   ما هو عشان مؤذي بعتلك البقّين الحمضانين دول !
   
   انسي واحمدي ربنا.
  
"
75338,"
   يا شيخ بالله عليك ترد عليا انا بقالى سنه ببعت ومش بترد عليا ! كنت بكلم شاب من سنه وكان مكلم اهلى ومتقدم المهم محصلش نصيب وانا ضميرى بيعذبنى ان كنت بكلمه انسى ازاااى رغم ان توبت واستغفرت كتير الموضوع من سنه ومش عارفه انسى اعمل اى
  ","

   https://www.facebook.com/m.atiia.soliman/videos/1454248847988289/
  
"
75339,"
   أمان
  ","

   هذه أرجوها صدقا !
   
   للقريب والبعيد ..
   
   حتى آخر نفس.
  
"
75340,"
   انا واحد كنا بنتكلم بس انا عملتله بلوك اما عرفت انه حرام وبعدت خالص هو ممكن يجي يخطبني حتي لو انا عامله بلوك ؟
  ","

   غالبا لأ !
   
   عارفة ليه ؟
   
   عشان الصادقين بيخبطوا عالباب علطول.
   
   ولو كان صادقا = يبقى هتزيدي في نظره بعد الموقف ده !
  
"
75341,"
   منطفئ يا مولانا
  ","

   ابحث عن النور في السجود !
   
   صدقني .. من هناك البداية ..
  
"
75342,"
   وميض ..فيديوهات اللايف يا شيخ بحس ان في وميض او لمبات صغيرة في عقلي بعدها 
الله يرضى عنك و يرضى عن صُحبة الجنة يارب
  ","

   الله يجبر خاطركم !
   
   الأسئلة كلها جاية أوصاف وثناء ..
   
   اللهم سترك في الدارين.
   
   شكرا جزيلا والله.
  
"
75343,"
   شيخ فيدني من٧شهور حد كلمني وقال ان ف اعجاب وعايز نتكلم فترة وهيكون بعد كدا خطوة رسمي فانا رفضت الكلام وحزرته يبعت تاني وفعلا بِعد. امبارح لاقيته باعت بيقول عايز اعرف ف قبول ولا لا عشان مش عايز يدخل البيت ويترفض لاي سبب فانا عملت بلوك لان مفيش قبول هل انا غلطت لما اتصرفت كدا ولا كان لازم اعرف البيت!
  ","

   وإيه المشكلة يدخل البيت فيرفض أو يترفض ؟
   
   وهيحصل قبول ازاي إلا لما تقعدوا في بيتكم ؟
   
   أنت صح .. سيبك من المقدمات الفارغة دي.
  
"
75344,"
   صِف وجودك في حياة الآخرين بكلمة؟.
  ","

   الآخرون هما اللي يقولوا !
  
"
75345,"
   عامل دايت ولا ايش
  ","

   قراطاي .. حسبي الله عليه 😅
  
"
75346,"
   لو شغلي شهر متواصل فى سفر و اجازة اسبوعين .. هل ده مقبول بالنسبة لاستقرار حياتنا الزوجية لاني هتجوز قريب و  خطيبتي بتشتكي من أثر ده .. صعب عليا والله لكن العمل بأجر مرضي يندفع له تمن ... هل دي تعتبر غربة و هتدمر حياتنا زي ما بتقول ؟ انصحني
  ","

   يا ريت تعرف تأجر شقة غير شقة الزوجية في نفس مدينة عملك !
   
   افرشوها فرش بسيط وعيشوا سوا.
   
   ناس كتير زمايلي عاملين كده في العاشر والسادات وغيرها ..
   
   لكن محدش يقدر يقولك سيب شغلك طبعا.
  
"
75347,"
   ماذا تفعل الان؟
  ","

   جعان 🥺
  
"
75348,"
   أنا بعتذر على التدخل بس أنا كنت سألت حضرتك قبل كده عن طاعة الخطيبة لخطيبها .. وحضرتك رديت بإنها طالما في بيت أبيها فأذنها مع أبيها.. فإزاى تطالب بشئ هى مش مكلفة بيه أصلاً .. شكراً لحضرتك
  ","

   أنا هنا برد على سؤاله !
   
   بصرف النظر عن اتفاقي أو لا مع فعله اللي معرفش ملابساته ولا تفاصيله.
  
"
75349,"
   إذا كنت ستتناول آخر وجبة في حياتك فماذا ستختار أن تكون هذه الوجبة؟
  ","

   المهم تكون مع مين يا آسك !
   
   أما نشوف آخرة أسئلتك دي 😑
  
"
75350,"
   😂😂😂 حتى وانت مضايق دمك خفيف
  ","

   دعواتكم ..
   
   ألقاكم يا صحبة الجنة 💚
  
"
75351,"
   ليه حضرتك  مش بتعمل ليزك هيا غلط علي العين ؟؟
  ","

   مش متخيل نفسي بدون نضارة !
   
   صارت جزءا مني.
  
"
75352,"
   يا شيخ انا مش  شايفه انها انانيه بس لما بحس ان الي قدامي دا مسبب لي اذي نفسي او معرفتي ليه مش ف مصلحتي حتي لو هو كويس ببعد وبكون مع نفسي 
 بفضل كده  هل دا غلط
  ","

   ده الصح.
  
"
75353,"
   انا بحمد ربنا ان حاجات كتير فهمتها حتى لو متاخر و انه فى الاخر نجانى ، اخر نقطه هوضحها لحضرتك ان دا شخص من حفظه القران علشان كدا انا كنت متعشمه فيه خير
ربنا يبارك لحضرتك لانك ريحتنى كتير بكلامك
  ","

   لو أعلم علماء الدنيا طلب من واحدة فيكم حاجة زي دي = يبقى زبالة !
   
   يا رب نتعلم ما نتخدعش، ونفهم، ونهرب بسرعة.
  
"
75354,"
   انا شخص زبالة والله انا عارف 
انا و بنت محترمة حبينا بعض و كنا عايزين الحلال بس للاسف ضعفنا و حصل بينا تجاوزات رهيبة بس هي لسه بنت 
دلوقتي اتخانقنا و كل ما اكلمها اني اكمل مع ابوها و نبدأ صفحة جديدة في طاعة ربنا هي رافضة 
وانا حاسس بالذنب جدا ..و لسه بحبها 

افضل احاول ولا اعمل ايه
  ","

   أولا: بحترم فيك تحملك للمسؤولية.
   
   ثانيا:  يتوب الله على من تاب.
   
   ثالثا:  طاقات الناس بتختلف .. بعضهم بيقدر ينسى ويتجاوز بعد ما يتوب لربنا .. وبعضهم مش بيقدر يشوف تاني أي حاجة تفكره بهذه السقطة !
   
   تقدم واعمل اللي عليك ..
   
   فإن أصرت فابتعد .. غفر الله لكما.
  
"
75355,"
   كنت متعشمه خير انى اقدر اغيره و يكون احسن عشان تكون حياتنا مع بعض سويه و رفضى لطلبه كان دايما بآيات من القران و كانت دايما حجته احنا كدا كدا هنتجوز و ربنا هيسامحنا و يشهد الله انى مطاوعتوش ، انا مش قادره افهم ان ازاى شخص مش كويس اخلاقا يكون فى الاخر مع حد الناس بتشهد ليه بالاخلاق و السيره الطيبه
  ","

   أنت ملكيش دعوة خالص بحكمة ربنا في أقداره؛ لأن فيه ألف احتمال !
   
   أنت تنشغلي بنفسك وتحمدي ربنا إنه نجاك .. وتتعلمي تعرفي تقيمي الناس كويس ..
   
   مفيش حاجة اسمها متعشمة أغيره !
   
   تغيري العك والقرف ده كله ازاي ؟!
   
   فيه حاجة اسمها كده كده هنتجوز، وكمان يروح يطلب من بنات تانيين وأنت تعرفي وعادي ؟!
   
   هي المقدمات دي كانت تعني حد شاريك .. ولا حد شايفك مجرد سطر في قائمته الرخيصة ؟!
   
   ما تضحكيش على نفسك .. واجهي نفسك بالجرم اللي ارتكبتيه في حقها ..
   
   وتوبي لله وأصلحي حالك معه .. وبس.
   
   التاني بأه يفعل الله فيها ما يشاء .. مش شغلتنا خالص.
  
"
75356,"
   لو حضرت اخدت بالك من كيو بتاع الشخص اللى سابنى و خطب غيرى حابه اقول لحضرتك انه كان طول الوقت بيطلب منى صور مش كويسه و لما كنت برفض كان بيعمل معايا مشكله 
كنت بقوله حرام و ربنا مش هيرضى عننا و كان بيروح يعمل كدا مع بنات تانيه
بيقولولى انه ربنا نجدنى منه و انه مش كويس طب ازاى و ربنا رزقه بواحده كويسه
  ","

   المشكلة عندك أنت !
   
   تقييمك للأمور مختل تماما.
   
   وما ينفعش أصلا تسألي عن واحد زيه .. سيما إنك في السؤال الأول خافية التفاصيل دي تماما، بس كنت عارف إن فيه حاجة غلط !
   
   ملعون أبو ما تسمونه حبا، وتلطخون الحب بنسبة هذا الذل والمرض له.
  
"
75357,"
   لي الحياة كل هالأد صعبة 😭
  ","

   لأنها ورقة الاختبار التي نتيجة النجاح فيها = الجنة.
  
"
75358,"
   صح جداااا مفيش حد بيتغير الطبع بيغلب التطبع .. الطبع غلاب فعلا .انا م المستقبل وبقولك مش هيتغير الحب هيخليكي تفضلي تتحملي لحد ما الحب هيخلص وقدرة تحملك هتخلص  وهتندمي وخلاص مش هيبقى له لزوم خلاص
  ","
  ….
  "
75359,"
   جيتلك هنا من شهر وكلمتك عن معصية عملتها قولتلي الحقي نفسك قبل مارصيد الستر يخلص.. وكأن ربنا بعتك ليا علشان الاقيني بانهي كل حاجة.. والنهاردة كملت ٢٠ يوم الحمدلله.. دعوات حضرتك وأحبابك بالله عليك  إني استمر ولا أضعف ابدا
  ","

   اللهم ربنا ولك الحمد !
   
   ربنا يثبتك ويرضى عنك.
  
"
75360,"
   لو سمحت انا بعتت لحضرتك من كام يوم سؤالي بس مجاوبتهوش .. هحاول تاني يارب تشوفه هو كان ازاي ناس مش بتصلي وبتعمل حاجات كتير حرام ومش بيحصل لهم ابتلاءات وكل حاجة عايزينها بياخدوها وناس تانية بتصلي وبتحاول تبعد عن الحرام وحياتها كلها ابتلاءات عشان انا قربت افتن من اللي بشوفه
  ","

   قواعد في الابتلاء:
   
   ( ١ / ٢ )
   

    https://m.facebook.com/story.php?story_fbid=2360240840722414&id=100002095644279&sfnsn=mo
   

   ( ٢ / ٢ )
   

    https://m.facebook.com/story.php?story_fbid=2360262407386924&id=100002095644279&sfnsn=mo
   

"
75361,"
   ازاي اقدر اتخطي شخص حبيته ل درجه كبيره جدا وانفصلنا من سنه وكام شهر ولسه نفس الشعور تجاهه وتجاهي منغير اتصال بينا بس ف مشاكل تمنعنا من اننا نكون سوا تاني ارجو الرد
  ","

   ابتلاء !
   
   نتعايش معه ..
   
   وتستمر الحياة.
  
"
75362,"
   قرينا فاتحة وبحبه وبحبني لكن في حاجات كدا مختلفين عليها زي الشغل والخروجات واللبس، هو متشدد بيهم وانا مش عارفة اتقبل دا، وعدني انه حيتغير وحنتفاهم مع الايام لكن خايفة اجازف اعمل ايه وكتب الكتاب قرب؟
  ","

   مش هيتغير !
   
   لازم تحطي النقط على الحروف في كل حاجة من الآن.
  
"
75363,"
   انا سمعت الايف بتاع حضرتك (قواعد الابتلاء)وبصراحه عاجزه عن اى رد او تعبير اقدر اوفيك حقك ع هذا الجمال
اقسم بالله نفسى اسقف من لاقصر لحد ميوصل للرياض من حلاوه وجمال الايف بجد انا استفدت منه جدا جدا جدا
  ","

   الله يسعدك ..
   
   رب يتقبل.
  
"
75364,"
   كان خطيبي وحبيته جدا جدا بس غلطاته اهانته وتجاهله ليا صعب عليا اوي رغم انه بيحبني جدا بس افعاله قاسيه عليا منها.. ممكن يتجاهلني بالاسبوع عشان يعاقبني ع حاجه ف نظره انها غلط ..فركشت بس قلبي لسه بيقولي ارجعي واديله فرصه م كتر زنه ..ارجعله رغم كل دا واصبر عليه ولا ادوس ع قلبي 😭💔
  ","

   هيفضل يغلط ويهين ويتجاهل .. لما يضمن إنك بقيت في إيده تاني !
  
"
75365,"
   أيهما أصعب ، البدء في الشيء أم الإستمرار فيه ؟
  ","

   الاستمرار في أي شيء = هو دايما التحدي الأصعب، والأصدق !
  
"
75366,"
   هو ليه ياريت يتعلمو دى بتتوجه للبنات الغلط بيكون من الطرفين مش طرف واحد
  ","

   لو قفلت هي الباب = مش هيقدر هو يعمل حاجة !
  
"
75367,"
   إذا تقدم شاب من أقاربي لخطبتي وهو مناسب جدا لي لكن عرفت ان أخاه الأصغر كان معجب بي كثيرا في زمن ماضي مع العلم أن أخاه ليس مناسبا لي... ماذا أفعل؟
  ","

   وافقي على المتقدم !
  
"
75368,"
   📌📎نبروز السؤال دا أرجووووك يا شيخنا 📍
  ","

   يا ريت تتعلموا !
  
"
75369,"
   احساس حضرتك ايه واحنا كلنا بنحبك وبندعيلك ؟ :)
  ","

   عارف قصور نفسي .. عمري ما أغفل عنه !
   
   شاكر لربي على ستره اللي خلاكم تشوفوني كده .. راجٍ تمامه ودوامه.
  
"
75370,"
   كنت اعرف بنت من خلال الشات اتعرفنا ع بعض عن طريق حد ف العيلة .. اعجبت بيها ولكن بقيت بزهق منها شات جدا والبنت اتعلقت بيا وسبتها وعملتلها ان فريند من غير ما اقولها اني هسيبها وللاسف كنت ملمحلها اني معجب بيها وهخطبها .. كدا انا ظلمتها ؟
  ","

   ظلمتها وظلمت نفسك وظلمت الرجولة !
   
   عموما أرجو تتوب لله، وتخشاه ..  ومعدتش تعمل كده أبدا مع حد تاني.
  
"
75371,"
   شكراااااااا لاشياء كتير استفدتها من حضرتك .. ربنا يجازيك كل خير و يثبتنا
  ","

   يا رب !
   
   الله يسعدكم ..
  
"
75372,"
   ما الشيء الذي ستحاول فعله إذا علمت أنك لن تفشل فيه؟
  ","

   أنا أحاول الآن يا آسك !
   
   وطمعي في الله ألا فشل.
  
"
75373,"
   استاذنك ي شيخ تروح تنام كفايه عليك النهارده كدا 😂😒
  ","

   أنا بقول كده برضه !
   
   ألقاكم يا صحبة الجنة 💚
  
"
75374,"
   خطيبي و عاقدين 26 سنه مهندس بار ب والدته جدا والده متوفي.. طيب اوي.. كويس.. بيصلي ..كان بيتقدملي كل سنه ف حامعه و بابا يرفض لحد ما وافق بعد ما اشتغل..بيحبني جدا و عايزني من زمان.. بس المشكله انه مش بيعرف يقول كلام حلو هو دا عيبه الوحيد.. بيقول اه بس مش كتير غ بضايق ديما
اكمل ولا لا ؟ ياريت متتريقش
  ","

   وأتريق ليه !
   
   ده الأوبشن الغالب عند الرجال .. وبالذات المهندسين يعني !
   
   (لا .. ما تنكروش لو سمحتم 🤦🏻‍♂️).
   
   خذيها مني ..
   
   بكل الصفات اللي بتقوليها دي = فده كنز يا بنتي، تحمدي ربنا عليه وتحافظي عليه بروحك !
   
   محدش كامل في النهاية .. وحقيقة الحب أفعال وأمان ..
   
   وما يغني عنك لسان معسول على قلب خوان !
   
   تعايشي مع القصور في الحتة دي .. واحمدي الله كثيرا على نعمته عليك.
  
"
75375,"
   وعايزه تكملى بعد المعايره؟؟؟؟؟؟؟؟!
  ","

   حرام عليهم ما صدقت أعصابي تهدى عشان أنام 😩
  
"
75376,"
   آه قالي يعني انتي جيتي معايا بسهوله..!! بيني رخيصه هو فعلا أنا غلطت بس ندمت.
  ","

   طب أنا مش هرد عليك !
   
   اقفي كده أدام نفسك وشوفي معنى إن حد يقولك كده يبقى شايفك إيه وازاي ؟!
   
   وبتقولي بحبه وبيحبني ؟!
   
   بيحبك ؟
   
   بيحبك يا ظالمة !
   
   يا ظالمة لنفسك ولقلبك ولأهلك ولكرامتك.
  
"
75377,"
   الله يكرمك يا غالي جاوبني
عندي 24 سنة بشتغل شغل خاص يعني مش ثابت ، جمعت مبلغ من شغلي و جمعيات ، متردد اتجوز و لا اعمل مشروع امن به مستقبلي و ابقي اتجوز بعدين
  ","

   تزوج حبيبي ما دام عندك دخل ..
   
   وربنا هيوسع عليك بإذنه.
  
"
75378,"
   يا شيخ هو لو انا بحب واحد وهو بيحبني ومبنتكلمش و منتظرين الحلال لحد ما تسمح الظروف... بس انا مش راضيه عن نفسي ولا راضيه عن الطريقه الي اتكلمنا بيها الفتره القصيره دي وخايفه يعايرني بعد كده لإنه عملها مره.. اعمل إيه ؟
  ","

   عملها مرة .. عايرك ؟!
  
"
75379,"
   في كن رجلا حضرتك قلت متكلمش البنت ولا تاخد رقم والدها الا لو كنت قادر تروح تكلمه النهاردة بليل قبل بكرة حتى.. طاب لو انا اقدر اروح اكلم اهل البنت وافهمهم ظروف اني طالب وعارف ان اهلي واهلها مش حيعملوا خطوة الخطوبة الا بعد الجامعة ؟ اتكلم ولا خلييني ساكت احسن انصحني بحب نصايحك وخوفك علينا 💚
  ","

   هي المشكلة يا غالي في وضع زي ده إنك بتطالبهم مثلا ينتظروك سنتين تلاتة !
   
   طب لو اتقدم لبنتهم حد كويس وجاهز في الفترة دي .. وهما طبعا شايفينك مغامرة مش مضمونة هتفضل على رأيك وموقفك ولا لأ !
   
   ويا ترى هتكون جاهز فعلا ولا لسه مشوارك طويل !
   
   حسبة رخمة ومرهقة .. ومحدش يقدر يلومهم لو موفوش باتفاقهم .. لأن الواقع بيقول غالب الشباب بيغيروا رأيهم بعد كده ومش بيخسروا حاجة !
   
   لكن البنت بتكون ضيعت فرص كتير على نفسها.
   
   لذلك ما زلت عند رأيي .. ما تتكلمش إلا وأنت جاهز.
   
   ونصيبك هتاخده.
  
"
75380,"
   و اي المشكله لما يتحايل و يطيب خاطرها ما دام بيحبها عيب ؟
  ","

   فيه فرق كبير بين المصالحة لما يحصل زعل من حد عايز يكمل معاك ومش في دماغه فكرة البعد لكنك غلطت في حقه !
   
   وبين إنك تتحايل على حد زهد في قربك خلاص !
  
"
75381,"
   معلش يا شيخنا الناس الجديدة لسة متعرفش .. مش كلهم محاربين  قُدامى مثلنا 🌷 في أجيال جديدة بيتابعوك
  ","

   أدينا بنفهم أهو !
   
   يا رب نتعلم .. وما نبقاش عظة لغيرنا، بل نستفيد من الدروس التي سبقتنا.
  
"
75382,"
   معلشي ي شيخنا عاوزه افهم بس الغلط في انها قالتله خد رقم بابا واتصرف معاه ،طب  هو دا رخص في اي
  ","

   لا !
   
   إنها تقوله خد رقم بابا .. ده الصح جدا.
   
   أما تسمع كلامه .. و(تتصرمح) عشان يتعرفوا على بعض كما يخدعها .. ونبدأ بأه في كلام ناعم، ومكالمات آخر الليل، وعشان خاطري نفسي أشوفلك صور .. عايز أحفظك !
   
   والصور تتطور واحدة واحدة ..
   
   وهي بتنزلق .. ومستغربة ازاي بتعمل كده !
   
   بش معلش .. ما احنا بنحب بعض وهيتجوزني ..
   
   وفجأة ينسحب بكل بساطة !
   
   ده لو مطلعش حيوان يعني وهددها وابتزها بالصور ..
   
   يقدر حد فيكم يحيط بمشاعرها وإحباطها واحتقارها لنفسها بعد صدمة زي دي ؟!
   
   يبقى قلوبكم غالية فعلا ونقفل باب القرف من بدايته أسلم ولا لأ ؟!
   
   واللي عايزكم فعلا عارف طريقه !
   
   حتى لما بيحصل انفصال وما كملتوش بعد البدايات الصحيحة .. أكتر حاجة بتساعدكم على التجاوز إنكم بتكونوا عارفين إنكم كنتم غاليين من أول خطوة لآخر خطوة ..
   
   أصعب حاجة هي عقدة الجلد الذاتي واهتزاز النظرة للنفس بعد العلاقات !
   
   كفاية بالله .. المشرحة مش ناقصة قتلى.
  
"
75383,"
   والله بدون أي مبالغة ظنك في الشاب الأول بيبقى «مش ممكن يعمل كده» ولما تديله الأمان وتبعتيله شيء هو عاوزه بيبقى الأمر بعد كده رد فعل صحابه «مش ممكن تعمل كده دي محترمة» لما يقعد يتفاخر قدامهم؛ أنا شاب وقطعت علاقتي بشباب كتير عشان القرف ده وبيستغلوا سذاجتكو وفي الآخر تندموا؛ البلا عم والله؛ اللهم بلغت
  ","

   عاشوا الرجالة والله ..
   
   رب يرضى عنك.
  
"
75384,"
   و ربنا انتا ""انسان"" .. و ربي ما بهزر انا بمدحك .. كفايه انك اتحرقت و اتدايقت عشان اعمار ناس و طاقه مهدره و مشاعر بتداس بالرجل .. ربنا يعينك و يكون معاك دائما و ابدا يا رب
  ","

   الله يجبر خاطرك 💚
   
   أنتم هنا بعتبركم من عيلتي .. صحبة جنة مش كلام عاطفي ولا شعار ..
   
   بل نرجو الله الصحبة فيها حقا.
  
"
75385,"
   اهلي اختلفوا علي المؤخر وحطوا مبلغ ك إختبار ليه لو وافق يبقي شارى موافقش هينهوا الموضوع وفعلا انتهي هل اهلي كده غلطانين؟هم تساهلوا ف حاجات كتير زي الشبكه والبيت وكله بس قالوا لازم نختبره
  ","

   ما يكونش العرف والعادة مثلا 50 - 100 ألف وهم يقولوله نص مليون !
   
   مفيش عاقل هيوافق على كده .. مهما كان بيحبك.
   
   لازم نبقى واقعيين !
   
   ومحدش يقول ما دام رفض يبقى عنده نية طلاق .. لأن القاعدة بتقول ما ينفعش تدخل علاقة وأنت مكبّل وراسك محنية
  
"
75386,"
   والله ما قصر الصراحة
  ","

   الرجل مخلص وحريص 😁
  
"
75387,"
   ‏وش هي اخر صورة حفظتها ؟
‏بدون غش
  ","
  😁
  "
75388,"
   ربنا يعينك والله ع اللى بتشوفه دا انا كبنت دمى اتحرق بسبب الكام سؤال بتوع انهرده دول
  ","

   ويقولولي أنت متعصب ليه وهدي نفسك !
   
   أنا ما بعرفش أكون بارد أدام أعمار بتتحرق ومشاعر بتتسكب برخيص ونفس التجارب بيكرروها بنفس النهايات المأساوية .. ومش عايزين يتعلموا.
  
"
75389,"
   انت مضايق ليه يا شيخ النهارده ؟؟ عساك بخير
  ","

   أنا اللي متضايق ولا دي أسئلة ترفع الضغط ؟!
  
"
75390,"
   هما اللى بيبعتوا كدا واعيين 
فاهمين يعني؟! هو ايه اللي اعمل ايه انا بنت ودمي أتحرق منهم 
ما الجواب واضح وكل حاجه واضحه
شيخنا دول مش عايزين حد يتكلم معاهم دول محتاجين يفوقوا لنفسهم
  ","

   الحمد لله على العافية.
  
"
75391,"
   مهما يكون سبب الرفض هو النسيان سهل كده بالنسبه لحضرتك
  ","

   لا مش سهل بالنسبة لحضرتي ولا حضرتك !
   
   بس لما تغلق الأبواب = لازم ساعتها تعرفوا تتعايشوا وتكملوا.
  
"
75392,"
   بقول مش مناسبين معن ولده بيت ملتزم زينا بظبط ولده أمام كمان بس ولده بقولوا صعب وماسك فى موضع الفلوس شويه  وبصراحة ولدى ولدتى بحبوا المظاهر هو محترم وكليه عاديه والله يا شيخ أهله بحبونى جدا أبوه اتقدم كتير وأمه  وهما صحابنا من كام سنه وهو هيتقدم كمان شهر
مع العلم اخواتى الولاد عرفه أن كان فيه تواصل
  ","

   خلاص حاولي تقنعيهم واعملي اللي في وسعك كله !
   
   وعسى الله يهدي ..
   
   ما اتيسرتش = يبقى مفيش نصيب، وارضي بقدر ربنا.
  
"
75393,"
   بعتلي انه بيحبني من فتره كبيره ومراقبني وقولتله خد رقم والدي وكلامك منك ليه بيقول لازم تقتنعي بيا قبل مايحصل اي حاجه اعمل ايه ياشيخ ؟
  ","

   هو أنتم حد موصيكم عليا ولا حاجة ؟!
   
   تعملي إيه يعني ؟
   
   تحترمي نفسك وتحترمي أهلك وتخلي عندك كرامة وتقفلي الباب ده خالص.
   
   محدش يوصل لك إلا من باب بيتك .. أي حاجة غير كده = رخص.
  
"
75394,"
   بحب واحد وقال بيحبني بس بيطلب صور بكات وبشعري وبيقول انت بتدلعيني أعمل ايه
  ","

   عادي !
   
   هيفضل (يتدلع) وياخد اللي هو عايزه منك .. ووقت ما تتوبي وتحبي تنضفي أو يتقدم لك حد عشان يخطبك أو تفوقي يعني ولو بمجرد لومه هيطلع لك صورك ويهددك عشان تفضلي رخيصة تحت رجله.
   
   (أنا بحاول أكون هادي وأفهمك .. ولا سؤالك ده كان عايز رد يوجعك الصراحة).
  
"
75395,"
   يا شيخ انت مردتش على سؤال ليا قبل كده من فضلك يا شيخ اسمعنى
فى واحده زميلتى كنت بحبها جدا وهيا كانت هكذا و رحت لابوها وافق بيا بس الخطوبه بعد سنه عشان التعليم وكده 
حصل موقف بسيط  اتخانقنا وهيا قررت تنهى العلاقه و انا ما زلت بحبها و متاكد من حبها ليا لحد الوقتى بس هيا مصممه تنهيها
اعمل ايه يا شيخ ؟
  ","

   هتعمل إيه ما دامت هي مصممة !
   
   ما هو مش هتتحايل عليها مثلا.
  
"
75396,"
   صعب يا شيخ بعد وارجع الحل تعبت يا شيخ
  ","

   طيب خليك صريحة أرجوك ..
   
   إيه سبب رفض والدك له ؟
  
"
75397,"
   حبينا بعض وفضلنا على علاقة 
وتقدم وبابا رفضه
رفض نوعا ما نهائي وهو لسه عاوزني 
لكن بابا رافض اعمل ايه
  ","

   تنسيه.
  
"
75398,"
   أكثر شيء مخيف حدث لك في حياتك؟
  ","

   المخيف ده طول ما هو في تصورنا بيغذي قلقنا بس يا آسك .. بعد ما بيحدث بيتحول لواقع قابل للتعايش !
   
   وتستمر الحياة ..
  
"
75399,"
   يتبع2،وجبتين فطار وغدا في 6 ساعات وباقي اليوم مشروبات وميه فقط ،الفطار 12 الظهر والغدا 6 مساءا،الفطار ممكن بيض مقلي في زبدة وحتيتين جبنة كيري و الغدا كنت باكل نص فرخة مشوية بالجلد عادي عشان الدهون وجرجير وخس كتير وممكن بدل الفراخ لحمه او سجق بلدي او برجر بيتي او شاورما فراخ او لحم كله بدون نشويات
  ","

   ممتاز .. شكرا حبيبي ..
   
   هو الكيتو قريب جدا من قراطاي فعلا .. بس التوقيتات هي اللي فارقة.
   
   وربك يعين 💚
  
"
75400,"
   الكيتو  أو القاراطاي  مفيد  لنزول سريع ، لكن لا ينصح به  أكثر من شهرين ثلاثة بالكثير  .. لان له آثار ضارة علي الجسم  .. 
انا جربت قاراطاي ، نزلت 12 كيلوا خلال شهرين  تقريبا  .. وان  كان طبيا النزول السريع خطر علي الكبد
  ","

   تمام التمام يا دكتورنا الغالي 💚
   
   أنا ناويله شهر واحد .. وهرجع للنقاط لأنه جميل فعلا.
  
"
75401,"
   أنا ما اتبعت قراطاي اول مرة اسمع فيها.. بس ببحث بسيط لقيت انها قريبة من الكيتوجينيك دايت.. بالنسبة لإلي الكيتو هادا متل السحر.. لهلأ نزلت ١٧ كيلو ب٦ شهور وبقي ٨ للمثالي.. دعواتك شيخي 🌸 
صحيح للأمانة سلبية الكيتو اللي شفتها انو غالبا استهلاك الاجبان الكتير سببلي حبوب في وجهي 🙄 بس بيستاهل صراحة
  ","

   طيب عطينا الملخص المفيد للكيتو .. يعني مثال لوجبات يوم وأوقاتها إيه ؟
  
"
75402,"
   انا جربت نظام النقاط ده مع المشى كنت بأخس كويس ومش بأحرم نفسى من حاجه بس المقليات منعاها ولو كلت يبقى بحذر والعيش والمعكرونه بحذر .
  ","

   جدا صح !
   
   نظام تحفة فعلا ..
  
"
75403,"
   قراطاي دا اللي زي كيتو اللي هو دهون و بروتينات صح ؟
  ","

   صح !
  
"
75404,"
   أنا جربتها ي دكتور .. بتنزل بسرعة جداً جداً .. بس بعد مدة بقيت اتعب بسرعة من اقل مجهود واحس بدوخة وارهاق رهيب ف بطلتها
  ","

   أنا سألت عشان كل اللي جربها بيقول كده فعلا !
  
"
75405,"
   ي شيخ محمد انت رحت تتعشى ؟! 😅
  ","

   سبتكم تتكلموا عن الرجيم ورحت أتعشى أنا 😂
  
"
75406,"
   حد هنا جرب حمية قراطاي .. يحكيلنا تجربته ؟
  ","

   أنا أفضل حمية عرفتها حمية النقاط !
   
   يعني بتحدد جسمك محتاج سعرات أد إيه في اليوم وكل أكلة معاك جدول بسعراتها .. فمش بتتجاوز احتياجك.
   
   لكن ده ينفع للتثبيت .. قراطاي فيما رأيت نتايجه سريعة جدا وده كويس كبداية !
   
   مين جرب ويفيدنا ..
  
"
75407,"
   قل هو ﷲ أحد۝ﷲ الصمد۝لم يلد ولم يولد۝ولم يكن له كفوا أحد

‏﷽
‏قل أعوذ برب الفلق۝من شر ما خلق ۝ومن شر غاسق إذا وقب۝ومن شر النفاثات في العقد۝ومن شر حاسد إذا حسد

‏﷽
‏قل أعوذ برب الناس۝ملك الناس۝ إله الناس۝من شر الوسواس الخناس ۝الذي يوسوس في صدور الناس۝من الجنة والناس
  ","

   الله يجزيك خير 💚
  
"
75408,"
   محتارة جدا ومجتاجة ردك عليا 💔
قولتلي انه شخصيته هتتعبني بعدين ولازم ابعد وبعدت سنة وهو مش ناسيني وحلفلي هيتغير ومش هيبقي زي الاول ""بن عمي "" حاسة بتغير وشايفاه نوعا ما راجع ومصر ومتمسك بيا لأخر نفس ومفيش غيره بيتقدم لسة بيحبني بس انا مش لاقية حب خالص من ناحيتي كنت نسيته اعمل ايه دلني محتارة
  ","

   ما دمت نسيتيه = يبقى الأمر منتهي.
   
   ربنا يرزقه .. ويرزقك ..
  
"
75409,"
   دكتور لو الواحد متوفقش لصلاة الفجر حاضر هل ده معناه ان ربنا مش حابب لقائه او غضبان عليه ...وفيه مشكله كمان لتواجهني انا كنت دائما بصلي ركعتين قيام الليل بعد صلاة العشاء بقالي فترة كبيرة مش بواظب عليهم وحاسة بتقصير وكسوف من ربنا خصوصا انني موفقه في شغلي ومبارك لي في رزقي الحمد لله انصحني ازاي اتعافى
  ","

   لا معناه إنه محتاج ينام بدري ويظبط منبه بس !
   
   ومع الصبر والصدق هيقوم علطول.
   
   اسمعي ده:
   

    https://www.facebook.com/m.atiia.soliman/videos/1321356817944160/
   

"
75410,"
   ارجو النصيحة جزاك الله خيرا 
متعلق بواحدة وكنت خاطبها بس سبتها علشان العند ومبتسمعش كلامي خالص 
ابطل تفكير فيها ازاى
  ","

   ما دمت خدت القرار = يبقى أنت مقتنع به عقليا !
   
   الرواسب العاطفية بتفضل شوية .. وبنسيب الوقت يزيلها ما دام العقل حاكم عليها.
   
   المهم ما تطولش معاها .. تعلم تجاهل الذكريات تماما، إلى أن تموت بداخلك.
  
"
75411,"
   لو معجبة بشاب شايفة فية الزوج الصالح لادبة واخلاقة ودينة اية المفروض البنات تعملة عموما ف الحالات دى .. هل ليا دور اعملة ولا المفروض اسكت
  ","

   غلّي نفسك:
   

    https://www.facebook.com/m.atiia.soliman/videos/1305808432832332/
   

"
75412,"
   مش عارفه ليه حسيت المره دي في فرصه ترد ع سوالي بس للاسف
  ","

   اعذرني معلش.
  
"
75413,"
   انا خايفة اقولها مباشرة تنكر وتقول انى بتبلى عليها وأنا والله عايزة مصلحتها
واحنا بنتكلم عموما بقول انى مينفعش البنت تكلم شاب واصلا ده حرام بس الغريب أنها بترد وتقول أيوة ولكن هذا يتنافى مع فعلها !!
  ","

   خلاص يكفي الرسالة توصلها ..
   
   ادعيلها وحافظي على نفسك.
  
"
75414,"
   غ س 
ممكن اللينك !
  ","

   https://www.facebook.com/m.atiia.soliman/videos/1300931739986668/
  
"
75415,"
   ياشيخ خطيبى ممكن يقعد بالايام مايكلمتيش ولا يسال عنى ولما نيجى نتكلم يقول انتى الى عايزة كدا لما تعرفى تتعاملى معايا مش هيبى فى الكلام دا انا زهقت من معاملته دى وطريقته بحسن انه بيدور على نفسه دائما دي تانى خطوبة ليا مش عارفة اعمل ايه كل ماقول لحد يقولى استحملى دا العادى بحس ان كرامتى بتهان
  ","

   لو الخطوبة الألف !
   
   مش لاقية كرامتك (بالمعقول والإنصاف) = ما تكمليش.
  
"
75416,"
   من يومين حضرتك حطيت في إجابة لينك اصنع عالمك الخاص فأنا اصلا كنت سمعته قبل كدا بس نظرا للحاله الي كنت بمر بيها سمعته تاني وانا بسمعه دموعي نازلة وفي الاخر قمت اصلي ومع الله أكبر انهارت تماما لدرجة مش عارفة أقرأ
بقالي كتير محتاجة محتاجة الانهيار دا مع ربنا بس قلبي كان فيه فتور
ربنا يجازيك خير
  ","

   الحمد لله .. الحمد لله ..
   
   ده الانهيار الوحيد اللي بيمنحنا حقيقة القوة.
  
"
75417,"
   انا صاحبه السؤال ي شيخ والله  ال بسأل عن المتزوج قبلا ومتقدملى
أرجو الاجابه
  ","

   تمام ..
   
   وافقي يا بنتي ما دام بالتفاصيل التي ذكرتيها ..
   
   وخدي برضه فترة خطوبة تطمني فيها.
  
"
75418,"
   ي شيخ صديقة لى تعرفت عليها فالكليه وفي آخر سنة أولى اكتشفت بالصدفة أنها تكلم شاب بس انا اتصدمت جدا بالموضوع ده وهى متعرفش انى عرفت 
انا بدعى ربنا يهديها هل يوجب عليا ان أفعل شئ اخر؟!
  ","

   ادعيلها وحافظي على نفسك !
   
   ولو قريبة منك انصحيها بالحسنى.
  
"
75419,"
   طيب الوقت 20 سؤال تحت السؤال ده !
  ","

   وواحدة منهم بتسأل عن وقت صلاة العشاء ومكررة سؤالها 10 مرات .. اللي هو طبعا مش صاحبة السؤال الأساسي !
   
   ينفع كده ؟!
   
   رجاء لما أقول لحد اكتب سؤالك هنا .. تتركوا المساحة لصاحب السؤال فقط 🙏🏻
  
"
75420,"
   ي شيخ انا زعلانه منك جدااا بسألك سؤال كتيييير جداةة حياتى تقريبا متوقفه ع اجابته وحضرتك مبتردش "")))
  ","

   الله المستعان !
   
   هو طبعا مش صح توقفي حياتك على إجابة حد، أيا كان ..
   
   كل اللي هنا مجرد نصايح .. نرجو أن تصيب وقد تخطئ !
   
   وهكذا ..
   
   عموما .. تفضلي، سلي هنا ..
  
"
75421,"
   هل ممكن ان حضرتك ترشحني لزوج صالح
  ","

   اللهم أقر عينها وأسعد قلبها ومن مثلها بأزواج صالحين.
  
"
75422,"
   هو دايما متوكل ع ربنا والله عشان مش اظلمو بس خايف جدا من كدة لانو اتكرر ف العيلة كذة مرة والمشكلة حاتط العند بينا وقالي هتهزي ثقتي لو مش سمعتي الكلام وسيبلي مطلق الاختيار اروح او اسمع كلامو واهز الثقة من جوايا عارفة لو روحت هيدايق شوية وينسي يعني مش عارفة اعمل اية
  ","

   خلاص اسمعي كلامه وريحيه
   
   وفي باقي الفرش بعد الجواز دبسيه 😁
   
   الله يسعدكم .. خدي الأمور ببساطة ..
   
   المهم يتم عليكم ربنا بخير.
  
"
75423,"
   طب والي بيستقوي علي بناته واهل بيته يبقي كده راجل😔
  ","

   يبقى جبان .. وبيعوض جبنه ونقصه على من يستضعفهم !
   
   وإلا فانظروا كيف كان سادات الرجال في بيوتهم.
  
"
75424,"
   شيخ ازاى بتقدر تسمع كم المشاكل دى ؟
انا ممكن يجيلى اكتئاب والله !
  ","

   حرام عليك دنا ما صدقت أحس إني فايق اليومين دول 😂
   
   عموما أنت عندك حق !
   
   ربك وحده اللي بيعين فعلا .. اللهم الصدق والقبول.
  
"
75425,"
   ازاي اتجاهل او ابعد عن صديق بيؤذيني ؟ لايثار الصحة النفسية نعمل ايه
  ","

   اعتزل ما يؤذيك !
   
   مش كل الناس لازم يكونوا عندك في درجة واحدة ..
   
   فيه دايرة الأخلاء المقربون .. ودول لازم يكونوا شبهك، بترتاح معاهم ويرتاحوا معاك.
   
   وفيه دايرة الزمالة والمعارف .. بتحط فيها باقي الناس ممن لا يصلح أن تقاطعهم ولا يصلحوا للاقتراب أكثر !
   
   وفيه دايرة المسلمين العامة .. تحب لهم الخير، ولو كل واحد في حاله.
  
"
75426,"
   هو حضرتك مشهور ولما بتمشى فى الشارع الناس بتعرفك زى الاسك كدا ..؟
  ","

   في مصر آه !
   
   ومش بحب الموضوع لذاته إلا لو أمي ماشية معايا عشان بتتبسط وتدعيلي 😃
   
   رب يسعدكم جميعا ويسترنا بستره ..
   
   المهم شهرة السماء.
  
"
75427,"
   ممكن ترد يا أبو أنس 

ايه هى الرجولة الصحية ؟؟

مصطلح رجوله مش زعيق و قله ادب و لا تهذيب و خيابة 
طب هو ايه عشان دماغى بتضرب مش عارف انا اتربيت صح ولا غلط
  ","

   عارف سيرة أبو بكر الصديق رضي الله عنه ؟
   
   انظر كيف كان رحيما لينا رقيق القلب .. ثم هو مثلا في موقف وفاة النبي، أو حروب الردة، أو جمع القرآن جبلا ثابتا صلبا، ثبت الله به الأمة.
   
   طب سيرة عمر بن الخطاب رضي الله عنه ؟
   
   انظر كيف كان قويا في ذات الله، صلدا يخشاه الشجعان .. ثم هو بكّاء أواه في محرابه، رحيم بضعفاء المسلمين، ينفخ لأم أيتام على نار طعامهم لينضجه.
   
   هذه هي الرجولة في أوضح معانيها.
   
   وكل حياة الصحابة رضي الله عنهم عامرة بتفسيرات عملية حقيقية للرجولة .. كما علمهم إياها سيد الرجال صلى الله عليه وسلم.
   
   فاقرأ وطبق .. وما تحيرش نفسك في تنظيرات كثيرة هنا وهناك.
   
   في النهاية كلنا مقصرون .. فمقل ومستكثر ..
  
"
75428,"
   بقا العادي عندنا هي تروح ومافيش مانع غير عند العريس عشان خايف من موضوع العمل والكلام دة
مش عارفة اقنعة خالص 
وخصوصا ان مش كتير هيروح يفرش
  ","

   إذن روحي !
   
   وخليه يحسن علاقته بربنا ويتوكل عليه بدل الأوهام دي.
  
"
75429,"
   كنت بعت لحضرتك سؤال بخصوص الصلاة اني ممكن أنام فترة كبيرة و اجمع 3 صلوات مع بعض و أوقات بكسل أو بقول اكيد ربنا مش هيقبلنم منى فمبصلهمش اعمل اية و احل المشكلة ازاى
  ","

   صل كل ما فاتك أول ما تقوم.
  
"
75430,"
   يا شيخ اسفه علي ال هقوله بس دي حاجه ف حياتي ومش عارفه اعمل اي ونفسيتي تحت الصفر 
حضرتك انا زي اي بنت عاديه ف كليه الفكره بئا ف امي انا والله بحبها امي امي بس هي بتدعي عليا علي طول من غير سبب وكلام زعيق وشتميه وانا مش بعمل حاجه مش بتصبر عليا ولا بتعمل زي الأمهات زميلي ال بشوفهم مش بتخليني امشي من بيت
  ","

   معلش .. ابتلاء !
   
   عامليها بأدب وطنشي خالص كلامها ودعاها ..
   
   وما تخافيش .. ربنا كريم وحكيم.
  
"
75431,"
   طب ولو الشخص دا صاحبك وفعلا بيحبك لكن بيأذيك نفسيا جداا سواء بقصد او بدون قصد او ف اوقات الغضب وانت نبهت كتييير ومازال الوضع كما هو 
فقررت تبعد وارتحت جدااا لكن 
احساس انك تخليت عن حد بيحبك احساس انك اثرت سلامتك النفسيه على محبه الشخص داا مازال بيأنب ضميرك تعمل ايه ؟
  ","

   ما هو إيثار السلامة النفسية = مطلب صحي جدا !
  
"
75432,"
   مردتش عليا ولا مرة 
ياريت حضرتك ترد المرة ديه 
محتار بين طب بشري واسنان وشرطة 
عايز رأي حضرتك 😤
  ","

   سؤال غريب .. جدا !
  
"
75433,"
   هو صح ان العروسة تروح نفرش والا عيب
  ","

   العرف عندنا إن أهلها (أمها وبنات العيلة) هما اللي بيروحوا يفرشوا شقتها.
   
   حسب بأه أنتم عندكم إيه.
  
"
75434,"
   كيف حالك يا أبا أنس ، أشهد الله أني أحبك فيه.
حاليا ربنا يسر لي أن أُتم عمرة مرة كل شهر عن نفسي. وأشخاص عزيزة علي طلبوا مني عمرة عن ذويهم - أحب شيء إلي العمرة - فهل لو نفذت طلبهم لي أجر العمرة عن نفسي أيضا ولا كلٌ علي حدة ؟
  ","

   الله يحبك ويرضى عنك ..
   
   مفيش مانع كل شهرين تبقى عمرة عن حد .. ولا تحرم الأجر بإذن الله ..
   
   ولا تنسني من دعائك.
  
"
75435,"
   📿
  ","

   طبيبة نسا بسرعة وهي تتصرف.
  
"
75436,"
   كان عندي صديقة لأكثر من ١٥عام، تعرفت أنا على بنت وبطبيعة الحال عرفتهم على بعض، صاروا صديقات وخرجت أنا من القائمة فجأة، تخطيت الحزن لكن بقي الفراغ موجود..بتساءل دائما هل سيُحاسب الله الناس على هذه الأفعال؟أنا أعلم نحن لم نعد أطفالا ولهم كامل الحق،هذه حياتهم ووجودي ليس إجباري لكنّي تأذيت..من سيُحاسب؟
  ","

   ليه كل حاجة بتحسبوها بالمسطرة كده ؟!
   
   يا أبيض يا أسود .. يا ظالم يا مظلوم ..
   
   فيه مساحات مريحة كتير المفروض نستغلها دون كثير انشغال بالحكم على كل حاجة وكل حد !
   
   عيشي حياتك وتجاوزي الموقف.
  
"
75437,"
   ليه مفتحتش النهارده ي ابو أنس 💚
  ","

   هو الجمعة مش إجازة ؟ 😁
  
"
75438,"
   حياتي بدأت تتغير من ساعة ما بقيت احضر دروس المسجد واحفظ قرآن ...حد بحبه انفعل عليا واتهمني اني معمولي غسيل مخ 
انتكست من تاني ورجعت للاباحيه والقرف 
محتاجه حد يساعدني اني اطلع من الظلام ده تاني 
حقيقي انا بضيع
  ","

   مفتاح نجاتك يبدأ في البعد عمن أحببتيه في سبيل الشيطان !
   
   ثم التوبة والعودة لحمى الرحمن.
  
"
75439,"
   طب ياشيخ لو تكرمت ترد علي يبقى جزاك الله خيرا
انا خطبت من شهرين ونصف ومن ساعة ماخطبة اختي اللي اصغر مني بسنتين لقيتها مضايقه علطول وبتتعصب دوما
لقيت بنت عمي(اختي في الرضاعه)بتقولي ان هي مضايقه ان خطيبتك هتاخدك منها ومعتش هتحب غير خطيبتك وبس
الكلام ده نرفزني اوي وعاوز اعاقبهاوالله
(والدنا متوفي)
  ","

   تبقى مش فاهم طبيعة النساء يا حبيب أخيك !
   
   أختك شايفاك الوقت أخ وأب، سيما بعد وفاة والدكم -رحمه الله- .. مسنودة عليك وبتحبك، واللي بيحب بيغير .. حتى لو بتتمنى سعادتك من كل قلبها !
   
   هي مش محتاجة منك تعاقبها خالص ..
   
   هي محتاجة منك بس تعطيها الأمان إنها هتفضل عندك زي ما هي .. إن مكانها ومقامها في قلبك محدش هيشاركها فيه، ومحدش هياخدك منها !
   
   مهما حبيت زوجتك وأكرمتها .. هتفضل لك أخت واحدة بس.
   
   طيب توصلها ده ازاي ؟!
   
   بالكلام المباشر (بينك وبينها) .. قلها بعض ما قلته لك هذا بطريقتك ..
   
   بالهدية الحلوة .. بفسحة جميلة أنت وهي وبس ..
   
   لو حاجة كنت متعود تعملها لها .. خليك اعملها !
   
   هتلاقي الدنيا ظبطت كتير بإذن الله .. وهي مرحلة بس، وبكرة هي تتخطب وتبدأ مشوارها .. والأمور تخف شوية .. وإن كنت هتفضل برضه أخوها اللي مالهاش غيره.
   
   * تحذير هام وسري للغاية وفي أقصى درجات الخطورة:
   
   اوعى تظبط البنطلون .. تقوم الجاكيتة ضاربة منك 😁
   
   إياك تيجي تعمل كده تقوم ملمس السلوك مع خطيبتك وتشغل جنونتها برضه وتغير هي وتخاف إنك هتكرم أختك على حسابها وهتدخلها في حياتكم بعدين .. اسمع معروف؛ يجعل كلامنا خفيف عليهم !
   
   كل واحدة فيهم (بالذات بعد الزواج) لازم تحس إنها أغلى حاجة عندك .. مراتي حبيبتي، تاج راسي .. أختي حبيتي، اللي مليش غيرها ..
   
   بس بدون ما واحدة فيهم تحس بده عن التانية !
   
   بص هي معادلة تقلها كله هيكون عليك .. بس لذيذة صدقني .. وبشوية حكمة وإحسان أمورك هتبقى تمام ..
   
   وقبل كل ده تجرد لله واحتساب الأجر إنك فعلا هتاخد ثواب كبير في إكرام زوجتك، وفي إسعاد أختك .. وما تنساش طبعا ست الكل لأنها تبقى امرأة برضه وعندها سلوك بتلمّس 😁
   
   ويا بخت اللي له أم وأخت وزوجة كلهم بيدعوله بجبر الخاطر .. زي ما هو جابر خاطرهم !
   
   ربنا يسعدك ويقويك ويتقبل منك ..
   
   أنا حبيتك عشان سألت السؤال ده 💚
  
"
75440,"
   اسأل ناو ولا مهيتجوبش عليا كالعاده 🤔
  ","

   جاوبت ناو .. بس ما أضمنش والله أجاوب أفتر 😁
  
"
75441,"
   والله ندمانه اشد الندم اني مغلتش نفسي ولا صونتها وكانت دعوتي في عرفه قابته ع ان ربنا يطهر قلبي ويغفر لي واتمني انه يتقبل مني
  ","

   أبشري بالخير ..
  
"
75442,"
   انا قاهريه من اسره محافظه عندي 24 سنه دكتوره فرحي بعد شهرين
بالنسبه للقاهره ديما الجواز بعد ال 30
بس نصيبي جه كدا
و كل الي حواليا بيحذروني من الزواج بدري 
مرعوبه و خايفه و مش عارفه اكنل ولا افسخ و هل سني مناسب
  ","

   سنك مناسب جدا يا دكتورة !
   
   ما تسمعيش كلام اللي حواليك.
   
   المهم تكوني مرتاحة لاختيارك والشخصية اللي هتكملي معاها مشوارك !
   
   هذا تمام نعيم الدنيا.
  
"
75443,"
   شيخ محمد، أتمنى ان حضرتك تجاوبني،  العرزوجي تزوج عليا، و احنا ماشيين في إجراءات الطلاق، قبل زواجي به كنت مشتركة بنادي شهير تتخطى مبلغ عضويته ال500 الف جنيه و انضم لي في بداية الزواج باعتباره زوجا لي، هل من حقي بهد الطلاق أني امنعه مم استغلال عضويته و منعه من ضم زوجته الثانية حيث انها موروثة كن اهلي؟
  ","

   حقك !
   
   رب يقضي بينكما الخير.
  
"
75444,"
   ف الاجيال الجايه تتعلم ثقافه شقه بعيده عن اهلي ..اما الي بانوا وصرفوا ف شقق ف بيوت عيله خلاص ويطوروا من شخصيتهم يحموا مراتهم وعيالهم من التطفل والمرض النفسي والمقارنات
  ","

   كلام جميل.
  
"
75445,"
   طيب ي شيخ الله يكرمك سؤال خارج الموضوع...حماتي زارتني ف العيد و مدتنيش عيدية و ماما شايفة دا عيب و ميصحش بس خطيبي كان معيد عليا و إداني عيدية صراحة...و أنا بجيبلها هدايا ع طول و ببعتهالها مع خطيبي أبطل دا و تبقى العلاقة رسمي و خلاص أحسن و لا إيه؟ أنا متلخبطة💔
  ","

   ما دام خطيبك اداك = خلاص !
   
   وبعدين الولد كويس وعلاقتكم كويسة = يبقى تكرمي اللي من طرفه ..
   
   بيقولوا:
   
   لجل الورد ينسقي العليق .. ولجل عين تكرم مدينة !
  
"
75446,"
   كل عام وحضرتك في آمان وخير وبمعزل عن الغل والشر ..والعام القادم يارب في عرفات✨
شوفت حضرتك بترد ع الجميع حاليًا قلت ابعت لحضرتك لعل هذه المرة ترد علي🤧
  ","

   آمين .. آمين ..
  
"
75447,"
   انصحني ارجوك انا تالته كليه حبيت واحد من ثانوي واعترفتله بحبي ليه من اربع شهور وقالي بكل احترام انه حاطط دراسته هدف قدامه ومش حابب اي حاجه تشغله عن هدفه بعدت بس غصب عني كنت بفكر فيه و لما فوقت لنفسي عملتله بلوك صحابي قالولي اني بكده ببينله ضعفي وعايزني افكه هل انا صح ولا غلط
  ","

   أنت صح .. سيبك من صحباتك وكلامهم الخايب.
   
   ومعدتيش تضعفي كده تاني .. ركزي في حياتك ومرحلتك وغلّي نفسك.
  
"
75448,"
   علي مشارف ان اخطب هي فيها غالب المميزات الي تمنتها الا انها ترفض النقاب وانا اتكلم عنه بصيغه الترغيب وانه فعل نساء النبي وهي ترفض الامر والامر عندي جوهري ولا يمكن استغني عنه شو اسوي
  ","

   ابحث عن غيرها ما دامت المعادلة صفرية !
   
   حقك تطلب نقاب .. وحقها ترفض.
  
"
75449,"
   ربنا يكرمك طمنتني..طب احنا باقيلنا كام شهر ع الزواج وهفضل هنا شهر أو شهر ونص قبل ما نسافر اتعامل ازاي خلال الوقت ده وأبدأ أنزل تحت وأعيش معاهم وكده من امتى؟
  ","

   الأوضاع المؤقتة بسبب السفر عديها وخليها تمشي ببساطة .. بنتعامل على أننا ضيوف وماشيين يعني !
   
   المهم احرصي تتركي عندهم أجمل أثر هذه الفترة قبل سفرك ..
   
   أتم الله لكم بخير.
  
"
75450,"
   غ .س . انا عايش في بيت عيله عندنا عماره لكل واحد من اخواتي شقه خاصه وكل واحد فينا ليه حياته الخاصه وانا خاطب وف بداية حياتي لازم اشتري بيت خاص منعزل عن الأهل ولا عادي
  ","

   لا طبعا يا حبيبي ..
   
   كده زي الفل خالص.
   
   يا جماعة ركزوا في الكلام بالله 😩
  
"
75451,"
   شيخ هو حضرتك مش عايش في منزل والدك ؟
  ","

   طيب بمناسبة السؤال ده .. اتعلموا حاجة !
   
   احنا هنا بننصح بالصح، والأصل اللي المفروض يسعدكم في حياتكم .. حتى لو كنا مش عارفين نعمله لسبب أو آخر !
   
   خليني مثلا عايش في بيت عيلة فعلا .. وباكل وأشرب مع أبويا وأمي، ولي غرفة قاعد فيها بعيالي وهكذا ..
   
   لكن أموري تمام ومستقرة .. هل ده يعني إني أطلع أقول:  بيت العيلة زي الفل يا جماعة .. اتجوزوا فيه عادي ؟!
   
   ساعتها أبقى مش بنصح .. أنا كده بنقل بس تجربتي الخاصة، المحدودة والقاصرة .. واللي محاطة بظروف كتير غير قابلة للتعميم ..
   
   وهو ده الخطأ اللي بيقع فيه ناس كتير !
   
   وعشان كده دايما بنقول خذوا الحق .. بصرف النظر عن قائليه وأحوالهم، ما دام حقا.
   
   وحتى النصيحة العامة هيكون لها استثناءات في تطبيقها .. كل واحد بيكون عارف ظروفه كويس ..
   
   وفي النهاية دي أمور فيها حقوق وسؤال جنة ونار .. سواء من ناحية بر الوالدين، أو من ناحية حقوق الزوجة .. وكل أدرى بما يسره أن يلقى الله به.
   
   وهكذا ..
   
   فهمت ؟!
   
   أما أنا يا سيدي .. فأنا عايش لوحدي .. خارج مصر كلها.
   
   ولما بنزل إجازة بكون مع أبي وأمي وعيالي في شقتي وبخلي أخي ييجي معانا هو وعياله كمان .. عشان أروي روحي بجو العائلة، قبل العودة للوحدة مرة أخرى !
   
   شفت ظروفي خاصة وما ينفعش تتعمم ازاي ؟!
  
"
75452,"
   طب احنا وضعنا مختلف شوية يعني هنسافر طول السنه ونقعد هنا شهر واحد وزوجي ملوش اخوات فأكيد هقعد مع والده ووالدته..احنا شقتنا فوقهم بس ف الاجازة اكيد مش هينفع نقضيها لوحدنا ونبعد عنهم حتى الشهر الي احنا فيه..كده الوضع احسن مدام مش دايم صح؟
  ","

   زي الفل !
   
   حقهم في الحالة دي يشبعوا طبعا من ابنهم وولاده.
  
"
75453,"
   الله ينور يا شيخ. الشباب مش قادره تفصل بين بر الوالدين وبين حق الزوجه ان يكون ليها حياتها وخصوصيتها
  ","

   رب يرزقنا الإنصاف.
  
"
75454,"
   آسفه بس حضرتك ف الثريد تقصد بسلبيات بيت العيله انهم كلهم مع بعض  ولا كل واحد ف شقته بردو ليه نفس السلبيات انا توهت
  ","

   هو أنا بتكلم ألماني ولا حاجة !
   
   أنا قلت لو شقة وحياة منفصلة وهو شخصيته بتعرف تظبط الكفة = مفيش مشكلة.
   
   ثم الدنيا بتمشي بالرضا والمعروف .. يعني فيه كل جمعة نتغدى كلنا تحت مش مشكلة .. مامته مثلا عمرها ما هتكون تعبانة وأنت تقدري تعملي لها حاجة ومش هتعمليها .. لله أولا ثم عشان خاطر زوجك .. وهكذا ..
   
   أنا انتقادي للي حياتهم كلها في العيلة وبتتحول الزوجة لمرمطون .. لدرجة إنها تخدم حتى إخواته البنات بعيالهم !
   
   ويا ريت بتسمع كلمة حلوة بعد كده.
   
   ده وضع ما ينفعش يتوافق عليه من الأول.
   
   طيب .. اللي اتحطت فيه بالفعل ؟
   
   والله كل حالة ولها ما يناسبها .. حسب ظروفها وطاقتها وطبيعة المحيط اللي هيا فيه .. وتحديدا حسب شخصية زوجها وحكمته وحسن تعامله وتقديره !
   
   الكلمة الحلوة والإقرار بالفضل = بتخلي كرام النفوس يشيلوا جبال.
  
"
75455,"
   انا بقا متزوجه من اسبوع بس وجوزي عاوزه أفضل عند أهله طول الوقت وانا مضغوطه من الموضوع دا
  ","

   ما هو أنا بتكلم في الثريد ده عشان النقط تتحط على الحروف في الموضوع ده من الأول !
   
   عموما تناقشي معاه واتعاملي كويس مع أهله ..
   
   وأمورك تمشي بإذن الله.
  
"
75456,"
   طب انا هقعد ف فيلا 
انا اول دورين و اخته تالت دور عشان مطلقه معاها ولدين
هو كويس جدا جدا جدا فيه كم عيب بس كلنا مش كاملين
خايفه اني اعيش مع حد جدا
و خايفه من فكرة الجواز اوي مرعوبه
انا 23 و هو 26 مهندس ‘ صيدلانيه
  ","

   أنت كده مش عايشة مع حد ولا حاجة !
   
   ربنا يسعدكم ويتم عليكم بخير.
  
"
75457,"
   سابنى عشان امه مش موافقه على الجوازة ..مش موافقه عليا عشان من محافظه تانيه هما ارياف وانا من المدينه .. مش موافقه انه يجيب شقه برة فى مكان قريب ليها برده لأ عاوزاه يقعد معاها فى البيت .. وهو سمع كلامها وضحى بيا .. مقهورة يا شيخ وقلرى بيتعصر حزن ..تنصحنى بايه ؟
  ","

   أنصحك تنسي الموضوع تماما !
   
   وكويس جدا إن ده حصل عشان مكنتوش هترتاحوا سوا.
  
"
75458,"
   يعنى بعد ما جهزت شقتى ف البيت 
اخد شقه تانيه بره ليه 
رفقا بالشباب ى شيخنا 
ف ناس بتعيش مع اهل جوزها وبخصوصيه وكل حاجه 
بلاش التنفير ده
  ","

   راجع كلامي كويس يا غالي !
   
   اللي لهم شقة منفصلة، حافظين فيها خصوصيتهم = ما عندهم مشكلة بإذن الله.
   
   و 95 % من ضبط الزوايا في الموضوع ده بيكون على الزوج.
  
"
75459,"
   أخي كان ساكن معنا ببيت العيلة ..لما طلع واستأجر شقة صارت   مرتو تعاملنا أحسن وأخي زتد برو النا 😶😶
  ","

   لأن الضغط خف .. وبأه عارف يفصل بين حقكم عليه، وبين حياته الشخصية وحقه وحق زوجته.
  
"
75460,"
   🖼🖼🖼جدو قعيد بسبب عمليه بتر لرجله و التلفزيون اللي بيسليه قديم جدا و بيبوظ باستمرار و انا ربنا كرمني و اقدر اجيب له تلفزيون حديث و يريح تيته بس المشكله ان جدو بيشوف افلام و مسلسلات و احيانا مشاهد رقص للاسف ربنا يهديه :( فهل لوجبتله تلفزيون هتحمل ذنبه و اثمه مع ابعلم ان دي وسيله التسليه الوحيده ليه
  ","

   هاتيله تلفزيون.
  
"
75461,"
   بلاش يا شيخ الله يكرمك تنفر من بيت العيله طالما ليها شقتها .. الحال  ربنا العالم بيه و مش كل الناس زى بعضها طالما راجل عارف يعنى ايه اسره و اسرار بيت هيحافظ عليه ايه يمنع؟؟ لان فيه كتير متابعينك بياخدوا برأى حضرتك .. و بيعمموا
  ","

   والله يا حبيبي لو موضوع بيت العيلة كله بالضوابط التي ذكرتها هذه = فأنا أول حد بشجع عليه !
  
"
75462,"
   بيقولوا اربيه وهي تاخده علي الجاهز 🙎
  ","

   خلاص يقعد جنبها !
   
   وبنفس المنطق برضه تقعد جنب أمها !
   
   محنا مش بنتعب ويطلع روحنا .. عشان تيجي بسلامتها تقول:  زوجي قرة عيني، أغلى ما في حياتي 😏
   
   دي سنة الحياة يا ناس.
  
"
75463,"
   هي قصدها اني اخدم حماتي وكدا واساعدها في شغل البيت
  ","

   تساعديها طبعا وتعملي اللي تقدري عليه .. بس ده من باب أدبك وإحسانك لزوجك وأهله !
   
   مش واجب مفروض عليك دون شكر أو تقدير حتى ..
   
   وطبعا ده بعد كده بيمتد للإخوة والأخوات وعيالهم .. وتتحول الحياة لمطحنة تستبيح كل شيء !
  
"
75464,"
   والله انا مفضلش موضوع بيت العيلة مشاكله كتير والخصوصيات مباحة
  ","

   مصطلح خصوصيات ده مش موجود أصلا !
   
   بداية من حاجة مطبخها مرورا بدولابها وغرفة نومها وانتهاء بحياتهم وأسرارهم وأدق تفاصيلهم.
   
   الاستقلالية بتريح جميع الأطراف، وبتعين على البر والمودة.
  
"
75465,"
   غ.س 
طب يا شيخ انا بقول لأمي اني هشترط اني مااجوزش في بيت عيله 
بس هي بتقولي ماينفعش بعد ماامه ربته وعلمته وكبرته تجي انت تاخديه ع الجاهز كدا وتبعديه عنها 
ترضي مرات اخوكي تعمل كدا 
بس طبعا انا اخويا واحد بس فاكيد الوضع يختلف 
ايه رأي حضرتك في ابكلام ده
  ","

   أنت لا هتاخديه ولا هتبعديه !
   
   أنتم هيبقى لكم بيت مقفول على حياته وأسراره ونظامه .. قراركم سوا، بدون تدخل من أي طرف من هنا أو هنا .. إلا بالنصح الحسن وبس.
   
   وتبقى والده ووالدته على راسه من فوق ..
   
   دي سنة الحياة !
   
   وأخوك وضعه مش مختلف ولا حاجة.
  
"
75466,"
   يعنى تستنى اما يجيب شقة بره يعنى ولا ايه مش فاهم !
  ","

   أيوه .. يأجر شقة بره لو معندوش .. أو على الأقل تكون لهم شقة بحياة منفصلة في بيت العيلة ..
   
   ويبقى البر واجبا، والود متصلا بلا شك.
  
"
75467,"
   انا مخطوبة وخطيبي كويس بنسبة كبيرة يعني فيه عيوب بس مميزاته اكتر لكني حاسه اني مش مرتاحة وخصوصا اننا هنكون في بيت عيله وسلفتي رخمة وانا حساسة بطبعي وخايفه اسيبه ابقي خسرته
  ","

   ما دام كويس ما تسيبيهوش؛ محدش كامل !
   
   بس بلاش بيت عيلة.
  
"
75468,"
   أنا معجب بواحده قريبتي،بنت متدينه وعلى خلق وحاجه جميله جدا
اتكلمت مع والدتي اني أتقدم رفضت،بحجة أن والدتها كانت أخلاقها مش كويسه في شبابها ويعني العيله هيقولوا علينا ايه وكدا رغم أنها دلوقتي ست محترمه جدا ومربيه ولادها كويس وحقيقي مشفتش منها أي حاجه وحشه
أنا قادر أجوز نفسي
ازاي أقنع أمي
  ","

   مش مهم تقتنع .. المهم تكسب رضاها عنك.
  
"
75469,"
   اخي عمره 20 
ويطلب الزواج 
ظروفه ممتازه الحمد لله ومأمنة 
لكن رايناه مرتين عليه اثار شرب الخمر 
ماهي انسب طريقة نخبر فيها البنت الي سنخطبها له واهلها بالامر 
ماذا نقول بالضبط؟
  ","

   يعني أنتم مشغولين تعرفوا البنت وأهلها ازاي، ولا المفروض تواجهوه وتدلوه على طريق التعافي والاستقامة الأول ؟!
  
"
75470,"
   انا عارفه اني غلط بس كان في شخص حاول يتقرب منى فترة و حبيته و دي كانت اول مرة مع اني كنت رافضه اي حاجة من دي بس حصل تجاوزات شوية في الكلام انا دلوقتي فوقت الحمدلله و سيبته بس هوا ربنا هيسامحني صح احساس اني قرفانة من نفسى مزهقنى جدا و حياتى وقفه
  ","

   https://www.facebook.com/m.atiia.soliman/videos/1454248847988289/
  
"
75471,"
   طيب انا سمعت اللايف بتاع الابتلاء يا شيخ واحترت جدا.... انا والدتي عايزه تنفصل بسبب اسلوب بابا الصعب والقاسي جدا اللي بيوصل للضرب المبرح وهي وصلت لسن ٤٥ سنه يعني مش صغيره وهي عايزه تنفصل لانها تعبت وصحتها ضاعت ومش قادره تستحمل مع العلم ان هو مش هيرحم بناته ف المعامله ابدا.. هل كده ده جزع وقلة تحمل؟
  ","

   لا طبعا !
   
   ده قرار هي بتدفع ثمن التأخر فيه ..
   
   الابتلاءات التي تستطيع تغييرها = لا تتأخر عنها، سيما إن خشيت أن تصيب دينك.
  
"
75472,"
   حدثوني عن حقيقةٍ أثبتتها لكم الحياة ولا زالت تُثبتها حتى الآن !؟
  ","

   الله.
   
   وما دونه مجرد وسائل ..
   
   إما توصل إليه .. وإما تصد عنه ..
   
   ومن صدق في طلبه = لا يخذله.
  
"
75473,"
   عمو الشيخ طول ف الاسئلة النهارده جدا وتقريبا مفيش القاكم ي صحبة الجنة😂💚
  ","
  😁
  
  ألقاكم يا صحبة الجنة 💚
  "
75474,"
   شكراً جداً لحضرتك كلامك وقع علي عيني وفيه واحد بيحاول يكلمنى وبقفل معاه الطريق ولما شوفت كلامك عرفت إني صواب شكراً لحضرتك جداً
  ","

   ربنا يحفظك ويسعدك ..
  
"
75475,"
   و بايش بتحب نناديك( يا شيخ ، ياعمو ، أبو انس؟
  ","

   أبو أنس 💚
  
"
75476,"
   مليش دعوة أنا بقولك يا أبو أنس 💚
  ","

   أنت أي حاجة منك هتكون زي العسل 😍
   
   الله يرضى عنك ويسعدك شيخنا الحبيب الغالي.
  
"
75477,"
   و الله العظيم انت راجل زى الفل 😂💙
انا شاب 20 سنه لا اتجوزت اولى و لا تانيه 😂
بس كلامك يوزن بلد و الله 
اصل انا عايش فى واقع قريب منى اوى من اللى بتقوله ده 
الله يباركلك و يزيدك من فضله
  ","

   حبيبي 💚
  
"
75478,"
   اللايف بتاع حضرتك طويل جدا وبكسل اسمعه
  ","

   معلش !
   
   طويل .. بس هيفرق معاك بإذن الله.
  
"
75479,"
   شيخ هو انا لو برفض حد يناديني بلفظ انا مش بحبه حتى لو صحبتي قالتلي يا بت انا بزعل منها هو انا كده مزوداها
  ","

   حقك !
   
   أنا بكره اللي يناديني:
   
   يا باشا .. يا ريّس .. يا مدير.
  
"
75480,"
   شيخ ايه رايك في التعدد كرأى شخصي وليس شرعي؟
  ","

   تحد مرهق جدا في زماننا هذا .. لا يطيقه إلا ندرة من الناس، وندرة من ظروفهم !
   
   مخطئ تماما من كان بيته مستقرا وأقدم عليه.
  
"
75481,"
   بالله عليك تجاوبني وماتطنشنيش بالله عليك ؟ عايز ولو خمس دقايق خاص اقدر ابعت لحضرتك سؤالي وتجاوبني في اي وقت ::والله العظيم هكون شاكر لحضرتك جدا : انا ولد
  ","

   راسلني فيس حبيبي وعرفني إنك صاحب السؤال ده .. واصبر علي في الرد معلش.
   
   أنا اليوم طولت عالآسك أهو حوالي أربع ساعات .. والماسنجر عليه أسئلة أد اللي هنا !
   
   طيب ممكن ألاقي وقت لي أنا فين !
   
   معلش .. الصبر والمعذرة.
  
"
75482,"
   !بتعرف يا عمو 
انا بعتلك ستة اسئلة يمكن او سبعة وما جاوبت ع ولا اشي .
  ","

   حقك علي.
  
"
75483,"
   لو كان لتضييع الوقت فقط
  ","

   يجر إلى كلام لا فائدة منه .. ثم إلى كلام متجاوز .. ثم إلى كلام محرم .. ثم إلى مصيبة !
   
   اقفلوا الباب من أوله وما تقولوش احنا تمام ومش هنقع ..
   
   عشان كل اللي وقعوا كانوا بيقولوا كده.
  
"
75484,"
   اقسم بالله ي شيخ زهقانه من حيااتي وعايشه ف حزن دايما ونفسي جدا امووت
انا عارفه ان حضرتك مش هترد او ممكن الرساله مش توصلك زي ما كتير مش بيوصل لحضرتك بس انا مش عايزه اكمل حياتي
  ","

   قواعد في الابتلاء:
   
   ( ١ / ٢ )
   

    https://m.facebook.com/story.php?story_fbid=2360240840722414&id=100002095644279&sfnsn=mo
   

   ( ٢ / ٢ )
   

    https://m.facebook.com/story.php?story_fbid=2360262407386924&id=100002095644279&sfnsn=mo
   

"
75485,"
   غ.س 
طيب هتناقش مع شاب في امر معين وفي طرف مجهول هو مثلا مجهول وباجوبه علي العام في صفحتي و العكس
عادي؟
  ","

   طبعا الأمر المعين ده اللي هو سبب حصول تشيرنوبيل وهل العالم يستقبل أزمة نووية جديدة أم لا !
  
"
75486,"
   ليه ما تجاوبش ولو من مجهول؟؟
  ","

   عشان 99 % منها أسئلة استظراف وعك وتضييع وقت !
  
"
75487,"
   بعد سنة خطوبة كتبنا كتاب من اسبوع ومش مرتاحة خالص من بعد كتب الكتاب اعمل ايه انا مخنوقة جدا منه ومش قادرة اكلمه انا عايزة اسيبه هكون ظلمتو؟
  ","

   وطول السنة بتعملي إيه ؟!
  
"
75488,"
   ي شيخ كويس انك فاتح اتمنى ترد هو الميكب حلال ولا حرام يعني لو بحط حجات خفيفه ونا خارجه
  ","

   وأنت خارجة لأ.
  
"
75489,"
   ☔
  ","

   لازم طبيب نفسي.
  
"
75490,"
   غ.س و لو كان الأهل ولا يمكن البعد عنهم في الوقت الحالي
  ","

   https://www.facebook.com/m.atiia.soliman/videos/1300931739986668/
  
"
75491,"
   هنا 🌿🌿
  ","

   طنشي ما دام كويس.
  
"
75492,"
   شيخ التعامل على الاسك ازاى يعنى لو ولد بعتلى سؤال انا جديده ومش عارفه تتعامل ازاى
  ","

   تابعي اللي تستفيدي منهم وبس.
   
   ما تجاوبيش حد.
  
"
75493,"
   في شغل بس في اسكندرية بالنسبة للشاب والصيدلة مش عارف اي ظروفهم
  ","

   يسلموا 🌹
  
"
75494,"
   لو سمحت يا حبيب جزاك الله خيرا
تقدمت لبنت كنت معجب بيها واتخطبنا وبعد الخطوبة بأسبوعين هي قالت انها مش مستريحة واعتذرت 
دلوقتي عدا 6 شهور على الكلام ده وهي متخطبتش وأنا مشيت في موضوع ومحصلش نصيب وهي شخصية كويسة جدا هل ممكن اشوفها تاني ممكن يحصل نصيب
  ","

   وسط حد يجس النبض يا غالي !
   
   غالبا ما دام مفيش حاجة اتغيرت = ردها مش هيتغير.
   
   ربنا يرضيك ويقر عينك.
  
"
75495,"
   شيخ لو حد بيستنفذ طاقتك وبيتعب اعصابك وبيضغطك وقريب منك فى نفش الوقت تتصرف ازاي
  ","

   معدش هيكون قريب مني !
  
"
75496,"
   ياشيخ فى شغل على النت كويس وبتاخد فلوس فى الاسبوع بيع منتجات على ماركت على الفيس
  ","
  ….
  "
75497,"
   طيب يا شيخ مفيش شغل لطالبه ف مدينة نصر يكون متاح في الدراسة:(
عليا مصاريف كورسات و علاج نفسي و مش هطلب من اهلي عشان حالتهم مش مستقره حاليا
  ","
  ….
  "
75498,"
   أنا كمان طالبة ف 3 صيدلة محتاجة شغل جدا لو حد قريب من العباسية أو شبرا و عنده شغل فصيدلية متاح ليا يبقي ربنا يكرمه و هشتغل فالدراسة عادي
  ","
  ....
  "
75499,"
   العاشر من رمضان.. اي حاجة روتينية او اي شغل ممكن اقبلها عادي...
  ","
  ..
  
  راسلني فيس عشان لو حد طلب بياناتك.
  "
75500,"
   جزاك كل خير ياشيخ أنت وأمثالك بنتعلم منكم الدين الصحيح والله ياشيخ انا بحب دينى أكثر ودايما باكون عايزة اتعلم أكتر وأكتر بسبب حضرتك وغيرك ربنا يرفع منزلتك بين الصديقين
  ","

   ربنا يجبر خاطرك ويسعدك ..
   
   آمين .. آمين.
  
"
75501,"
   جماعة انا مستعد اشتغل 40 يوم لو حد عنده شغل باليومية.. انا طالب.. جاهز اشتغل لغاية الكلية
  ","

   رب يرزقك ويوفقك ..
   
   مكانك فين وممكن تشتغل إيه ؟
  
"
75502,"
   التوبة فى الزنا مقبولة ؟
  ","

   حتى التوبة من الكفر !
   
   المهم الصدق.
  
"
75503,"
   طب يا شيخ لو هي خلتها في حالها وما نطقتش كدا مش هيبقا عليها ذنب
مجرد استفسار مش اعتراض
  ","

   أبدا.
  
"
75504,"
   كنت نفس وضعها انا حاليا في تالته جامعه وعشت نفس الطفوله لحد ايام الثانوي وصمت كتير ومقدرتش اتكلم وحصل مشكله كبيره كانت وصلت للطلاق بس انا وقفت جنبها واتحلت المشكله وحاليا ماما ربنا هاديها وبدعي دايما بس المشكله اني من جوايا حاسه بالذنب عشان كذبت بس توبت واستغفرت عرفت ان ده بسبب فرق السن الكبير وغيره
  ","

   ربنا يبارك فيك ..
   
   انسي خلاص .. أحسنت.
  
"
75505,"
   مؤيد رأي الشيخ جداً
بارك الله فيك
  ","

   وفيك حبيبي 💚
  
"
75506,"
   اكتر من حد بعتلى انى كلمته و هو محصلش و ربنا عالم براءتى من التهمة دى و الله اعلم مين بيأذينى كده علشان كده ياريت لو مشافش بعينه ميقولش جايز تكون فى نفس موقفى و ربنا يخفظنا جميعا
  ","

   عشان كده قلت لو متأكد فعلا، يقينا !
   
   ربنا يحفظك وينتقم من الكاذبين.
  
"
75507,"
   ما هو اكيد مش هيسكت كدا بس 😂 هيفضل يلح و يعوز يعرف
  ","

   ما تنطقش !
   
   قوله أنت طلبت رأيي وده رأيي وبس.
  
"
75508,"
   ازاي يشيخ تركز مع نفسها ، وتسيب والدتها كدا  ، مش لازم تشوف طريقة تصلح اللي والزتها بتعمله ده  قبل ما والدها يعرف والبيت يخرب !!!
  ","

   بلاش حلول عاطفية بتلبسكم في مصايب بالله.
  
"
75509,"
   فيه حد تانى نحسبه على خير كان ليه نفس رد حضرتك انها تركز ف حياتها وبس ,الحقيقة انا عايزة اعرف ليه
  ","

   عشان أي تدخل هينيل الدنيا بنيلة والوضع هيسوء !
   
   فالصمت أسلم حل ..
   
   يا تتوب وتبقى صفحة واتطوت وربنا هو اللي يهديها.
   
   يا هتقع في شر أعمالها وتتفضح فربنا هو اللي يدبرها.
   
   يا تموت ويدفن معها ذنبها فربنا هو اللي يحاسبها.
  
"
75510,"
   هل لو انت تعرف معلومة مش كويسة عن جارتك . و حد تعرفه سألك عليها عشان عايز يخطبها . هل أقوله و لا ما اقولوش ؟
  ","

   لو متأكد من المعلومة = هقوله اصرف نظر وبس.
  
"
75511,"
   حضرتك نسيت ترد ع مشكله والدتها!!يعني اكيد اللي بتعمله مش صح
  ","

   ما هو مش والدتها اللي بتسألني !
   
   ربنا يهديك ويهديها.
  
"
75512,"
   غير الغيرة وكده مش المفروض ان كده عورته هتبان
  ","

   عورته من السرة للركبة !
  
"
75513,"
   بابا مسافر، وماما بقالها شهرين او اكتر بتكلم رجاله ع بابا وبيبعتولها رسايل ع التلفون وهى بتكلمهم بس مش بتشوفهم يعنى كلام بس، وكل اما اجى افتح معاها الموضوع دا تتعارك معايا وتضربنى .. هل هى كدا بتعمل حاجه غلط ... وانا المفروض اعمل اي ( مع العلم انى لسه ف اولى ثانوى) وعايزة انصحها وهى مش بتقبل النصيحه
  ","

   ملكيش دعوة خالص !
   
   ركزي في حياتك وحافظي على نفسك وبس.
  
"
75514,"
   هو مش كل الشباب بيقلعوا التيشيرتات ف المصيف ؟ اخواتي بيعملوا كده و كنت فكراه الطبيعي اصلا..
  ","

   طبيعي .. بس ده عاقد بأه وبتغير عليه وكدزه 😃
  
"
75515,"
   لا ياشيخ متتكلموش برمز احنا عايزين نستفيد امال نروح نستفيد منين لما حتى الشيوخ مش هيتكلموا ف المواضيع دى انا واحدة متزوجة واستفدت من السؤال دا
  ","

   جزى الله خيرا من يعلمون الناس !
   
   بأدب ووضوح.
  
"
75516,"
   طيب لو العكس، بحس إن خطيبي بيستثار بسرعة وهوا اعد معايا ممكن بمجرد النظر وللأسف باخد بالي من اللي بيحصله.. وبتحرج من نفسي جدا إني اخدت بالي واكيد مش هكلمه في موضوع زي كدا.. انصحني كأخي وأبي.
  ","

   ما تقعدوش لوحدكم أبدا.
   
   طنشي خالص أي حاجة ما دام بالوصف الذي ذكرت.
   
   (وعلى فكرة ده شيء إيجابي .. بعدين هينفعكم).
  
"
75517,"
   عاقدين .. اتخانقت معاه عشان قلع فى المصيف التيشرت :'( .. وقلبتها مشكلة 
وانا مكسوفة ازاى يعمل كدا وفى نساء ف المكان هناك !! ومصدومة 
هل انا مزوداها ولا اسامحه وخلاص ؟ وهو اعتذرلى :'(
  ","

   سامحيه.
  
"
75518,"
   اختي جوزها اضطر يتغرب وياخدهم طبعا علشان يدور علي لقمة العيش نزلت اجازه بعد غياب سنتين قعدت اقل من شهرين شعلقتنا فيها وسافرت تاني 😢 ومن ضريبة الغربه انه حماتها ماتت وابنها مش موجود وامنا ماتت وهي مش موجوده ياتري الدور علي مين انا حاسه اني هموت قبل ما اشوفها تاني  معدناش عارفين نعيش مع احساس الوداع
  ","

   واحد من أعز أصحابنا جاءه خبر وفاة أبيه قبل أسبوعين !
   
   طبعا كان حاجز للحج فمعرفش ينزل .. ونوى الحج عنه واحنا نصحناه بكده ..
   
   اتجمعنا ورحنا نواسيه !
   
   رجعنا محدش فينا نطق كلمة طول الطريق حوالي ساعة ..
   
   لأن كلنا كان بيتخيل لو في نفس الموقف ده ممكن يكون شعوره إيه !
   
   كل حاجة في الدنيا بثمن ..
   
   كل حاجة.
  
"
75519,"
   الشيخ بيروح يتعشي بين كل سؤال 😂😂
  ","

   ظالمني والله 🥺
  
"
75520,"
   صديقتي مخطوبة بس باباها راجل مش كويس والناس  بتتجنبه والمعظم بيخاف منه عمل مشاكل كتير مع خطيبها علي أتفه الأسباب وعايزها تسيب خطيبها وتاخد ابن عمها اللي هي مش موافقة عليه دلوقتي حصلت المشاكل بينهم تاني وخطيبها داخل يكلمني عشان اروحلها واقف جنبها والكلام قدام امي وامي منعتني اني اروح لها لأنها خايفة
  ","

   كلميها في الموبايل أو رسالة ..
   
   ثبتيها وواسيها.
  
"
75521,"
   ؟! what is your safe escape
  ","
  For ever .. Ameen.
  "
75522,"
   ههههههههههههههههههههههههههههههههههههههههههههههههههه اضحك الله سنك يا شيخ
  ","

   أنتم اضحكوا .. وأنا أتشتم ☹
   
   ده شكله زعل 😁
  
"
75523,"
   أضرب يا شيخ اللييييه

لا بصراحة الشيخ محمد رد عليا يوم العيد لما كان فاضي أربع خمس أسئلة و قبل كده رد عليا مرتين ، بس قبل المرتين كنت فاكر الاسك مش شغال لما كنت ببعتله و مبيردش عليا

بس هو بصراحة الراجل معذور مع شغله و حياته وكم الأسئلة الكبير
  ","

   هات بوسة 😘
   
   وإن الكم الأكبر من الأسئلة بطبيعة الحال من النساء .. كائنات متسائلة بطبعها 🙇‍♀️
   
   نعمل إيه طيب 😩
  
"
75524,"
   شخص بيدور علي عروسة يادكتور وواحد من قرايبه سألني كذا مرة علي اخلاق بنات زمايلي واحيانا يسألني لو اعرف عروسة محترمة ولبسها واسع وجميلة.بحس الكلام بيأثر ع نفسيتي يعني طب م انا قدامة الحمد لله مختمرة واعتقد جميلة ليه ميفكرش فيا انا!مع ان والله مش ف دماغي الشخص دا خالص بس بالي مشغول بالسبب، هل غلطانة؟
  ","

   شعور طبيعي ومتفهم ..
   
   ولا يهمك !
   
   نصيبك يطرق بابك بإذن الله.
  
"
75525,"
   دا كلام عيب ملناش دعوة بيه 🤐
  ","

   يلا نطلع من هنا يا بيه 🏃
  
"
75526,"
   هو انت مبتردش الا علي ستات ؟
  ","

   آه !
   
   بدليل ردي عليك.
  
"
75527,"
   بعد اذنكم ممكن تبقوا تتكلموا برمز انا حاسه ان مواقع الآسك كلها بما فيها الشيوخ بقت مواقع للعلاقات الجنسية فقط !!
  ","

   أولا:  أنا نادر جدا ما بتعرض للزوايا دي.
   
   ثانيا:  لو فيه شيوخ بيتعرضوا ويعلموكم بوضوح وأدب = فده شيء كويس جدا !
   
   بدل الجهل اللي بتبهدلوا به نفسكم وشركاءكم ..
   
   وما أظنش كلامهم يعني هيكون خادش لحياء حضرتك أكتر من أي محتوى بيقابلك رغما عنك .. حتى في الإعلانات !
  
"
75528,"
   اومال ايه معنى طاعة الزوج في الفراش ياشيخ؟
  ","

   يعني لا تمتنع من دعوته لها بلا عذر معتبر.
  
"
75529,"
   يا شيخ الافرازات اللي بتنزل لما بفكر في خطيبي او بكلمه هل ده طبيعي!
  ","

   هو ايه اللي حصل ! 🙄
   
   طيب ..
   
   هذا مذي .. منه الوضوء، وتطهير الموضع والثياب ..
   
   لا حرج مع التفكير .. ولا تتمادي.
   
   وما ينفعش تحصل مكالمات في المرحلة دي توصلك لكده .. إلا لو كان رغما عنك مع تواصل طبيعي.
  
"
75530,"
   سمعت عن اضرار ليه كتير وانا درساها وخايفه من العدوي وبقنعه وهو مهتم بالنظافه جدا بس الامر لا يسلم كما اني استهجن الامر وكنت فاكراه حرام
  ","

   هو مش حرام !
   
   وما دام مهتم بالنظافة = ما تقلقيش ..
   
   أما استهجانك فحقك؛ محدش يجبرك.
  
"
75531,"
   •||تحبون المكالمات الطويلة او المحادثات الطويلة?؟
  ","

   إن أحببنا المحادثات = لن نمل من المكالمات !
   
   وعجبي 😁
  
"
75532,"
   يا شيخ والله العظيم تعبت من كتر الاسئله والتفكير 😭😭😭😭😭😭😭😭
سؤال عن زوجي يريد الجنس الفموي
  ","

   له أن يطلبه .. ولك الموافقة أو الرفض !
   
   حسب قبولك للأمر.
   
   ولا يجوز له إجبارك عليه.
  
"
75533,"
   اه بس من وراه مش قدامه فأنا مش عارفة اعمل ايه وبابا لو عرف قطعا مش هكمل افسخ يا شيخ ؟لأن اللى مش بيحترم والدى اكيد مش هيحترمنى صح لأن الحب مبيدومش انا عارفة
  ","

   هو أنت لسه بتسألي بجد ؟!
   
   يعني كل المعطيات دي أدامك ولسه قابلة أصلا تقولي عنه خطيبك ؟!
   
   أنا مش هوصف موقفك معناه إيه عشان مش هتتحمليه ..
   
   أنت محتاجة بعد ما تفسخي القرف ده تراجعي منظومة تفكيرك وفهمك للكرامة والتقدير والبر والوفاء.
  
"
75534,"
   اخويا متغرب بقاله سنه بس هو مبيحبش يحسسنا انه مضايق طول عمره كده الفتره دي مبقاش بيتكلم كتير بس دايما بيسالني انا واحشكوا و لا لا و لما بقوله اننا كل شويه نفتكره و نعيط ماما بتزعقلي بس بحس اني لازم اقوله عشان ميحسش انه مش فارق معانا انا صح و لا لا ؟
  ","

   قولوله دايما وحشتنا .. مستنيينك .. شاركوه تفاصيلكم ..
   
   بس بدون نكد !
   
   غالبا المغترب بيشيل ومش بيبين وبيلهي نفسه في ألف حاجة ..
   
   هو عارف إنه في نعم كتييير وأحسن من غيره بمراحل ..
   
   لكن عارف في نفس الوقت إن كل حاجة بتمن !
   
   بييجي عليه وقت يضعف ويحتاج اللي يحسسه إنه هنا .. دايما هنا .. وأيامه مش بتروح هدر في مطحنة ما يعرفش آخرها إيه !
   
   فوازنوا الأمور ..
   
   دون ضغط عليكم .. ولا عليه.
   
   وتستمر الحياة ..
  
"
75535,"
   ايداا هو احنا جنس نكدي كداا ياشيخ😂😂
  ","

   أصل أنتم فاكرين إننا لا سمح الله بنتبلى عليكم !
   
   فرحانة ..
   
   قوم إيه بأه .. يا ترى فرحانة به، ولا فرحانة بالموضوع وخلاص ..
   
   والله الاتنين ينفعوا .. المهم تفرحي 😩
  
"
75536,"
   شيخنا مع ظهور السوشال ميديا صراحة انا كبنت محجبة بتأثر بالبنات دايما بدعي الله يثبتني على الدين 
بس بخاف لا سمح الله لا سمح الله اتغير للاسوء
منتا شايف الناس بقت عاملة ازاي اليومين دول يا شيخ😪
  ","

   الجنة مش رخيصة.
  
"
75537,"
   لو خاطب والبنت مش راضية يا شيخنا..ايه الحل ؟
  ","

   يا ترضى أنت .. يا ما تكملش !
   
   بصرف النظر هنا عن حلال وحرام ..
   
   دي القاعدة العامة ..
   
   يا تتعايش مع اللي خدتها عليه .. يا ما كنتش تتقدم أصلا .. يا ما تكملش.
  
"
75538,"
   ياريت كلهم يدفعو حق اللى بيكسروة😅 يعن مش عارفه ايه العبرة انكو تلعبو كورة ف البيت ماله النادى أو الشارع 😅 كأنه حق لازم تأدوه وتكسروا حاجه😭😭
  ","

   أجمل موقف مريت به لما لعبت أنا وإبراهيم أخويا قصاد بابا ومعاه أنس !
   
   ياااااه
   
   رجعنا 25 سنة .. لما كنت أنا وإبراهيم دايما قصاد بابا ..
   
   بالمناسبة دي بكيت بكاء شديدا في مكالمتي مع أبي وأمي اليوم ..
   
   لوهلة تملكني شعور افتقادهم بما لم أملك له دفعا !
   
   احم ..
   
   أهي فضفضة.
  
"
75539,"
   اتخطبت لواحد كويس جدا ومحترم وفى مواصفات كويسة وانا فرحانة بس مش عارفة فرحانه بيه ولافرحانة عشان كنت عايزة ارتبط ؟
  ","

   افرحي .. افرحي وبس .. افرحي جدا خالص ..
   
   افررررررررررحييييييي
  
"
75540,"
   شكرا لحضرتك يا شيخنا وللدكاترة الكرام 
أنا هعمل برايهم 
جزاكم الله عنا كل خير
  ","

   الحمد لله رب العالمين.
  
"
75541,"
   هو اجباري كل كليات الطب في مصر في طريقها لاخذ الجودة  ،، بحلول عام 2021
فرصة تعلمك و تدريبك في الجامعة  أعلي من الصحة  ، خليكي في مكانك أفضل طبعا .. انا جايلك من المستقبل وبقولك ان وزارة الصحة في مصر للأسف إلا قلة قليلة من المستشفيات هي وسيلة للقضاء علي حياتك العملية
  ","

   وهذا مسك الختام في هذه الزاوية !
   
   الكبير بنفسه وصل 😍
  
"
75542,"
   بنت أخويا 4 سنين وهي بنفسها اختارتها من وسط كل اللعب اللي ف المحل وكانت طايرة بيها وبصراحة أنا كمان حبيتها وكنا بنطبخ فيهم سوا 😂😂😂😂
  ","

   نفس اللي حصل !
   
   رقية وعائشة وكمان صفاء بنت عمهم ..
   
   بس أنا طبعا جبت كورة لأنس ومارسنا هوايتنا وكسرنا الفازة سوا ودفعت حقها لأمي 🥺
  
"
75543,"
   وأنتم تحبون الطعام بالفطرة شيخنا 😪
  ","

   وخيرنا من يجيد:  تسلم إيدك 😁
  
"
75544,"
   محظوظ باخلاقها وادابها وكسوفها وفيها كل الصفات الجميلة بس مشكلة انها بتلبس بناطيل ع حجات مش طويله اوي بس مش قصيرة ورافضة تغير لبساها وكتب الكتاب متوقف ع هذا انصحني بالله ي اخي
  ","

   نطول البلوزة للركبة .. أظن مثلها يرجى خيرها.
  
"
75545,"
   افترحلي هديه مميزة لبنت 3 سنوات
  ","

   فيه لعبة أدوات مطبخ .. بيحبوها بالفطرة سبحان الله 😃
  
"
75546,"
   بقالي حوالي اسبوعين منقطع عن صحبة سيئة .. أشعر بالوحدة ولكنها أفضل عندي .. ادع لي بالثبات علي قراري وأن يرزقني صحبة صالحة تشبهني.
  ","

   ربنا يثبتك ويحفظك ويوفقك ..
  
"
75547,"
   هو لو خطيبى بيكره والدى يا شيخ وبيغلط فيه بس معايا انا مبيقولش قدامه هل ده سبب للفسخ .علما بإنه كلامه الغلط كان كلام ابوه وهو موافقه فيه واصلا اهله مش بيحبونى ولا بيحبوا والدى لأنه له كلمة وبيحب الأصول وهما مطلعوش كده .اتمنى تحاوبنى يا شيخ محمد
  ","

   يعني والدك معاه الحق وهما بيشتموه ؟
  
"
75548,"
   السلام عليكم
اخبار حضرتك ايه
سؤالي هو طلب المرأه للزواج او الخطبة من رجل حرام او فيه غضب لله او فيه حاجة وحشة
لو مكنش حرام ممكن الموضوع ده يتم ازاي وحضرتك تشجع اصلا ان ده يحصل ولا لأ 
وشكرا مقدما❤
  ","

   لا طبعا ما أشجعش !
   
   لأن ده في زماننا هذا يفتح بابا لاستغلال ومصائب.
  
"
75549,"
   كدا كدا لما تيجي تخرجي برا بيطلبوا منك معادلة اي كانت الكلية واخدة جودة او لا 
اما جوا مصر فالمجموع هو اللى هيظبطك اما اسم الكلية ملوش علاقة بمكان التكليف ولا النيابة اللى هتاخديها كله معتمد على التخصص اللى هتختاريه والمكان اللى هتتعلمي فيه ودول بيعتمدوا على المجموع وبس
  ","

   شكرا يا دكاترة 🌹
  
"
75550,"
   عايزة احول من طب قنا لطب أسيوط ؟ 
وهو فعلا ف خلال السنتين انا ومعظم دفعتي كنا معتمدين ع دكاترة معروفين خصوصا دكاترة القصر و د.سامح غازي 
بس ال خلاني فكرت ف التحويل الكلام ال سمعته عن اسيوط ان خريجها افضل واقوي
ومرة دكتور قالنا لو ما اخدناش الجودة مش هيبقي معترف بيكم لما تتخرجوا ف بعدها خفت اكتر
  ","

   كل الآراء هنا من دكاترة زمايلك بتقول خليك مكانك !
   
   وفقك الله ويسر أمرك.
  
"
75551,"
   يا شيخ انا فتاة كنت العب كاراتيه بنادي لكنه مختلط والكوتش رجل ، توقفت من فترة لاني غير مرتاحة بهذا الجو ولشكوكي بحرمته .. وعزمت على البحث عن نادي غير مختلط ( لم اجد حتى الآن ) .. بدي اتأكد هل يجوز ان ابقى فيه ام لا انا مستعدة ان اتركه حتى في حال عدم توفر البديل إن كان حراماً 😭 إجابتك ستوقف ترددي
  ","

   لا تستمري.
   
   وبإذن الله تجدين بديلا غير مختلط ..
  
"
75552,"
   صلاة العشاء💖🌸
  ","

   صلينا العشاء من نصف ساعة والحمد لله.
  
"
75553,"
   انا السائلة
طيب موضوع ان الكلية ما اخدتش الجوده حتي الان يعني مش معتمده دا مش هيضرني لما اتخرج 
لأن سمعت ان كدا مش هيبقي معترف بينا كدكاترة
  ","

   طيب بيني لهم
   
   أنت عايزة تحولي من إيه لإيه ؟
   
   لأن فيه إجماع هنا على بقائك مكانك.
  
"
75554,"
   كلية ايه ال هتعلمك دي ...
ولا هتستفيدي حاجة ولا رابعه ولا خامسه ولا سادته من الكليه اصلا.. هم الكلمتين ال بتذاكريهم من كتب الدكاترة المشهورة وتسمعي تسجيلاتهم وال كل مصر بتسمعلهم 
وغير كدا بلح فعلا.. هتتعلمي ف الامتياز وبعده ان شاء الله 
هاتي مجموع يخليكي ف الجامعه بس.. عشان تلاقي حد يعلمك كويس بعدين
  ","
  ….
  "
75555,"
   الجامعة احسن من الصحة من حيث الشغل اكيد
  ","
  ….
  "
75556,"
   كله بلح 
خليكي ف الكلية اللي هتجيبي فيها مجموع 
فيه ناس من زمايلي كانوا ميح خالص ف الكلية ست شهور ف الامتياز حالياً هما اللي بيشيلوا الاستقبال وبيقفلوا العمليات
  ","
  ….
  "
75557,"
   شيخى بالله عليك انا متقدملى عريس في كل صفات الكويسه خلقا ودينا ولكن مطلق واعرف سبب طلاقه وانت عارف نظرة المجتمع وانا بنت اعمل ايه محتاره
  ","

   ما دام كويس ومحترم = يغور المجتمع.
  
"
75558,"
   خلصت 1 و 2 طب بتقدير يؤهلني للتعيين لو استمريت كدا لحد 6 ف كليه لها 12 سنه عايزة احول كليه أقدم لأن الحالات ف المشفي من 4 هتبقي اكتر وهتبقي اسم + معتمدة بس التعيين فيها صعب بينصحوني اكمل هنا لان الصحه بهدله بيقولوا ال بيحدد الطبيب شغله بعد التخرج مش سنين الدراسه لو حضرتك تساعدني ف القرار او حد هنا
  ","

   الدكاترة ..
  
"
75559,"
   او الباب بيتفتح من جوه بس 😢
  ","

   أو دي تالت حباية سنيكرز .. والمفروض في رجيم 🙄
  
"
75560,"
   السلام عليكم ...يا شيخ كنت قد ارسلت لك سؤال عن خوف صديقتي المبالغ فيه من الموت ..واني مش عارفة اتصرف معاها.   واعتقد ان هي كمان بعتت لحضرتك عن مشكلتها....الموضوع بيزيد معاها جدا ...ارجوا الرد
  ","

   لازم طبيب نفسي.
  
"
75561,"
   وإياك آمين آمين.. واحشني جدًا والله.. الله يرفع قدرك
  ","
  💚💚
  "
75562,"
   او تكييف اوضتي باظ و اعده اعيط جنبه 💔💔😭😭😭
  ","

   أو ليه فيه لمبة بينك والتانية خضرا ؟!
   
   (بنت واحد صاحبي كانت بتعيط عشان كده .. عايزة اللمبتين بينك .. نكد چيني متأصل 😁).
  
"
75563,"
   كل عام وأنت بخير يا حبيبي 😍
عايز من اللي بيتكلموا عنه ده :""((
  ","

   حبيبي أ. محمد
   
   الله يسعدك 😂
  
"
75564,"
   هي الفقرة دي كلها قلبت مشاكل ارتباط ليه كدة يا شيخ محمد 😂😂جماعة استمتعو بالمشاكل التافهة بتاعة ازاي ابطل نوم و انا عندي امتحان بعد يومين 😂 اكل الشيكولاتة كلها و لا اسيب حتة بعد الغدا 😂  اتفرجوا على كرتون ، اقعدوا عدو العيدية كل شوية ، و لما النصيب يجي هتلاقو نفسكوا في الكوشة لوحدكوا 😂
  ","

   ههههههه
  
"
75565,"
   ياشيخ اتقدملى شخص بيحبنى من زمان اتقدملى كتير واتارفضت لانى مش حساه واخر مرة عملت رؤية مرتين ،هو بيصلي بس مش ملتزم ميزاته اكتر من عيوبه بس مش متخيلاه زوجي. قلبي مدقلهوش ، دلوقتي سمعت انه هيخطب وقال لو اناغيرت رايي هيتقدم تاني،واهلى شادين علية وبيقولوا صعب تلاقي حد كويس ويحبك زيه وانا مش عارفه اعملاي
  ","

   أنت اللي هتتزوجي مش أهلك.
  
"
75566,"
   شيخى 
قلبى يقطر دموعا 
ارجوك ادع لى
  ","

   قواعد في الابتلاء:
   
   ( ١ / ٢ )
   

    https://m.facebook.com/story.php?story_fbid=2360240840722414&id=100002095644279&sfnsn=mo
   

   ( ٢ / ٢ )
   

    https://m.facebook.com/story.php?story_fbid=2360262407386924&id=100002095644279&sfnsn=mo
   

"
75567,"
   بفكر ف حاجة غريبة كدا عارفة ان غباء منى بس انا خايفة لما اموت خايفة من فكرة ان ف حد هيغسلنى وكدا انا اتفرجت ع الطريقة الشرعية ع يوتيوب وشوفت ان البنى آدم مش بيبان منه حاجة لو اتبعنا الطريقة دى بس احنا هنا ف البيت مش حاسة انهم يعرفوا الحاجات دى او هيعرفوا يغسلونى بالطريقة الصحيحة مش عارفة اعمل ايه
  ","

   ما تقلقيش .. هتغسلك واحدة فاهمة كويس وده تخصصها !
   
   طنشي الأفكار دي وركزي فيما ينفعك.
  
"
75568,"
   تقول ايه يادكتور لاهل عاوزين يكسروا فرحة بنتهم وتسيب خطيبها عشان هو صيدلي وهي دكتورة
  ","

   أقولها هي خليك صاحبة موقف ما دام الولد كويس فعلا وما تسمحيش لحد يكسر فرحتك !
  
"
75569,"
   شيخ هو لازم نتجوز يعني
  ","

   والله كل واحد أدرى بنفسه 🤷🏻‍♂️
  
"
75570,"
   وانا قاعد بتفرج ع الاسئله دية بحمد ربنا ع النعمه اللي انعمها علي والله انا لحد الان ياشيخنا عمري ماتكلمت مع بنت ولو بحرف واحد
كان المدرس في الثانويه يقولي قول للبنات مفيش امتحان النهارده مثلا اقوله لا واطنشه
كان كل دفعتي بيتكلمو مع بنات الدفعه عادي  الا انا وربنا باعد عني الحاجات دية تماما بفضله❤
  ","

   أنت حبيبي 😍
  
"
75571,"
   الشخص اللى بيقول لحضرتك انك معقد ده مايعرفش انها فى الاربع سنين دول هترفض ناس كتير عشان تستناه وتقف قدام اهلها كتير  بسببه وممكن بسهوله جدا يقولها بعد كده معلش انا اتسرعت فى القرار ده وانتى تستاهلى واحد احسن منى
  ","

   وخدي الصابونة 🙃
  
"
75572,"
   والله الاسئله دي بتحسسني اني مدخلتش كليه 😂😂
انا متخرجه من سنتين ومحبتش حد ولا حد صارحني بحاجه الحمدلله علي نعمته
شكل انا دخلت حاجه غير اللي هما دخلوها😂😂😂
  ","

   احمدي الله على ما عافاك وحفظك.
  
"
75573,"
   جاي عند دكتور محمد وتقوله معقد
عشان بس انت متعرفوش ومتبعتوش كويس
  ","

   يرضيك كده يا محمد ! 🥺
  
"
75574,"
   الولد اللي بيدخل نفسه في علاقات بدافع الحب أو الإعجاب حتى لو بنية جميلة وغرضها الزواج وغيره وهو مش جاهز خصوصا لو في الكلية وعنده أهداف ونفسه يبقي إنسان ناجح، هو اللي هيخسر لأن دي فترة محتاجة تركيز كلي على أهدافك وتكوين نفسك وشخصيتك المستقلة والثبات عليها وبعدين تيجي مرحلة الارتباط، غير كدة... شكرا
  ","
  👍
  "
75575,"
   مليش في الحب والكلام ده بس من اسبوع بدات اتابع حد من الفيس و كنت اول مرة احس بمشاعر ناحية شاب رغم اني متابعة كتير بس ده بالذات كده مش عارفة كده صح و لا غلط؟وحاولت ادعي ربنا يرزقني بيه في الصلاة اتكسفت جدا من نفسي لان اول مرة احس بمحبة ناحية حد رغم انه غالبا مش عارف اني موجودة عالارض. هل ده عيب/حرام؟
  ","

   بلّكيه.
  
"
75576,"
   كل ماتقربى من ربنا اكتر 
هتحسى اد ايه ربنا غفرلك 
وراضى عنك فى حياتك 
متسمعيش لنفسك .. ده وسواس الشيطان 
ربنا كريم اوى علينا بفضله ورحمته 💚
  ","
  ….
  "
75577,"
   ي شيخ انا مواظبه ع الصلاه الحمد لله و اوقات بتضيع صلاه الفجر و بصليها الصبح و محافظه ع بعض النوافل بس مش عندي حماس لقرأت القرآن و استمع الي الافلام مع اني وقفت سماع اغانيماذا افعل و هل هذا جيد ام لا
  ","

   خطوات كويسة جدا ..
   
   وفقك الله وزادك ..
  
"
75578,"
   هو الانسان ممكن يعيش بدون جواز ؟
  ","

   ممكن !
   
   بس فيه فرق بين الممكن وبين الصعب.
  
"
75579,"
   هو ربنا ممكن يسامحني من غير م يعاقبني 
انا ندمانه والله بس خايفه 
انا معملتش حاجه من الكبائر بس الذنب دا مخليني احتقر نفسي واقول ان مستاهلش اي حاجه كويسه ف الدنيا
  ","

   أحسني بالله الظن.
  
"
75580,"
   غ س
مبقتش فاهمه حاجه الحقيقة!
هو من غير الرصة دي هنوضح شخصياتنا ازاي بالذات لما نكون عاوزين نلتزم بضوابط الخطوبة الشرعية يعني مش هنتكلم كتير ولا هيبقى في خروجات يحصل فيها مواقف فنفهم شخصيات بعض من غير ما نوضحها احنا🙄
  ","

   عادي !
   
   ما قلتش ما ترصوش .. قلت سهل تتفهموا غلط، فأحسنوا العرض ..
   
   اتكلموا وبينوا والأمور بتمشي بالهداوة والتفاهم.
  
"
75581,"
   انا بعت لحضرتك حالا انا بحب واحد زميلى ومش معرفاه وحلمت بمامته مع انها متوفيه وما اعرفهاش كانت لبسه ملابس احرام وكذا حلم تانى إشارات كتيره من ربنا مش منه والله و دلوقت متقدملى واحد محترم وطيب واهلى موافقين أعمل ايه
  ","

   وافقي على المتقدم لو مناسب .. وسيبك من الأوهام دي.
  
"
75582,"
   يمكن مسامحين ..
ولكن مازال هناك شعور الحزن والخذلان من قسوة المعاملةة وردود الأفعال الصارمة علي أتفه الأمور هناك جرح ف القلب ورغم ذلك القلب قد عفا لكنه يتألم بشدة !
  ","

   وهذا من الرقي الذي لا يطيقه كل الناس !
   
   ولنجتهد في تجاوز الألم ..
  
"
75583,"
   شيخ محمد انا متقدم لبنت قمة الاحترام والاخلاق اللى ف الدنيا واصلها طيب وبحبها جدا جدا ..كان فيه خطوط عريضة لازم احطها ف البداية عشان تفهم شخصيتى.. بالله عليك فهمها ان غيرتى عليها مش قلة ثقة فيها انا احطها ف قلب النار ومخافش عليها .. هى متابعة حضرتك وبتثق فيك جدا.. قولها بالله عليك ان محدش هيحلها قدى
  ","

   شف حبيبي، بصفة عامة .. لأني معرفش تفاصيل !
   
   مفيش حب بدون غيرة ..
   
   لكن الغيرة اللي ما تخونش وتشكك وتتحول لوسواس !
   
   لأنها ساعتها بتكون أسهل طريقة لخنق الحب وقتله ..
   
   الحق دوما وسط بين طرفين .. فاعتدل وهب الأمان والثقة ..
   
   أحيانا رصة الشروط والمواصفات اللي بتحطوها في الأول دي زي منيو المطاعم بتخوف وتعطي صورة مبالغ فيها للأسف.
  
"
75584,"
   يا شيخ هل فى حياه بعد الطلاق وخاصه انى فى سن صغير انا ٢٢ سنه .. هل هقدر اسلم قلبى لحد تانى واعيش حياتى زى باقى الناس ..حاسه انى موتت خلاص مفيش مشاعر
  ","

   يبدو أنك حديثة عهد بالتجربة !
   
   لعلها بداية سعدك وعوضك بخير ..
   
   اصبري، لا تعجلي .. وحين يطيب جرحك انظري للتجربة نظرة تقييم واستفادة .. لا نظرة ندم واستعادة.
  
"
75585,"
   معلّمي ربنا يثبتك في الحياة الدنيا على الحق، ويوم الحشر عند السؤال، وعلى الصراط المستقيم يا رب، دائما ما أدعو لك.. 
كنت كلما نازعتني نفسي إليه كررت مرارًا"" غلّي نفسك""،حتى شفيت ونسيت وانشغلت بما ينفعني، سل الله لي أن يرشدني إليه ويستعملني ولا يستبدلني، وأن أكون له مخلصة في القول والعمل.
  ","

   آمين .. آمين .. آمين ..
  
"
75586,"
   انت انسان معقد علشان الحب مش حرام وخصوصا انه شخص عايز يجهز نفسه علشان يبقو لبعض يعني لو عرفته ان هي بتحبه او هتكمل معاه وبعد كده ميتكلموش
  ","

   إذن .. لتلطمك الحياة على وجهك !
   
   وساعتها نعرف المعقد من الموهوم :)
  
"
75587,"
   ياريت كنت شوفت كلامك دا من اربع سنين وانا كنت لسه داخله الجامعه بردو ( انا بنت وااتحطيت فنفس الموقف وبقولك اسمعي كلام الراجل الطيب دا)
  ","
  😔
  "
75588,"
   كلامك كله بالحرف صح ي شيخ محمد نفترض مثلا قالتله ماشى موافقه يبقا هتفضل معلقه نفسها اربع سنين بواحد مش عارفه هو من نصيبها ولا لأ وممكن بعد ده كله اهلها يرفضوه او ممكن هو فى الفتره دى يعجبه واحده تانيه فيصرف نظر عنها ويشوف اللى عجبته
  ","
  ….
  "
75589,"
   كلامك صحيح جدا يا شيخ حصل نفس السناريو ولكن الحمد لله خرجت منه بعد ما فوقت الشباب في الوقت دا مبيكونش عندهم وعي ولا ادراك للعواقب وبيوعدوا بحاجات هما مش أدها ومش عارفين بيعملوا اي والبنات بتتعلق عالفاضي وتضيع أجمل سنين حياتها في وهم
  ","
  ….
  "
75590,"
   غير السائلة (ولد) حضرتك بترد كدا وناس تانية بتنصح بالزواج المبكر لما نحن فيه من فتنة النساء وغيرها من المغريات المعروفة طب احنا نتصرف ازاي؟انا ضد اسال واحدة علي جمب طبعا والتصرف دا مش من الدين بس كواحد عايز اتجوز مثلا في سن زي دا هعمل ايه يعني
  ","

   يا سلام !
   
   وأنا معاك جدا في الزواج النهاردة مش بكرة ..
   
   لكن بحب أكون واقعي والله.
  
"
75591,"
   سلام عليكم ورحمه الله وبركاته🌿
"" انا من اربع سنين كنت مرتبطة بابن عمي ومكنش ليا تجارب او تعامل مع حد بس وثقت علشان هو ابن عمي ع العلم أنهم في مكان وهما في مكان بس العلاقة كنت حطالها حدود اللي هو حتي كلمه بحبك دي ممنوعه لحد ما في يوم طلب مني حاجة متخيلتش انه هيطلبها مني انا الله المستعان بجد ...
  ","

   يا رب نتعلم !
  
"
75592,"
   طب تمام انا لو نسيت، هما لو حبوا يكفروا عن ذنبهم اي ممكن يغفرلهم!!
  ","

   وأنت مالك ؟!
   
   دي حاجة بينهم وبين ربنا ..
   
   ملكيش دعوة.
  
"
75593,"
   انسي ازاي، حضرتك بتقول اي لما يبقي اللي عملوا كده من اغلي اللي ف حياتك ويشغلك امرهم اكتر منك ازاي انسي
  ","

   لازم تنسي !
   
   أي حاجة غير كده = عك وجهل.
  
"
75594,"
   شفت اتنين ف موضع زني من اكتر من ١٠ سنين بس كنت صغيرة مكنتش اعرف حاجة دلوقتي كبرت وفهمت بس مش قادرة اصارحهم بالحقيقة وهما يهمني امرهم هما بقوا كويسين وطبعا مبقاش في الكلام ده لانهم كبروا وكده بس الموضوع شاغلني ويهمني انهم يتوبوا ي تري ممكن اتصرف ازاي
  ","

   تنسي يا ماما .. انشغلي بنفسك، لا يلعب بك الشيطان.
  
"
75595,"
   زي ما فيه ناس بيتحبوا على البعد .. ففيه ناس لازم يتكرهوا من باب التوازن النفسي الصحيح !
  ","

   وأنا حابب أسجل إني بكره (كره العمى) الناس اللي زي الحيوان اللي بعت لصاحبنا ده يقوله خطيبتك بتحبني !
   
   ومثله وأكثر من كان على علاقة بفتاة (ولا أبرئها من الخطأ والمسؤولية) ثم تابت .. لكنها غبية تركت لذنبها ذيولا من صور متجاوزة وغيرها ..
   
   ثم لما أرادت الابتعاد أو خطبت أو حتى تزوجت = أرسل لها يهددها ويبتزها .. ويمارس دور الشيطان ببراعة في الصد عن سبيل الله !
   
   عديمو المروءة .. قليلو الدين .. رخصاء النفوس، منزوعو الكرامة ..
   
   لو لي بأمثالهم قوة لجعلتهم نكالا للعالمين.
  
"
75596,"
   ايوة ياشيخ كانت كويسه ومخلصه وانا متاكد انى خسرت شخصيه كويسه ربنا  يباركلها ويسعدها ويرزقها باللى احسن منى انا اللى نفسي ضعيفه وعرف يكسرنى ربنا ينتقم منه
  ","

   اتعلم من الدرس ..
   
   عوضكما الله خيرا.
  
"
75597,"
   انا كنت مصاحبة  واحد وكان بيحصل تجاوزات  كنا بنمسك  ايد بعض والله كنت دايما بقله  اني مش عاوزه كدا وان ربنا مش بيبارك  انا قطعت علاقتي بيه وعملتله  بلوكات  وبدعي  ربنا دايما انه يسامحني  على إلى عملته  ووعدت  ربنا اني مستحيل  ارتبط أو اعمل اي حاجه غلط تاني 
هو ربنا هيسامحني على إلى عملته
  ","
  "" قل يا عبادي الذين أسرفوا على أنفسهم لا تقنطوا من رحمة الله إن الله يغفر الذنوب جميعا "".
  "
75598,"
   وهل نعود كما كنا..
ولا نضع حدود
  ","

   نعود كما كنا ازاي واحنا مش مسامحين !
  
"
75599,"
   كل عام وأنت بخير يا أبو أنس رزقك الله خير الأيام وكفاك شرها وأدامك عونا لنا .
  ","

   وأنتم جميعا بخير ونعمة وسعادة ..
  
"
75600,"
   يا شيخنا 
كان عندي مشكلة من اربع سنين واتحلت خلاص الحمدلله 
انا فرحانه اووي الحمدلله علي فضله وكرمه
عايزه اشكر حضرتك لانك هونت عليا كتير ف الفترة دي كنت دايما بقرأ هنا اللي يهون واللي يصبرني 😭😭
ربنا يسعدك ف الدارين
  ","

   حمدا لله على سلامتك ..
  
"
75601,"
   بنستفيد ايه لما نسامح؟
  ","

   مش مجبورين نسامح من تعمدوا أذانا سيما إن لم يتوبوا ويعتذروا !
   
   المهم نحفظ قلوبنا من الكراهية .. وتمني الشر.
   
   يعني نركن كل مشاعرنا السلبية في زاوية القصاص ليوم القيامة .. ونكمل حياتنا .. بسلام.
  
"
75602,"
   حبيتها من كل قلبى ياشيخ واتقدمتلها واتخطبنا بعد فتره واحد غريب كلمنى وقالى انها اعترفتله بحبها قبل كده بس ما اتكلموش يعنى بعتتله مع واحده تقريبا فضل حوالى فتره كبيره يبعتلى كلام يكسرنى وخطيبتك بتحبنى مقدرتش اتقبل الوضع قعدت حوالى ست شهور احاول انسي بس معرفتش اتقبل  هل كده ظلمتها؟
  ","

   الحمد لله الذي نجاها منكما.
   
   (عموما مش هلومك .. ما دمت مقدرتش .. مفيش هنا ظلم من عدمه ..
   
   وإن كان الأولى -وده درس لبعدين- كنت تغلق الباب على هذا الحيوان، ما دام كانت غلطة بطيش وراحت لحالها، قبل دخولك حياتها ..
   
   اتعلقت به فبعتت له مع وسيط عشان يتقدم لها .. غالبا خد مقلب في نفسه وحب يلعب بها فادته على قفاه ووافقت عليك لما تقدمت .. فازاي ينتقم بأه لنفسه الرخيصة ؟!
   
   عمل معاك اللي عمله ..
   
   لو كانت كويسة معاك ومخلصة = فأنت خسرتها للأسف !
   
   لكن خير ..
   
   لعلك تستفيد في القادم بإذن الله .. ولعلها تُعوّض خيرا).
   
   طبعا نسخة مع الشكر تاني للبنات عنوانها:
   
   غلّي نفسك.
  
"
75603,"
   عايزه اشكر حضرتك علشان كلااامك كان سبب من الاسباب الى خلتنى ابعد وفوق من الوهم وفعلاااكلامك صح والحمد الله انك كنت حاجة فى حياتى فوقتنى واستمر ياشيخ وربنا بتقبل منك ويكرمك وتكون دايما موجود فى حياتنا بكلااامك😊
  ","

   اللهم ألقاك بمثل هذا .. خالصا لوجهك.
  
"
75604,"
   هو امتص من قلبي الحياه فعلا انت مابتكدبش
  ","

   وإيه مصلحتي أكذب !
   
   أنا عايزكم تسعدوا في حياتكم ..
   
   مش عايزكم ترموا نفسكم في عذاب مش شايفين آخره، ومش بتتعظوا بغيركم لأنكم شايفين نفسكم دايما حالة خاصة ومختلفة ..
   
   والحقيقة إنكم مجرد نسخة مكررة من الألم .. نفس النهايات المخذلة لنفس البدايات الواهمة .. وإن اختلفت التفاصيل !
   
   طوبى لمن وعظ بغيره، ولم يجعل من نفسه عبرة للآخرين.
  
"
75605,"
   اتعافيت بفضلك يا شيخ سنين كنت سايبة نفسى تابعتك من سنتين حياتى رجعتلى تانى وخلصت من كل القرف ده بس مش عارفه هل هاسعد لما اتخطب ولامشاعرى استهلكت خلاص..الله المستعان
  ","

   هتسعدي وهتتعجبي من الوهم اللي كنت مسلمة قلبك له !
   
   بإذن الله ..
  
"
75606,"
   الرافعي ليه مقولة عظيمة والله..!

‏أمّا أني أحبّ ،فنَعَم ، و نِعِمّا ،بل أراهُ حباً فالقاً كبدي.. 
و ليسَ يخلو فؤادي أبدًا من سوالفِ حبٍ مضى.. 
و أمّا أنّي أسترذلُ في الحبّ و أمتهنُ فضيلتي و أنزلُ بها ، فلا و أبداً !!
  ","
  .
  
  وبس
  "
75607,"
   بيحبني واتقدملي واهلي رفضو من غير ما يسألوني عن رأيي عشان شايفين انه مش مناسب الموضوع عدي  عليه كتير بس مش قادره اشوف حد غيره رغم اني معرفوش وعمري ما اتكلمت معاه وهو نفسه ميعرفش اني عيزاه
  ","

   ما تعرفيهوش وعمرك ما اتكلمت معاه !
   
   ومتعلقة به ومش شايفة غيره !
   
   حطي دول كده قصاد بعض عشان تعرفي الوهم اللي أنت مغرقة نفسك به.
  
"
75608,"
   بالله عليكم اسمعوا لايف غلي نفسك وكن رجلاً والله هيفرق معاكو جدا جدا أنا كل ما أحس بأي ضعف والله لايف علي نفسك ده بعد الله بيقويني 
الله يسعدكو بنصيبكم زى ماكان بيدعيلنا الشيخ محمد 🌼.
  ","

   غلّي نفسك:
   

    https://www.facebook.com/m.atiia.soliman/videos/1305808432832332/
   

   كن رجلا:
   

    https://www.facebook.com/m.atiia.soliman/videos/1312807958799046/
   

"
75609,"
   الشيخ صح....احنا اللى براحة شوية على قلوبنا ووقتنا اللى بنضيعه فى وهم و هم
  ","

   أرجو تعرفوا تغلّوها فعلا .. كما تستحق.
  
"
75610,"
   للاسف كلام الشيخ صح وندمت اني تماديت في احلامي
  ","

   لا بأس !
   
   استعيدي نفسك .. وتعلمي ..
   
   التجارب بتقوينا، مهما أخذت منا.
  
"
75611,"
   حط نفسك مكاننا وانت شاب
  ","

   اللهم ربنا ولك الحمد !
   
   لا حول لي ولا قوة إلا بك.
   
   كنت مقاتلا يحمل سلاحه، لابسا لأمته .. حارسا -بعون الله- لباب قلبه، لا تتسلل له نبضة في غير وقتها ومحلها .. تسلبني أيامي، وتغزو بالوهن أحلامي.
   
   ثم أصابني ذلك السهم !
   
   وطويت صدري على جرحي .. وجعلت من نزيفه مسكا يعطر باليقين والسمو أيامي، وأرجو أن ينفعكم أثر عبقه.
   
   لم ألوث حبي بسفول .. ولا أسمح لشمسه عن سماء ثباتي بالأفول !
   
   آمين.
  
"
75612,"
   ليه مينفعش يا دكتور مش ربنا قادر يجمع قلبه وقلبى ف الحلال
  ","

   ربنا ما قالكيش تسيبي نفسك للتمادي في هذا الوهن !
   
   ربنا لا يرضيه إن محور حياتك كله يتحول في يقظتك ومنامك لخواطر وتخيلات وأحلام ..
   
   حتى دعواتك كلها مربوطة بالأمر ده وبس !
   
   ويا ريتكم بتكونوا مؤدبين مع ربنا إن قدر ألا يستجيب بتحقق ما تدعون به؛ رحمة منه وفضلا لأن علمه سبق ألا خير لكم في هذا الأمر .. فيستجيب بصرفه عنكم ويدخر دعاءكم حسنات لكم أو يستجيب برزقكم بالأفضل منه يطرق بابكم !
   
   ساعتها بتعملوا إيه ؟!
   
   بتصرخوا وتضجروا لأن طبعا يقينكم (أو ما تدعونه يقينا) كان مجرد سخط مغلف بعدم قبولكم إلا لصورة واحدة من الاستجابة.
   
   وتيجي بأه تسأل وتقول:
   
   خطيبي كويس ومحترم وعايز دايما يبسطني .. بس أنا مش حاساه، مش عارفة ليه !
   
   وهي طبعا عارفة لأنها استهلكت مشاعرها في درب فراغ ووهم .. وقضت أجمل أيام عمرها تسمح للمارين (ولو في خيالها) بدهس قلبها ..
   
   وللأسف مش عارفة حتى تساعد نفسها تفوق .. حتى بعد ما ربنا فتح لها باب، تسعد فيه سعادة حقيقية !
   
   قصة مأساة متكررة ..
   
   ولسه بتقولولي بالراحة علينا !
   
   لا .. بل أظل أطرق رؤوسكم .. برفق ..
   
   لعل أحدكم يفيق .. أو يستفيد من بعدكم ممن ما زال على البر !
   
   وأما الحب .. فأنا من أكثر الناس حبا للحب، ومعاينة لحقيقة معناه !
   
   لذا أنزهه عن كثير مما تلصقون به من تهم المعاناة.
  
"
75613,"
   بالراحة علينا يا شيخ محمد احنا متدمرين
  ","

   أنتم اللي بتعملوا كده في نفسكم !
   
   بتتمادوا في الأحلام وتتعلقوا بحبال دايبة ..
   
   وكل حاجة كان سهل جدا تتعالج في بدايتها.
  
"
75614,"
   ليه مينفعش؟
  ","

   عشان ده تسول !
   
   والحب ما ينفعش فيه تسول ..
   
   يا رغبة مشتركة بالإسعاد والقرب في حلال ..
   
   يا قلوبكم أغلى بكتير من إلقائها في يد زاهد فيها ..
   
   وقد يكون نذلا فيدوسها بقدمه .. بعد أن يمتص ما فيها من حياة.
   
   وترجعوا تبكوا وتسألوا ببلاهة:
   
   "" ليه ربنا يعلق قلوبنا بحد مش نصيبنا "".
  
"
75615,"
   بحبه ومش بيحبنى ومع ذلك بدعى لربنا انه يحبنى ويكون من نصيبي ده ينفع ولالا 😢
  ","

   ما ينفعش !
   
   وأنت عارفة إنه ما ينفعش.
  
"
75616,"
   و الله يا د محمد اذكر نفسي دايما و بحمد الله و بخجل فعلا و سبق بعت لك سؤال عن حيائي من فضل الله و ستره و لطفه خاصة اني جربت الاعتقال فعلا ... فاللهم لك الحمد عدد ما يرضيك
  ","

   الله يقر عينك ويرضيك ويعوضك خير الدارين ..
   
   وإياي ومن قال آمين.
   
   ألقاكم يا صحبة الجنة 💚
  
"
75617,"
   نبرة الزعيق اللي انت كاتب بيها بتفوق الواحد والله أولا وثانيا بتبين قد ايه انت بتخاف علينا..
  ","

   يا جماعة والله العظيم أحب لرجالكم ما أحب لنفسي .. ولنسائكم ما أحب لبناتي وأهل بيتي !
   
   أرجو الله أن ألقاه بهذه خالصة لوجهه.
   
   وأن يسدد عملي .. ويغفر زللي.
   
   فلو غلطت أو أسأت التقدير في حاجة = اعذروني واستصحبوا هذا الأصل الذي لا يغيب عني.
  
"
75618,"
   عيد اللحمة و مكلتش لحمة مش قلة مال مثلا .. عدم تواجد من يعدها فقد اغتربت ع اسرتي و نفسي تمنعني طلب اعدادها من الاقارب .. الفكرة مش في اللحمة و الله احساس انك بدون السند و انك مش تقدر تطلب ابسط الاشياء مجرد طعام صعب اوي..ادع لي رجاءا
  ","

   عارف شعورك ده كويس .. جدا !
   
   يا حبيبي افعل فعلي ..
   
   كل ليلة احمد الله أنك تنام على سريرك .. لست في معتقل، ولست في مستشفى !
   
   صدقني هذه تهون عليك كثيرا .. حتى تخجلك من فضل ربك.
  
"
75619,"
   انا لسه جايه من هناك وبقولكم اسمعوا كلام الشيخ الله يسترنا واياكم😔
  ","

   يا رب يتعلموا .. مش لازم يكونوا هما الدرس لغيرهم.
  
"
75620,"
   🤳🤳🤳🤳🤳🤳🤳🤳🤳
  ","

   لأ .. بهذه الصفة لا بأس.
  
"
75621,"
   لا مش ذلة بس عاوز يعرف الرد لبعدين عشان يهيأ نفسه؟؟
  ","

   الرد لا يكون بغير ما قلت في الإجابة الأولى !
   
   اتقوا الله .. واتقوا ربنا في أهاليكم اللي طافحين الدم عشان يوفروا بس المصروف ..
   
   الواحد فيكم لو ركب تاكسي هيعيش أزمة لآخر الأسبوع .. وداخل الجامعة يفكر في زواج وارتباط وحب .. وردي عشان أهيأ نفسي !
   
   بتضحكوا على مين أنتم ؟!
   
   مش بننكر الاحتياج العاطفي ولا بننكر سهم المشاعر ..
   
   لكن الرجولة والصدق منه .. والغلا والعفة منها = تظهر تماما في الصبر والثبات واستغلال المرحلة وترك كل شيء لوقته.
   
   أي كلام غير كده = كلام فارغ ولعب عيال بيدمر أيامكم ويحرق أجمل مراحل عمركم في هم وغم أنتم في غنى عنه تماما !
   
   خاسر من لم يتعظ بغيره.
  
"
75622,"
   يا شيخ يمكن عارفها كويس بس مش قادر يوصل لها غير من على الاسك
  ","

   ليس من ها هنا الطريق !
   
   يتقدم ويعرف ردها في البيت.
   
   بالله عليك هتستفيد هي إيه من سؤال مجهول زي ده ؟!
  
"
75623,"
   بالظبط وعن تجربه ف ستين داهيه
  ","

   أنا مش بتحزني حاجة أد المواقف اللي لا تحتمل حلول وسط أصلا !
   
   وصاحبها يسأل أعمل إيه ؟!
   
   كأن فيه مجال للاختيار يعني من متعدد ..
   
   الله المستعان.
  
"
75624,"
   ولو مصمم يعرف !!
  ","

   يعني إيه مصمم !
   
   ماسك عليك ذلة مثلا !
   
   هو أنتم مالكم النهاردة ؟
  
"
75625,"
   ي شيخ اذا طلب الزوج من الزوجة الجماع من الدبر مع انها اخبرته انه حرام ولم يمتنع بل اخبرها انها اذا امتنعت سوف يتزوج عليها ماذا تفعل ي شيخ رجاءاً ممكن الرد هنا __
  ","

   تطلب الطلاق .. ويغور.
  
"
75626,"
   ياشيخ انت مش بتجاوب ع الاسئله اللي فيها تجاوزات ؟
  ","

   يعني إيه ؟
  
"
75627,"
   ارجو منك قولا يشفى هم عقلى وليس قلبى 
فالقلب فى رضا من الرحمان والحمد لله 
ابتليت بمرض من ١٥ عاما عارفة حتى انهيت تعليمى وكنت على وشك التعين فى المشفى أخصائية تحاليل اشتد المرض فجاءة بدون مقدمات بدون اسباب اى علاج رفض جسدى التجاوب معه الآن انا على وشك إجراء عمليه 
ارجو منك ان تدعو لى فى الايام ..🤲
  ","

   الله يعافيك ويسلمك ويرضى عنك ..
   
   اسمعي ده كويس:
   
   قواعد في الابتلاء:
   
   ( ١ / ٢ )
   

    https://m.facebook.com/story.php?story_fbid=2360240840722414&id=100002095644279&sfnsn=mo
   

   ( ٢ / ٢ )
   

    https://m.facebook.com/story.php?story_fbid=2360262407386924&id=100002095644279&sfnsn=mo
   

"
75628,"
   على آسك
  ","

   أيوه يعني عارفك منين ؟
   
   يعني أنت مقتنعة إنه عايز يتجوزك من مجرد كم إجابة ؟
   
   أنت مش عارفة إن ده سؤال بيبعته send all وممكن عالشاوت أوت كمان .. مجرد صنارة يعني ؟
   
   أنتم مش هتحرموا بأه التعلق بالحبال التافهة دي .. وترحموا قلوبكم وترحمونا معاكم ؟
   
   ولا كمان بتسألي على إن الموضوع جد يعني والمفروض تردي !
   
   فوقي يا بنتي .. ليس من ها هنا الطريق.
  
"
75629,"
   انا مش هايفة معرفش ايه بيحصل😔ماشي مش هكلم حد
  ","

   عادي .. كلنا ممكن نقع في هيافات واحنا مش هايفين !
   
   المهم نكون عارفين إنها هيافة ولازم يتحط لها حد.
   
   ده احتياج طبيعي يا بنتي في سنك ده ..
   
   المهم ما تتماديش معاه .. وأمورك هتبقى تمام بإذن الله.
  
"
75630,"
   شيخ فى واحد كل شوية يسالنى وقت الزواج المناسب ليكى امتى 
مارايك
  ","

   بيسألك فين ؟
  
"
75631,"
   ياشيخ لو زميلك فى السن عاوز ردك لخطوبة يعنى تبقا بعدين بس احنا لسة بدأين مراحل الجامعة! واخبرك ال هو هيستنى وكدا أعمل اى؟؟
انا بنت))
  ","

   تقوليله الكلام ده مرفوض عندي تماما ..
   
   واللي عايز حاجة زي دي = بيخبط على باب البيت .. أو يسكت ما دام مش جاهز !
   
   وما تسمحيش له تاني بكلمة زيادة.
  
"
75632,"
   غ.س طيب يا شيخ أنا واحد فضلت بعيد لحد ما جهزت  ولما حانت اللحظة واتقدمت ودخلت البيت من بابه رفضت وال محيرنى إنها كانت هتتجنن علشان بس اكلمها .
  ","

   عادي !
   
   تقدم لها الأفضل .. وتجد أنت بإذن الله الأفضل ..
   
   أومال ليه بنقولكم ما تحرقوش أيام عالفاضي، وتستهلكوا مشاعر مش مضمون أصلا هتكمل ولا لأ.
  
"
75633,"
   انا فرحانه جدا ان حضرتك رديت عليا كلام حضرتك كان ليه تأثير عليا وكنت بفتكر دايما غلى نفسك واللى يفوتك فوتيه كل الكلام ده كان ف بالى ف قررت ان اللى ميقدرش وقفتى معاه ويتخلى عنى علشان سبب تافه زى ده يبقى ميستاهلنيش والحمدلله الذى وهبنى القوة دى وبشكرك حضرتك جدا على كلامك والله
  ","

   الله يسعدك ويعوضك خير ..
  
"
75634,"
   يا شيخ محمد فى واحد بعتلى رسالة من اكونت فيك انه عايز يرتبط ونيته حلال وان حياته بايدى وانه عايز يتعرف وان لو محصلش نصيب يبقى ربنا يوفقنى اعمله ايه  ده
  ","

   بلوك.
   
   كلهم بيقولوا كده والله !
  
"
75635,"
   والحمدلله بعيش اجمل ايام حياتى وربنا عوضنى بحاجات كتير حلوة ❤ 
قرروا انكوا تنسوا ي جماعه واطلبوا من ربنا قوة وهتلاقوا قوة مكنتوش تتخيلوها اصلا وهتنسوا فعلا 💪💜
  ","

   من صدق = سبق.
  
"
75636,"
   زيها ياشيخنا وكنت ببرر له كده لحد ماعرفت ان اسلوبه كده مع كل الناس وانا اللي كنت معلقة نفسي بحبال الوهم😂😂،من ساعتها قلت اللي يحبنا يعرف بيت اهلنا غير كده حتي لو بيحبنا ياياخد خطوة يايكون اسمه لعب عيال 🌸
  ","

   عاش 👍
  
"
75637,"
   بنت بتتعلق باي حد تسأله سؤالين وتبدأ تفكر في الارتباط دي حلها ايه 😔
  ","

   هي عارفة من جواها إن دي هيافة !
   
   هتكبر وتعقل ..
   
   المهم ما توهمش نفسها كتير وتتمادى.
   
   وما تسألش حد.
  
"
75638,"
   عندك حق ي شيخ بيحاولوا يوصلونا باي طريقه ولما بنفتح الباب بنبقا كخه وعملنا غلط منهم لله وعن تجربه والله
  ","

   عشان كده هنفضل نقول لكل واحدة فيكن:
   
   غلّي نفسك.
  
"
75639,"
   غ. س اول مره تقسو ع حد ف الرد كده..
  ","

   الطبطبة مش على طول الخط !
   
   لما يكون الثمن أعمار وأيام بتتحرق .. يبقى لازم شدة تفوق.
  
"
75640,"
   اوعي 😂😂😂😂
  ","

   أنا كريه هنا نبرر الغلط وندافع عنه !
   
   نغلط .. ماشي، كلنا بنغلط ..
   
   لكن نكون على قدر مسؤولية الاعتراف والإصلاح ..
   
   مش يقولي موقف ما اتحطتش فيه .. المسكين !
  
"
75641,"
   ماهو قرب غصب عنه ولما لقى  إنه ممكن يعصي ربنا فيها بعد
  ","

   غصب عنه اللي هو ازاي يعني ؟!
  
"
75642,"
   بعد اذنك متحكمش ع موقف انت متحطتش فيه
  ","

   معذرة !
   
   يلا ياض من هنا.
  
"
75643,"
   انا معترف بخطأي، ادعيلي بالهداية. 😞😞
بس اعمل ايه، ازاي ابطل التفكير المستمر ده فيها؟
  ","

   تمام حبيبي.
   
   خلاص .. ابتعد عنها واقطع السبل التي تذكرك بها ..
   
   والأيام هتداوي ..
   
   كليكما.
  
"
75644,"
   طب يا شيخ بعد إذنك ممكن توضح مسألة السن دي... سائل آخر
  ","

   مسألة السن مفيش فيها أي مشكلة !
   
   المهم أنت فعلا مقتنع ولا لأ.
  
"
75645,"
   هو اقصر مني تعتبر ذم 
انا رافضه اقصر بس مبعبش ف حد 
ده حاجه نفسيه عندي 
مس أكتر
  ","

   وأنا قلت إنك غير ملومة في ده !
   
   حقك.
  
"
75646,"
   ‎بحب بنت اكبر مني بسنة تقريبا وعاوز اتقدملها ولكن والدتي معترضة عشان السن 
‎وفي نقطة تانية مخلياني متردد انها علي استعداد ان تخرج معي وبالفعل خرجت معاها قبل كدة كذا مرة و ده دليل مش كويس
‎باختصار كدة عقلي رافضها وقلبي يريدها بشدة
‎مش عارف اعمل ايه  وعلي طول بفكر فيها
‎حضرتك تنصحني بايه؟
  ","

   نسخة مع الشكر لمن تتنازل عن مبادئها تحت أي مبرر !
   
   عشان خرجت معاه .. وهو طبعا ملاك بريء ملوش ذنب.
   
   عموما ..
   
   كل اللي قلته مؤشر سيء فعلا .. فيكما.
   
   ابتعد عنها تماما ..
   
   وعسى الله بمنه يهديكما.
  
"
75647,"
   🙄🙄
  ","

   غالبا ده حديث نفس منك .. عشان أنت بتتمني كده مثلا !
   
   عموما جزاك الله خيرا .. دعواتك بالعوض بخير.
  
"
75648,"
   عندي 20 سنة متابعة حضرتك من زمان وبقيت بشوف ان المشاكل بتتكرر بنفس السيناريو الاول كنت بستغرب هما ازاي بعد دا كله مش بيقى واعين للبيحصل بس دوقتي بقيت بترعب  على نفسي جدا وإني ممكن اتفتن خاصة لما بحس إني محتاجة الي يطبطب عليا ويسمعني تعبت من التظاهر بالقوة
  ","

   عشان كده بنقول اتعلموا من آلام الناس واستفيدوا دروس .. لكن إياكم تسخروا منها أو تغتروا بنفسكم وثباتكم !
   
   لا أحد يملك من أمره شيئا.
  
"
75649,"
   تمام مع حضرتك، لكن أنا ايه ال يخليني متمناش الموت، إنه خلاص كفاية كده أموت بقا وأنتقل للدار الآخرة، ايه ال يخليني متمناش إن الإختبار ينتهي؟
  ","

   إنك مش ضامن إجابتك حتى الآن تنجحك !
   
   محدش بيسلم الورقة بعد ساعة من امتحان مدته ثلاث ساعات.
  
"
75650,"
   شيخي 
هل يمكن لشاب أن يكون بيحب بنت ويحاول يبعدها عنه بكل ما يمتلك من قوة لمجرد إن ظروفه ماتسمحش يتقدملها في الوقت الحالي؟؟
  ","

   لو بيحبها فعلا = مكنش هيقرب منها أصلا وهو مش جاهز.
  
"
75651,"
   لماذا تبدأ دائما ب أريدها محترمة و ملتزمة و تنتهي ب لا يعجبني شكلها؟
  ","

   زي ما بتبدأ بـ أريده مصليا يأخذ بيدي للجنة .. وبتنتهي بـ أصله طلع أقصر مني !
   
   وكلاهما لا لوم عليه.
  
"
75652,"
   الحياة دار شقاء تمام، الإنسان ال شايف الحقيقة دي وعايشها، ايه الدافع ليه للبقاء، ليه ميتمناش الموت؟
  ","

   هي دار ابتلاء .. مش دار شقاء !
   
   فرق كبير بين الاتنين ..
   
   والدافع اللي عايشينه نفس الدافع اللي بيخلي الطالب يذاكر ويتعب طول السنة ويدخل الامتحان ويعصر دماغه !
   
   بس النتيجة .. يوم القيامة.
  
"
75653,"
   هل أنى مبادئ معينة في الشخص برفضه لو مش متوفرة دا صح لو كانت من ضمنها انى لا اقبل بأحد يعيش خارج المدينة وعامة بعيدا عن أهلى أو بتخوف من أنى اعيش في قرية وهكذا .. ممنوع قطوف 😂
  ","

   من حقك تحطي الشروط اللي عايزاها !
   
   المهم ما تضيعيش فرص كويسة عشان خلل قابل للتعايش معاه.
  
"
75654,"
   بلاش قسوة يا شيخ انا فعلا مرهق من جوايا وتعبان جدا ..✋
  ","

   طيب اسمع ده وبعدين نتكلم ..
   
   قواعد في الابتلاء:
   
   ( ١ / ٢ )
   

    https://m.facebook.com/story.php?story_fbid=2360240840722414&id=100002095644279&sfnsn=mo
   

   ( ٢ / ٢ )
   

    https://m.facebook.com/story.php?story_fbid=2360262407386924&id=100002095644279&sfnsn=mo
   

"
75655,"
   كيف اُجدد النبض داخل قلبي !!؟
  ","

   بلاش تكلف في الأسئلة !
   
   غالب مشاكلنا بتكبر بسبب تصوراتنا احنا على فكرة.
  
"
75656,"
   يا شيخ انا شاب عندي 20 سنة و انا اتربيت على اني لا اهش ولا انش و معنديش اي خبرة في الحياة ...خبرتي خبرة طفل عنده خمس سنين 
و بلاقي صعوبة شديدة في اختيار قراراتي اللي ممكن تكون مصيرية في بعض الاحيان 
اتمنى من حضرتك تنصحني بخطوات اعملها لاصبح رجلا يتحمل المسئولية
  ","

   أنت الآن في أول وأهم خطوة !
   
   وهي الاعتراف بالمشكلة ومواجهتها والعمل على إيجاد حلول لها ..
   
   ومثلك يرجى له كل خير .. بإذن الله.
   
   الحل هيكون نظري وعملي ونفسي.
   
   النظري:  قراءة متدبرة في كتب تطوير الذات.
   
   العملي:  حضور دورات وبرامج توعية نفسية واكتساب مهارات.
   
   النفسي: قدرة على تحليل وتأمل المواقف (سواء شخصية أو بتحصل أمامك) ومراجعة القرارات فيها باستمرار للاستفادة من الأخطاء واستدراكها .. ما تستعجلش النتائج وما تيأسش .. دي كلها خبرة تراكمية بتفرق معانا كلنا مع الوقت والصبر.
  
"
75657,"
   من أين يبدأ من ثقل قلبه بالخطايا والذنوب ؟
  ","

   من سجود صادق .. ودمع نادم .. وسعي جاد لقطع كل صلاته بذنوبه السابقة !
   
   ويبدأ حياة جديدة بحسن الظن ..
  
"
75658,"
   ما تأثير فكرة أنك ستموت على حياتك اليومية؟
  ","

   أجمل وأصدق فكرة في الدنيا .. ما لم تتحول لخوف مقعد ..
  
"
75659,"
   هل أنت جيد أم سيء في الخطابة والتحدث أمام جموع الناس؟
  ","

   أسأل الله أن يديمها عليّ نعمة ما حييت .. وينفعني بها في الدنيا والآخرة.
  
"
75660,"
   شكرا يا صحبة الجنة 💚
  ","

   أنا اللي بشكركم .. لأن العيد فعلا معكم كان له معنى !
   
   أدامنا الله متعاونين على ما يرضيه .. ونفعنا بما ها هنا، في الدنيا والآخرة.
   
   انتهت فقرتنا .. ومن غد نعود لعهدنا ..
   
   وكل عام أنتم بخير، وكل عيد أنتم فرحه.
  
"
75661,"
   حضرتك نزلت لايف قريب ودعيت فيه دعاء جميل اوي ممكن تكتبه عشان احفظه
  ","

   اللهم هيّئ لي حالا يرضيك عني، وثبتني عليه أبدا ما أحييتني، خالصا لوجهك الكريم، ظاهرا وباطنا؛ حتى ألقاك عليه .. وأنت راضٍ عني.
  
"
75662,"
   ربي يحفظك من كل شرّ وأذى 💚
دام نبض قلبك بالحب 🌸
  ","

   دامت صحبتكم على الخير والرضوان ..
  
"
75663,"
   احنا عايشين بفضل ستر ربنا علينا 💚
  ","

   صدقت !
   
   ولا مكنش حد فينا سلّم عالتاني والله.
   
   اللهم تمام سترك، ودوامه .. دنيا وآخرة.
  
"
75664,"
   انت شخص نظيف ومحترم جدا ، من متابعتك القليلة فكرتنا بصفات محترمة اهمها بالنسبة لي الرفق ،،، اعتقد اللي زيك ربنا مش هيسيبه ، فابشر يا حبيب
  ","

   ربنا يجبر خاطرك يا حبيبي .. ويسترني وإياك بستره الجميل ..
   
   في الدارين.
  
"
75665,"
   طب انا ممكن أضحي ب ممبار و مكرونة بشاميل ورقاق ولحمة وفتة بس حضرتك ترد عليا مرة وتدعيلي حضرتك والصحبة .
  ","

   طب نبادل ؟
   
   أرد .. وتجيبلي أنا التضحية دي 😁
  
"
75666,"
   دعاء من كتر ما ألحيت ع ربك بيه استجاب وموقفك وقتها كان ايه💞
الله يرزقك الجنه يارب💞
  ","

   أنس ابني !
   
   كان دعوة الكعبة.
   
   حج أبي وأمي .. لطف الله بي في موقف كاد يغتال حياتي .. جوالي الذي في يدي ..
   
   كلها دعوات تحققت رأي عين.
   
   أشهد أن لا إله إلا الله.
   
   ولي الآن دعاء !
   
   أرجو الله قبوله، على خير حال يرضيه.
  
"
75667,"
   قولي كل سنة وانت طيب قدام الناس دي كلها
  ","

   كل سنة وأنت طيب قدام الناس دي كلها ..
  
"
75668,"
   محمد عطية الفنان يقول ايه لمحمد عطية الانسان 😂 😂
  ","

   ههههههه
   
   لا بأه !
  
"
75669,"
   مين اغلي حد علي قلب الشيخ محمد عطية
  ","

   الثريد تحول لاستجواب 😅
   
   حد لولاه مكنتش هبقى معاكم هنا !
   
   أرجو أن يجد أجورا مضاعفة في ميزانه يوم القيامة بما أحياني الله به.
  
"
75670,"
   ايه هيا اهدافك في 10 سنين القادمة ؟!
  ","

   مش بحب الأسئلة دي خالص !
   
   مهما تقلبت بي الحياة .. طال العمر أو قصر ..
   
   كل اللي طامع فيه أمان .. وخروج بالستر والرضوان.
  
"
75671,"
   مين الشيخ محمد عطية !؟؟؟
  ","

   محمد عطية
   
   يعرف نفسه جيدا !
   
   بعيدا عن مدح المغترين بالستر .. وعن قدح الوالغين في سوء الظن ..
   
   يرجو الولوج من باب الرضوان بما يحب من خير للمسلمين جميعا، رغم القصور والزلل ..
   
   خائف من غدراته، طامع في رضا ربه ورحماته، موقن منه بالعفو الجلل .. على ما كان من العمل.
  
"
75672,"
   طبعا فيه ناس مش متابعين كويس !
  ","

   بالتالي بيسألوا أسئلة مؤلمة الصراحة !
   
   وأنا فضفضت لكم (على غير عادتي) بالموضوع ده مرة قبل كده .. وقلت معدتش هفتحه تاني ..
   
   دعواتكم .. الله يحفظكم.
  
"
75673,"
   ربنا يباركلك ف اولادك ويبارك ف الصحبة الكريمة دى..ادعيلى ربنا يحققلى اللى بتمناه
  ","

   اللهم آمين ..
   
   اللهم حقق لنا جميعا من آمالنا ما يرضيك عنا.
  
"
75674,"
   شيخ كان في جروب نازل فيه مشكلة بنت مرتبطة كان الكومنتات كلها كلام حضرتك وكلمة غلي نفسك كنت مبسوطة اوي 😂♥️
  ","
  😍
  "
75675,"
   ايه اللي بتعمله يا شيخ عشان تحس بفرحة العيد ؟!
  ","

   قاعد لكم أهو 😅
  
"
75676,"
   حسيت بايه لما وصلت سن ال٣٠.. هل كنت راضي عن ماانجزته في حياتك؟
  ","

   كانت مرحلة فاصلة في حياتي بكل معنى الكلمة !
   
   أحلام بتتحقق .. وكوابيس بتقع ..
   
   والحمد لله اللطيف الكريم.
  
"
75677,"
   شكرا لوَنس صُحبة الجنة ولحضرتك، بتهونوا  علينا بعد ربنا واللهِ💙
  ","

   الله يديمها نعمة .. علينا جميعا ..
  
"
75678,"
   الله ينور طريقك يا شيخنا
دعواتك 🌸
  ","
  🤲🏼
  "
75679,"
   عيد عليا يا مولانا اني غلبااااان 😂
  ","

   حبيبي يا غلبان 😍
  
"
75680,"
   سؤال شخصي لك ي شيخ...ناوي تتزوج مره أخري؟
  ","

   ادعيلي.
  
"
75681,"
   أنا مخنوقة.
  ","

   قفلناها خلاص 😩
   
   حرام عليكم.
  
"
75682,"
   هنا ثريد .. آخر 22 سؤال، ونغلق الفقرة المفتوحة ..
  ","

   يلا .. انطلقوا ..
  
"
75683,"
   كل سنة و انت طيب يا مولانا .. ادعيلى بالزوجة الصالحة .. الوحدة قاتلانى
  ","

   ربنا يرضيك حبيبي ويقر عينك ..
  
"
75684,"
   انا لوحدي في العيد وبحاول بس مزعلش ولا اي حاجه وبدخل هنا كل ما احس اني هزعل..وفرحت جداً ان في حد حاسس يعني اي 'لوحدي*..ربنا يجبرك ياشيخ..كل سنة وحضرتك طيب
  ","

   ربنا يؤنسك ويقر عينك ..
  
"
75685,"
   اتمني إن حضرتك ترد عليا مره ف العمر 😂😂😂
كل سنة وحضرتك طيب واسرتك الكريمة بخير يارب
وحقيقي أنا بستفاد كتير من حضرتك ربنا يراضيك وينفع بيك يارب
وياريت حضرتك تكتر م اللايفات 💕
  ","

   الله يحفظكم ويسعدكم ..
  
"
75686,"
   الاسم : محمد عطية 
المهنه : غلي نفسك / كن رجلا 
الشعار: 💚💚
  ","
  😅😍
  "
75687,"
   لا بجد والله انا بلوك؟
ريحني
  ","

   لأ 😔
  
"
75688,"
   اخطبني لانس ي شيخ انا واقعه ف هواه من اول صوره ليه هنا 😌
ربنا يحفظه من كل سوء
  ","

   غلّي نفسك 😌
  
"
75689,"
   ممكن ندخل الجنة؟
  ","

   بعملنا ؟
   
   ولا نستاهل شمة حتى.
   
   برحمة ربنا ؟
   
   اللهم خلودا في الفردوس الأعلى.
   
   وإنما نلزم الباب .. بحسن الظن.
  
"
75690,"
   ❤مايبانش عليك السن😅.. ربنا يبارك في عمرك
  ","

   إلهي تنستر 😅
  
"
75691,"
   إيه هى النهاية اللى بتتمناها ؟
  ","

   رحيل نبيل .. أذكر معه وبعده، بكل جميل !
  
"
75692,"
   مبسوط ؟
  ","

   راضي 💚
  
"
75693,"
   الرد الاخير بيقول أن تعبك ما رحش هدر
  ","

   بسطني .. جدا.
  
"
75694,"
   هنلاقي دلوقتي الثريد كله بيسأل نفس السؤال ! 😂💔
  ","

   حصل 😩
  
"
75695,"
   حضرتك عارف قدر تأثيرك فينا ؟!
  ","

   صدقني والله .. مش عارف أي حاجة إلا أني لست بشيء لولا ستر الله وما يجريه بمنه من قبول .. لا حول لي ولا قوة إلا به.
   
   طامع فيه التمام والدوام .. وأن أكون لكم، وتكونوا لي سببا لدخول الجنة.
  
"
75696,"
   بماذا تفكر الآن ؟
  ","

   مر بخاطري ذكرى بعض الابتلاء !
   
   مددت ظهري على أريكتي وأخذت نفسا عميقا شبعت كل ذرة في كياني خلاله بتفاصيل اللطف والمعافاة والمنح التي تحوطني من كل ناحية ..
   
   ويسعف دمع الحياء بالعجز عن الشكر، والطمع في التمام والدوام.
  
"
75697,"
   حضرتك من انهو محافظة ف مصر
  ","

   المنصورة.
  
"
75698,"
   متابعتك من سورية كل عام وإنت بألف خير ياشيخ الله يسعدك ويرضى عنك
  ","

   الله يفرج عنكم ويسعدنا بسعدكم ..
  
"
75699,"
   انت كام سنه يا شيخ
  ","

   الأول من أكتوبر القادم أتم 34 عاما.
  
"
75700,"
   أنا بلوك؟
  ","

   لأ !
  
"
75701,"
   هو ينفع أقول لحضرتك كل سنة وإنت طيب وترد عليا ؟😅
عيد بقا وكده ي شيخنا 🌼!
  ","

   وأنتم طيبين وبنعمة وسعادة ..
  
"
75702,"
   ماشاء الله تبارك الرحمن ربنا يبارك فيهم ويحفظهم 💙💕
  ","

   الله يسعدك 💚
  
"
75703,"
   ي تري ال24 ساعه هيخلصو امتا عشان الاستشارات ع الابواب والله 😂
وكل سنه وحضرتك طيب^^
  ","

   تنتهي بانتهاء هذه الجلسة.
   
   بعض الناس:
   
   بكرة النكد .. بكرة 😅
  
"
75704,"
   لو سمحت ي شيخ انا بغير متنزلش صوره خطيبتي كده 🌝❤😂
  ","

   حاضر ..
  
"
75705,"
   هو انا مش جديدة اوي .. بس عندي استفسار 😂😂 
هي المراجيح ال بيسالوا حضرتك عليها .. بمعني المراجيح فعلا ولا ليها معني تاني 😂
  ","

   ههههههه
   
   نعني الفاصل الترفيهي اللي بنعمله هنا كل عيد لمدة 24 ساعة .. بدون استشارات ولا مشاكل ولا نكد 🙄
  
"
75706,"
   ما شاء الله اللهم بارك فيهم لحضرتك يا رب ويحفظهم من كل شر وربنا يجعلهم ذرية صالحة❤
  ","

   آمين .. آمين .. آمين ..
  
"
75707,"
   انا بتفرج علي المراجيح وبضحك يارب دايما الناس تكون بتتضحك ومبسوطين وشكرا جدا ليك
  ","

   يا رب .. يا رب ..
  
"
75708,"
   أبو أنس
فين صور ولاد حضرتك في العيد ؟!
  ","

   ادعوا لهم بالبركة والحفظ ..
   
   رب يصنعهم على عينه ..
   
   أنس ❤
  
"
75709,"
   يا أبو أنس ويا صحبة الجنة 
أنا عملت الآسك في أول سنين الكلية كنتوا بتصبروني كتير وانا مدينة لحضرتك بحاجات كتير مكنتش اعرفها كل سنه وحضرتك بخير وبجد شكرا من كل قلبي أنا اتخرجت من الكلية بتقدير ومكانش ليا صحبة في غربتي غير حساب حضرتك وصحبة الجنة جزيت الجنة يا معلمنا الفاضل
  ","

   فخور بك، وبمن مثلك .. حد السماء !
  
"
75710,"
   حضرتك هترد على استشارات النهاردع؟
  ","

   لأ !
   
   آخر جلسة في مراجيح العيد 😁
  
"
75711,"
   هو انت اجتماعي يا شيخ محمد بحيث ترشحلي عروسه ؟
  ","

   أنا متحفظ جدا في الزوايا دي للأسف !
   
   ربنا يسعد الجميع .. ويرزقك بمن تقر بها عينك.
  
"
75712,"
   الشيخ محمد عطيه 
بجد مجرد ظهور اسمك على wall 
فيه بهجه جميله وارتياح💚💚 
ربنا يطول لينا فى عمرك يارب 
ويرزقك الثبات والايمان 🙌🏻
ليك محبه كبيره فى قلوبنا حقيقى💚
ربنا يحبك يارب💚💚
  ","

   الله يجبر خاطركم ويسعدكم ..
  
"
75713,"
   هل تختبئ من حرارة الصيف أم تستمتع بها؟
  ","

   كنت بحبه وأنا صغير !
   
   لكن الرياض (ومصر مؤخرا) بيتحولوا في الصيف لشواية كبيرة 😩
  
"
75714,"
   متقولش فتة ي شييخ 😅😅🤭
  ","
  🙃
  "
75715,"
   الشيخ اللي نايم و سايبنا نعد في الورد اللي في السجادة لوحدنا -_-
  ","
  😅
  
  كنت بتعشى يا أخي.
  "
75716,"
   طيب يا شيخنا ، ليه السعودية مش بتكبر زي عندنا ، هي مش دي سُنة بردو؟!
  ","

   بيقولوا يا سيدي التكبير الجماعي بدعة .. كل واحد يكبر لوحده !
   
   وكانت النتيجة لا بيكبروا جماعي ولا لوحدهم ..
   
   وأنا إمام مسجد بكبر بعد كل فرض كأني بعمل حاجة غلط من صمتهم وعدم تجاوبهم !
   
   يعني أرادوا الهروب من البدعة -زعموا- .. فوقعوا في عين الجفاء.
   
   الله المستعان ..
   
   خلونا في فرحة العيد يا جدعان 😌
  
"
75717,"
   هو فعلا التواصل بالرسائل بنقدر نتحكم فيه ولو عالكومنتات فنقدر نتحكم في ده بردو عند طريق اعدادات البوستات نفسها ....انا بحترم حضرتك جدااااا لأنك شخص صريح وموضوعي ومفترض نعرف خطورة اننا نحرم او نحلل الشيء ...بوركت ياأباأنس
  ","

   وياما بلاوي بتحصل في خاص أكونتات كاتبين فوق: لا أقبل إضافة الرجال & الأخوات ممنوع الإضافة !
   
   مش بالآد .. بل بخير الزاد.
  
"
75718,"
   لسه برضو مش بتكبروا في السعوديه🥺
  ","

   أيوه 😩
   
   كأنها صلاة جنازة مش عيد.
  
"
75719,"
   يا  سيدي الفاضل الادد  يعقبه مباشره  تواصل وكلام كتير بلا ضروره معتبره
  ","

   ليس بالضرورة !
   
   اللي واخد موقف بالمنع لأنه أسلم = فده صح جدا طبعا.
   
   بس ما يتقالش حرام وبالتالي يتهم من يفعله في دينه أو خلقه.
   
   أرجو يكون الفارق واضحا ..
  
"
75720,"
   مش حرام الادد بين الاولاد و البنات ؟
  ","

   لا مش حرام .. مجرد الآد !
   
   الحرام هو التواصل والكلام الكثير بلا ضرورة معتبرة.
  
"
75721,"
   ايه اكتر عيديه فرحتك انهردا??
  ","

   أطفال أصدقائي .. أحيوا العيد في نفسي، بعد صلاة لا روح فيها .. للأسف !
  
"
75722,"
   يعني حضرتك ممكن تقبل إضافة بنات عالفيس ؟؟
  ","

   مش بضيف بنات إلا في أضيق الأحوال من الأقارب والمعارف الشخصية ومن تزاملت معهم في عمل ما !
   
   مش عشان حرام .. لأنه مش حرام.
   
   لكن لاعتبارات شخصية عندي.
  
"
75723,"
   المراجيح قربت تقفل وانا م الصبح ماحدش عيد عليا ولا خدت عيدية 
ولا حتي انت ي شيخ راضي تعيد علي
  ","

   كل عام أنت بخير ..
  
"
75724,"
   يعني حضرتك بتخصص و ليكن ساعه او ساعتين كل يوم في وقت محدد و لا  على حسب  كل يوم من ناحيه الوقت اللي فاضي فيه بتحدد انا هقعد على الموبيل اد ايه؟
  ","

   كنت في الأول كده .. الوقت كيفما اتفق، وبزود بزيادة من باب استغلال المرحلة في وجودي هنا أكبر قدر ممكن !
   
   بعدين بإذن الله هتكون الأمور منظمة بوقت محدد ووجود أقل بطبيعة الحال.
  
"
75725,"
   ازاى اخلى الموبايل مياخدش من وقتى كتير ؟
  ","

   تحدد وقت ما يتعداهوش استعمالك له !
   
   يعني مثلا ساعتين مقسمتين على مدار اليوم.
  
"
75726,"
   انا من يوم ما بابا توفي ومفيش عيد بنسبالي  يوم كباقي الايام وعندما تباعت حضرتك يا شيخنا تعملت كيفية الفرح وأن لازم افرح لكونه عيد فقط أصبحت ارسم ابتسامه هنا وهناك تعلمت منك جبر الخاطر تعلمت منك أن أصبح بار بامي تعلمت انها دنيا ومهي الا مرحلة للجنه فصممت ع النجاح وادعوا أن يجعله ف ميزان حسناتك يارب .
  ","

   هذا مما أحب أن ألقى الله به، خالصا ..
  
"
75727,"
   سؤال يا شيخ هو حضرتك بتقدر توفق بين بيتك و شغلك و خروجاتك و السوشيال ميديا ازاي بتلاقي وقت تعمل ده كله و ياريت توضح بتعمل اي عشان توفق بينهم ؟
  ","

   هو الحقيقة أنا لي فترة وحدي فده موفر وقت كبير بلا شك !
   
   الخروجات مش بتكون إلا آخر الأسبوع .. ليلة الجمعة تحديدا .. ولذا غالبا مش هتلاقيني فيها.
   
   أما مبدئي الأساسي فهو إن الموبايل له وقته اللي ما ينفعش ياخد بأي حال من الأحوال من وقت العائلة والحياة الطبيعية .. وده غلط أنا وقعت فيه فترة قبل كده.
  
"
75728,"
   اقلك على شئ انا فكرت فى الانتحار كتير وبسبب كلامك  اتراجع ادعيلى يفرج كربى عاجل فوالله هموم كثيرة جدا وما عاد فى القلب متسع لو ذكرت لك أحدهما لبقيت لحالى لا تنسانى
  ","

   هتسعد وهترضى .. بإذن الله ..
   
   معلش .. شوية صبر بس.
  
"
75729,"
   لا تكونوا بتردوا على بعض 😂😈
  ","

   ههههههه
   
   يعني أنا كده بتقرطس ؟! 🙄
  
"
75730,"
   امي بتنادي عليا قولتلها المراجيح بدأت جابت نفسها وقعدت وقالت اهو العيد بدأ 😂😂
بتدعيلك كتير ي شيخ وكأنك ابنها ربنا يعلم معزتك  شيخ ربنا يتقبل منك ويجمعنا صحبة كدا ف الجنة بجوار الحبيب أن شاء الله ⁦..💚💚💚
  ","

   أجمل حاجة حصلتلي في المعرض لما كنت ألاقي آباء وأمهات جايين معاكم .. يدعولي !
   
   مش ببقى عارف فعلا أشكر ربنا على الثقة دي ازاي !
   
   رب يحفظكم .. جميعا.
  
"
75731,"
   شيخ محمد بمناسبة العيد وكدة عاوزك تضيفنى على الفيس بوك 
بس ......
  ","

   ابعتلي رسالة 💚
  
"
75732,"
   أنا بعمل الحركة المستفزة دي لما حد نيردش بعد دقيقتين😂
  ","

   مستفزة فعلا .. وفيها تعدي على خصوصيات الناس !
   
   افرض ملوش مزاج أو مش متاح يرد ..
  
"
75733,"
   أهل غزة بيطالبوا بحقهم بالمراجيح ي شيخ  💚
  ","

   أهل غزة لهم الحق في كل حاجة 😍
  
"
75734,"
   هو عادي يا شيخ لو قولت لخطيبتي كده ( وحشتيني)؟ و لا اصبر؟
  ","

   اصبر 💚
  
"
75735,"
   بتضايق لما حد يكلمك من غير استشاره ع الماسينجر ؟
  ","

   بتضايق بس من اللي بيرن عشان أشوف الرسالة 😥
  
"
75736,"
   ياشيخ كنت محتارة ف امر ولقيتك قدامي  😂😂
  ","

   الله !
   
   وأنا مالي يا لمبي.
  
"
75737,"
   خطيبي بيحج ووحشني اوي
  ","

   هو بدل ما تروحي تقوليهاله وتلخبطي حجه جيتي تقوليها هنا 😅
   
   ماشي.
   
   ربنا يتقبل منه ويجمعكم على خير.
  
"
75738,"
   معدتش تفطر فته😂😂😂
  ","

   طب إيه رأيك جتلي إخبارية الوقت إن فيه طلعة فتة كمان عالعشا 🤓
  
"
75739,"
   ربنا يكرمك يا شيخ يا رب بجد اكونت حضرتك حاجه تبهج فعلا 💜
  ","

   يا رب .. دوما ..
  
"
75740,"
   ممكن تدعيلي بجبر الخاطر وسلامة القلب وتحقيق ما أتمنى وسعة الرزق والصحة والستر والعافية وتجاوب وكل ال يشوف السؤال يدعيلي دعوة يتمناها لنفسه من قلبه.🌷
عيدك مبارك
  ","

   يا رب .. جميعا ..
  
"
75741,"
   يعني مشتريش فور دلوقتي و العب عليه عشان اهزمك اونلاين 😅😂
  ","

   ههههههه
   
   لو عشان تهزمني يبقى لا فور ولا تن بإذن الله 😌
  
"
75742,"
   ❣❣❣❣❣حضرتك ان امكن ترد هنا ماشي
  ","

   راسلني فيس يا حبيب قلبي .. وهيكون خير بإذن الله ..
  
"
75743,"
   وهنرجع للنكد من تاني 🙄 !
  ","

   النكد:
   
   أنا رايح فين .. أنا راجع تاني 😅
  
"
75744,"
   بقولك إيه يا شيخ أجيب بلاي ستيشن فور دلوقتي ولا إستني فايف لما ينزل جديد اشتريه


انا سامع إنه قرب ينزل
  ","

   استنى فايف طبعا.
  
"
75745,"
   فوّلت يعني خلاص يا مولانا؟ 😂❤
  ","

   تفويلة ملوكي والله 😍
  
"
75746,"
   It's amazing that so many people flock to one person like this. I think you're truly loved a great deal. Personally, your book came just in time before my first heartache. I didn't even know about you before reading your book 😅 Guess I dodged that bullet 😀 I truly believe Allah sent this book 4 me
  ","
  My gratitude 🙏🏻
  "
75747,"
   فينك يا شيخ
  ","

   الله يجبر خاطره ويوسع عليه .. خليلنا الكريم الذي أتحف صباحنا بفتة مظبوطة في بيته !
   
   انقلبنا بعدها نياما كأهل الكهف ..
   
   كنت راجع سايق بعين واحدة 😅
  
"
75748,"
   هى المراجيح خلاص خلصت ؟ 🙃
  ","

   لسه الليلة .. وبعدين نلم العدّة ..
   
   وبيتك بيتك 😃
  
"
75749,"
   شباب نزلوا كشختكم حقت العيد
  ","

   هلا والله !
   
   جبتش أنا حاجة من عندي .. أهو الراجل بيقول كشخة أهو 😅
   
   سيلفي العيد ..
   
   (عادي ضحكوا على العيال وبيوزعوا عليهم علب فاضلة من عيد الفطر 😁)
  
"
75750,"
   كل سنة وحضرتك طيب ادعينا ربنا يكتبلنا الخير ويحقق احلامنا
  ","

   طيب يلا نلحق نرتاح شوية قبل الفجر ..
   
   ونجهز لصلاة العيد ..
   
   ولعل التأويل يكون أجمل من كل الأحلام .. بإذن الله.
  
"
75751,"
   والله ما فيه حاجه غيرت مود الليله دي وحسستنا بالعيد غير وجودك والثريد دا ي شيخنا💙
  ","

   الحمد لله .. الحمد لله ..
  
"
75752,"
   زعلتنى ي شيخ بقا انا شغاله ابعت وحضرتك مطنشنى ده انا بس بسالك عنهم لانى من بعيد ومعرفش حاجه ولا اعرف حد اساله عنهم بستشيرك ف امرى وموقفه كل حاجه عما اخد ردك وحضرتك ولا هنا وترد ع الكل الا انا 😢 والله حزنتى ف ليله العيد الله يسعدك ويسهلك امورك ي شيخ شكرا
  ","

   أولا: أنا قايل إن الليلة دي مفيش فيها رد على استشارات.
   
   ثانيا:  معنديش والله أي معلومات عن موضوعك.
  
"
75753,"
   بحب مامتك في الله جدًا ي شيخ ربنا يحفظها لحضرتك ويبارك ف أولادك يارب ويطلعوا بارين كما أنت ي شيخ
  ","

   يا رب ..
   
   يكونوا أحسن .. بكتير.
   
   رضي الله عنك.
  
"
75754,"
   الثريد جميلة جدا اللهم بارك✨
جزاك الله فردوسا عن بهجة القلوب🌻
  ","

   الله يسعدكم ..
  
"
75755,"
   كل سنة وانت طيب يا مولانا دعواتك لينا بفك الكرب وتفريج الهم ولك بالمثل 🌹🌹
  ","

   أسعدك الله ورضي عنك ويسر أمرك كله 💚
  
"
75756,"
   الليلة دي مبهجة جدا و وجودك حضرتك زادها بهجة 🍀
كل عام وحضرتك بخير 🤗
  ","

   البهجة الوقت عبادة وفرح بنعمة ربنا في أعيادنا !
   
   رب يسعدكم 🌹
  
"
75757,"
   احلي عيد دا ولا ايه اول مرة افتح وانت فاتح كل عام وانت بخير يا شيخنا
  ","

   وأنتم جميعا يا رب بصحة وسعادة وسلامة.
  
"
75758,"
   دكتور محمد أنا لما قرأت آخر سؤال على البيدج في الأيام العشر اتشجعت عشان أختم لكن وقفت عند سورة ق وما كملتش للأسف 😅
كل عام وحضرتك بخير يارب تكون مبسوط وسعيد من قلبك بجد بتمنى لحضرتك السعادة الحقيقية 
🌸
مقدرة جدًا إن كتير بتيجي على نفسك وترد بأسلوب جميل وتهزر وانت جواك كتير بجد ربنا يسعدك يارب
  ","

   اللهم بارك !
   
   تمام
   
   باقيلك 4 أجزاء بس ..
   
   رب يحفظكم ويسعدكم.
  
"
75759,"
   كوهين ينعي ولده .. وبيصلح ساعات
  ","
  😂😂
  "
75760,"
   هو حضرتك اسلوبك اتغير ف الاجابة ولا انا بتهيألى 
ياااريت حضرتك ترد😎
  ","

   ما تدقش الليلة !
  
"
75761,"
   عيد سعيد على حضرتك يا شيخنا شكرا جدا لحضرتك على (قواعد فى الابتلاء) والحمد لله على نعمة وجودك ربنا يجازيك كل الخير يا رب ويبارك فى حضرتك وأسرتك🌸❤
  ","

   الله يجبر خاطركم ..
   
   ربنا لك الحمد كله والشكر كله.
  
"
75762,"
   بتقول لحضرتك الله يسعدك و يصلح أحوالك .. و بتسلم على صحبة الجنة و بتقولهم كل سنة و أنتم طيبين
  ","
  🌹🌹
  "
75763,"
   جمله قلهالك شخص راسخه ببالك !!
  ","

   أمي تكرر دوما بيقين:
   
   "" بكرة تشوف .. ""
   
   آمين.
  
"
75764,"
   كل عام وانت بخير يا شيخنا 🌻
*رد عليا مره واحده من ال٧٠٠ اللي بعتت فيهم*
  ","

   لا تيأس !
   
   قد يحالفك الحظ في ال ٧٠١ 😁
  
"
75765,"
   كلنا فاكرينها يا شيخ والله😂❤️
  ","
  😅
  "
75766,"
   عيد سعيد عليك يا شيخنا ، مش هترد كالعاده انا عارفه😂💔
  ","

   أحسنوا الظن 🙄
  
"
75767,"
   بنروق و ماما بتهزقني كل ما تشوفني ماسكة الفون .. قولتلها الشيخ محمد بيعيد علينا .. نسيت الفون و قالتلي اه و الله سلميلي عليه و قوليله أم كرميلا من معرض الكتاب بتقولك كل سنة و حضرتك طيب
  ","

   الله يسلمك ويسلمها ويسعدها .. ويحفظكم ..
   
   فاكرها طبعا ..
   
   خليها تدعيلي بالله.
  
"
75768,"
   كيف تسير الأمور معك اليوم؟
  ","

   الحمد لله يا آسك .. أحسن منك 😁
  
"
75769,"
   كان نفسي فعلا اني ترد عليا وببعت كتير ولا مرة ظبطت بس لعله خير
  ","

   اعذرني !
   
   كل عام أنت بخير.
  
"
75770,"
   ادعيلى يا مولانا الاقى بنت الحلال 
وكل عام وانت بخير
  ","

   أهي دي زي يعزي في فلان وبيصلح ساعات 😅
   
   الله يسعدك ويرضيك حبيبي.
  
"
75771,"
   ماذا لو....
  ","

   معدتش بقولها أبدا !
   
   أنا راضي عنك وبك .. وطامع فيك .. يا رب.
  
"
75772,"
   حجيت كام مرة ؟
  ","

   3 .. الحمد لله ..
   
   الله يعيدها، ولا يحرمني بيته ما أحياني.
  
"
75773,"
   ربنا حاطط فيك قبول والله مجرد ما بشوف صورتك بحس إني عارفك أو بحبك في الله عامل زي الشيخ حازم شومان أبوتريكة شخصيات كده تشوفها تحبها في الله

بارك الله فيك و جزانا و إياكم الجنة
  ","

   الله يرضى عنك يا حبيبي 💚
  
"
75774,"
   مازلت ادعوا لك بأن يصلح الله قلبك ويرزقك الإخلاص في القول والعمل 🍀
كل عام وحضرتك بألف خير 🌻
  ","

   يا رب .. يا رب .. يا رب ..
   
   الله يسعدك.
  
"
75775,"
   جاي FiFA 19 😍😂
رغم اني بلعب pes علطول
  ","

   أونلاين ؟
   
   تعال ..
  
"
75776,"
   انا شفتك النهارده ف التليفزيون 💙💙💙💙💙💙💙💙💙💙💙💙
  ","

   لو في الحج يبقى حد شبهي !
   
   الله يعيدها علينا، ولا يحرمنا.
  
"
75777,"
   كل سنه و حصرتك طيب ي شيخ 💚💚💚🌸 عيد سعيد على حضرتك و الاسره الكريمه 
اتمنى مره واحده بس حضرتك ترد عليا والله 😂
  ","

   الله يسعدكم.
  
"
75778,"
   عيدك مبارك يا برنس الليالي يا رمانة الميزان ياهاف ديفندر قلبي فينك من زمان
  ","
  😍
  
  سلمت أبا علي.
  "
75779,"
   انا بطلب طلب والله ي شيخنا وعشمانة فيك ولو اتحقق هكون كدا عيدت فعلاً، نفسي تدعيلي ادخل طِب واحقق باقي احلامي ويوم عرفة الجاي اكون ختمت القرآن، ونفسي ترد علشان صحبة الجنة كلها تشوفه وتدعيلي 💙

الله ييسرلك حالك ويجبرك 💙
  ","

   ادعولها يا جماعة.
  
"
75780,"
   مش مهم المفاهيم علفكرة المهم انها بتعرف ترفع وتباظى وتشوط
  ","

   يبشه بيتعلموا كل ده وبعدين يقولوا:
   
   فين الزرار اللي بيجيب جون 🥺
  
"
75781,"
   سهله اوفسايد الكوره طلعت برا الحشيشه الخضرا دى 😂😂😉
  ","

   لا .. أنت بأه تتعلمي الطبيخ، مفيد جدا .. جدا.
  
"
75782,"
   المهاجم سابق المدافع(المنافس ) وقت خروج الكوره من قدم زميله 😂 صح ولا بفتى (غ.س )
  ","

   لا .. دنتي تمسكي الدراع بأه 😅
  
"
75783,"
   حضرتك نفسيتك بتتأثر بالكلام السلبي وكتر المشاكل دي ولا لالا 
انا لو حد قالي انه زعلان انا بزعل ونفسيتي بتتأثر ربنا يكون ف عونك
  ","

   والشتايم والتجني والظلم والحسد وسوء الظن .. والعوم في بحر الغدر ..
   
   يوووه !
   
   رب يعفو عنا وعن المسلمين.
   
   من منة ربنا علي تلك الحصانة التي تكتسبها مع الوقت ضد كل هذا؛ ما دمت تشهد الله على نيتك ..
   
   لكن تبقى هناك مساحة تحتاج فيها الدعم ولا بد.
  
"
75784,"
   بحاول اشوف سؤال كريتيڤ كدا بس انا اتفه من كدا 😂😂
  ","

   عادي .. الليلة تفاهة كلها 😅
  
"
75785,"
   طب لو بنت و بتفهم ف الكورة؟
  ","

   تعرفي يعني إيه أوفسايد ؟ 🙄
  
"
75786,"
   جربت need for speed
أو ألعاب الحروب والاكشن زي assissans creed علي سبيل المثال ولا هي فيفا بس 😃😂
  ","

   فيفا وبس .. وبس.
   
   مليش خلق خالص للحاجات التانية دي.
  
"
75787,"
   فرصة بقى أستغل الثريد ده وأطلب منك تقولي على دعوة أدعيلك بيها بظهر الغيب كنوع من الشكر على آخر فيديو لايف عملته (فواعد في الابتلاء) فرق معايا واستفدت منه جدا جدا، ربنا ينفع بيك دايما.
  ","

   ادعيلي بالتيسير .. والتمام على خير ..
   
   رب يسعدك.
  
"
75788,"
   اتعلم بلايستيشن ازاى يا شيخ 😂😂😂
  ","

   لو أنت بنت = انسي الموضوع.
   
   لو ولد وبتفهم كورة = سهل تتعلم .. بس ما تستعجلش.
  
"
75789,"
   مبتزهش من الرد علي الناس؟
  ","

   لما يكونوا الناس دول حد بترجوا يكونوا سببا في دخولك الجنة وتكون لهم كذلك = مش هتزهق .. أو هتقدر تتغلب على أي حاجة تثبطك بمعنى أصح.
  
"
75790,"
   الفرق بين العيد في مصر والعيد في السعودية؟
  ","

   لك أن تتخيل مثلا أني من فجر اليوم أكبر بعد الصلوات في المسجد وحدي .. وحدي تماما، والبقية منهمكون في أذكار الصلاة كأنها أيام كأي أيام !
   
   يبقى أين العيد وأين روح العيد ؟
   
   مصر .. تبقى مصر.
  
"
75791,"
   يا شيخ بتعمل اي ف العيد غير صحبة الجنه والنوم والاكل🤔
  ","
  FIFA 19 🎮
  "
75792,"
   وانا من سنتين كدا ولا اكتر لحد الوقتي يا جماعة متردش عليا غير 5 مرات بس مثلا خدو الموضوع ببساطة ايه المشكلة😂المهم بنستفيد انا تكونت عندي خبرة رائعة
  ","

   خبرة في التعايش مع عدم الرد 😅
  
"
75793,"
   طب و لو انا معنديش صحاب اضحك و الف و اهزر و اسهر معاهم اعمل ايه 😂😂
  ","

   أنا العيد ده وحدي تماما !
   
   كل أصحابي ما بين اللي في مصر واللي بيحج ..
   
   مفيش غير واحد بس رب يحفظه .. هنصلي سوا وناكل فتة ونروح ننام .. والحمد لله رب العالمين.
   
   بقوله عايزين نعمل أي أكشن !
   
   قال النوم أكشن ملوش حل 😅
  
"
75794,"
   طبعا لو حلفتلك على المصحف اني كل مرة ببعت ولا مرة رديت هتصدقني😌 طب رد عليا مرة مرة من نفسي طب دعوه حتي طب كل سنه وانتي طيبة طب أجبر بخاطري وحضرتك ولو ولو لازم اسيبك كده معبركيش💔يلا كله لله😔🚶‍♀️
  ","

   رب يسعدكم.
  
"
75795,"
   سَيدنَا الجَمِيل💚؛ وَصُحبته..
مُباركٌ عَليكُم وَعَلينَا العِيد .. كُلّ عامٍ وَأَنتُم بِخَير.
  ","

   تسلم حبيبي 💚
  
"
75796,"
   كل عام وحضرتك بخير 
ربنا يقر عينك بأولادك 
صحبة الجنة  تهوّن علينا الكثير   فاللهم أدمها
  ","

   الله يسعدكم جميعا ..
  
"
75797,"
   حيرة كل عيد..
ننام ونصحي نصلي ولا نسهر وننام بعد ما نصلي؟..😂💔
  ","

   شوف ..
   
   طول منت بتاخد عيدية ففرحة العيد بتكون في نومك وهدومك الجديدة متعلقة أدامك وجزمتك تحت السرير وتقوم على صوت التكبير.
   
   لما العيدية بتترفع .. بتترفع معاها المعاني دي !
   
   وبتبقى فرحتك سهرة مع الصحاب وتصلي العيد وتسلم على أكبر قدر من الناس اللي ممكن تلاقي منهم حد ما شفتوش من عشر سنين !
   
   أيوه .. عمرك عاد بيتحمل من عشرة وخمسة عشر سنة ..
   
   وتاخد لفة عالأرحام ..
   
   ولم يبق في عيدك إلا الاستسلام .. للنوووم.
  
"
75798,"
   قل شيئا للمظلوم
  ","

   يا مظلوم ارتاح ..
  
"
75799,"
   تعالي بني سويف وأعزمك يا شيخ 💙
  ","

   بني سويف ما شفتش منها إلا الكرم كله، والرجولة كلها !
  
"
75800,"
   كل عام وحضرتك الي الله اقرب ياشيخ وبتمنالك دوام السعاده وراحة البال دايما علي قد ما بتفرحنا وتريح بالنا كلنا ياشيخ ب اجاباتك 💙🌼💜وينعاد عليك العيد بالف خير 🌼💜
  ","

   ربنا يجبر خاطركم ..
  
"
75801,"
   حفظ الله لك عائشه وخديجة وجعلهم قره عينك فى الدارين
  ","

   ربنا يسعدك ..
   
   عائشة ورقية.
  
"
75802,"
   بتنبسط لما تلعب فيفا لوحدك ولا لازم حد معاك اصل انا بلعب لوحدي
  ","

   بلعب أونلاين.
   
   بس مفيش أجمل من الأوفلاين مع شلة أصحاب حريفة !
   
   أما ضد الكمبيوتر فمش بطيقه الصراحة.
  
"
75803,"
   كل سنة وحضرتك طيب وبألف خير ربنا يسعدك ويستجيب دعواتك يا رب ويحقق آمالك ويغسل ألمك يا رب ويفرحك بالعيد ويآنسك بيه
  ","

   جميعا .. يا رب 🤲🏼
  
"
75804,"
   أبو أنس السليماني
يتحدى الملل 🌺💕
بوركت يا حبيب
  ","

   ههههههه
   
   لسه فاكر !
   
   كان أول دخولي الفيس.
  
"
75805,"
   كده يا شيخنا يوم ما ترد ع سؤال ليا يبقي كيكة بالشبشب 😂😂😂
  ","

   ههههههه
   
   نصيب بأه.
  
"
75806,"
   مره ارنب وقع ليه؟! 
عشان مكنش rabbit رباط الكوتشي 😂
  ","

   لا .. كده هقفل وأقوم ألعب فيفا أحسن ☹
  
"
75807,"
   علي سبيل الفرحة انهاردة حققت تارجيت وزن معين اوصله قبل العيد ووصلت الحمد لله👏👏👏💙💙..واهو اللي عملناه ف شهر هيضيع ف يوم ادعولي بالثبات😌🍫🍧🍕🍗🍖
  ","

   الدايت في العيد أصلا حرام 😅
  
"
75808,"
   عيد مبارك عليك ي شيخ محمد وع أسرتك الكريمة وأتمني من الله أن تظل عوناً ومساعداً وداعماً لنا 🙏
  ","
  💚
  "
75809,"
   قولنا حاجة تحسسنا بفرحة العيد 🙈🙈
  ","

   قومي شوفي وراك إيه بدل ما تكوني في مرمى الهدف !
   
   قال حاجة تحسسنا قال.
  
"
75810,"
   أسعدك الله سعادة الدارين يا شيخ وأدامك لصحبة الجنة🌻
  ","

   جميعا يا رب 💚
  
"
75811,"
   كل سنة وانت طيب اول حد اعيد عليه اهو
  ","

   ربنا يسعدك ..
  
"
75812,"
   هتعمل ايه في العيد طيب بعد الصلاه
  ","

   هدخلكم هنا لغاية ما النوم يخطفني 🙃
  
"
75813,"
   اسمك اي بالكامل بقا يا شيخ بم انك بترد وكدا😂 وكل سنة وحضرتك طيب🌻
  ","

   محمد عطية إبراهيم سليمان أحمد
  
"
75814,"
   العيد اللى فات عيدت عليا بسنت😉😃العيد ده بقا هتعيد بايه؟!😂😂😂
  ","

   يلا .. كبرت أهو، مبروك.
  
"
75815,"
   طب بمناسبة العيد وكل عام وأنتم بخير 
أول مرة في حياتي أكل فتة كوارع 😂

وحالتي كانت صعبة وأنا بتعامل معاها .... بس التجربة كانت حلوة و هنحاول نكررها تاني 😄😂😂😂
  ","

   حاجة عظيمة .. حبيتها على كبر، هي والفسيخ 😃
  
"
75816,"
   كل عيد وانت معانا😂🌸ياشيخنا ياعسل
  ","

   أو ابقوا اذكروني بالدعاء.
   
   (حتة دبل كيك نكد 😌).
  
"
75817,"
   يجى بابا يشوف😒 اهو الرز المعجن بيتاكل اهو وحاجة فله .يلا ربنا يسامحه😂😂😂
  ","

   بابا برضه وإبراهيم أخويا بيحبوه مفلفل حباية من حباية !
   
   بس ست الكل بتطبخلي أنا دقية لوحدي 😍
  
"
75818,"
   قولي كل سنه وانت طيب في المايك 😅😂😂
  ","

   كل سنة وأنت طيب 📣
  
"
75819,"
   حد قالك قبل كدا انك عسل
  ","

   عسلية بس 😁
  
"
75820,"
   على سبيل الفرحة مستنيه ولا اعمامي علشان نقضى ليلة العيد سوه وتسهر ونصلي العيد سوه😍😍😍
  ","

   طبعا فرحة !
   
   لمة العيلة ما تتعوضش ..
   
   ربنا يبارك للجميع ..
  
"
75821,"
   لا حول ولا قوة الا بالله .... يعني بعتت وعيدت علي حضرتك مردتش ...ابعت واقول محتاجاك متردش ....اقول انا والله ملتمسه لحضرتك العذر ...بس نفسي ترد .....حضرتك عملت ثريد وقلت هترد عليها وانا بعتت اعنل ايه تاني ...واكيد حضرتك مش عامل بلوك يعني
  ","

   معلش .. سامحيني.
  
"
75822,"
   اكلتك المفضلة
  ","

   هذا السمك بهذا الحجم الصغير، مع هذا الأرز بهذه الدرجة من التعجين !
   
   لا أمل منه.
  
"
75823,"
   هو ليه مش كل اللي عايشين في السعوديه بيحجوا؟
  ","

   عشان فيه تصريح رسمي مسموح كل خمس سنين !
   
   ولو مش معاك = بتتبهدل عما تدخل، ده لو ما اتقفشتش وبصموك .. يعني بتاخد خروج نهائي.
   
   لكن السنة دي ربنا كرم ناس كتير ودخلوا الحمد لله ..
   
   رب يتقبل من الجميع.
  
"
75824,"
   حلمك اي يا شيخ
  ","

   أكمل ما بقي في صحبة آمنة .. على حال يرضي الله، حتى ألقاه عليه.
  
"
75825,"
   بصراحة المراجيح دي الحاجة الوحيدة إللي بتحسسني بأجواء العيد، شكرًا بجد .. والله يديمها نعمة وكل عام وحضرتك بخير 💜🎉🎉
  ","

   رب يسعدكم.
  
"
75826,"
   النكد دا يا دكتور كان موضة للأسف
على السوشيال ميديا كلها
بس الحمد لله الذي جعل الفرح بالعيد عبادة
نسأل الله لنا ولك وللمسلمين
أن يتقبل منا ومنكم صالح الأعمال
  ","

   صدقت 💚
  
"
75827,"
   طب حضرتك عمرك مرديت عليا وبزعل من كدة ممكن تفرحنى وتعيد عليا !
  ","

   كل عام أنتم بخير ..
  
"
75828,"
   عندك عربيه؟🤔
  ","

   الحياة في السعودية بدون سيارة = مستحيلة.
   
   عندي الحمد لله .. رينو فلوينس 2015
   
   تشتريها ؟
  
"
75829,"
   مش قولنا مفيش مشاكل النهارده و النهارده مراجيح بس🙄 لا مش عايزين نكد 💔😂
  ","

   قولهم يا كابتن مدحت 🥺
  
"
75830,"
   عيد مبارك لحضرتك ولعائلتك 🤞بما ان حضرتك هتجاوب علي اي حاجه 
حابة اقول لحضرتك اني استفدت كتير جدا من اول مرة عملت followوان كتاب صحبة الجنة literally has changed my life 😇
فأنا حابة اشكر حضرتك جدا وبطلب ان حضرتك تدعيلي ربنا يوفقني ودعائي يستجاب 
وفي استشارة  بقي نخليه لبعد العيد 
Eid Mubarak
  ","

   الله يسعدكم.
  
"
75831,"
   المفروض اخد من الحاج كام عيدية معلش🐏
  ","

   لا أنت هيدبحوك يا غلبان.
  
"
75832,"
   عيد بأي حال عدت يا عيد 😂💙 
هتصلي العيد فين يا شيخ؟
  ","

   بدون فتة .. أو أي تجديد 😅
  
"
75833,"
   وأنا 98.4 ودخلت طب يشيخ. 😅💚💚💚
  ","

   فخور بك 🌷
  
"
75834,"
   بمناسبة العيد و كده هو انت بتحب ايه من حلويات العيد 😂😂
  ","

   بحب كفتة البطاطس .. أوووي.
  
"
75835,"
   طيب بما إن النكد بيحاول يسيطر على الأسئلة .. تحت الثريد ده اسألوا عن أي حاجة ..

بس مش مشاكل أو استشارات ..

افرحوا ليلة يا كئيب منك له لها ☹
  ","

   وآدي قعدة ..
  
"
75836,"
   المراجيح دى بتحسسنى بالعيد فعلا والله🎊🎉
كل سنة و انت مع صحبة الجنة بتخفف عن اللى قلبه واجعه و بتشجع اللى ف الطريق الصح و بتفوِّق اللى تايه و مش لاقى الطريق ، كل سنة و انت الحاجة الحلوة وسط حاجة كتير مُرَّة 🌸
  ","
  🌹🌹
  "
75837,"
   مراجيح ايه اللى مستنينها
  ","

   أنا زيي زيك .. فطرت وداخل أسلم لقيتهم بيقولوا مراجيح !
  
"
75838,"
   هو الآسك مبيعملش استفتاء ليه علشان نكسب كمان مرة يادكتور :D 😁
  ","

   يغور هو واستفتاءاته الظالم !
   
   كفاية علينا لمتنا ..
   
   ورحنا أمريكا على خير حال والحمد لله.
  
"
75839,"
   هي الشياكه اسمها كشخه😂😂 مالها اللغه المصريه يعني مالها😂كل عام وحضرتك بخير ي شيخ
  ","

   الشياكة اسمها كشخة .. واللي بتعمله ده اسمه هياط 😁
  
"
75840,"
   هو ملوش علاقة بس فرحة برضو😂💙، أنا جبت 99.02% يا شيخ 3 ثانوي، الحمد لله🌸✨✨
  ","

   فرحة كبيرة طبعا 🌹
  
"
75841,"
   متى كانت آخر مرة جربت فيها شيئًا جديداً لا تجيد عمله؟
  ","

   ما دام جربته يبقى هجيد عمله يا آسك !
   
   #خلصانة 😛
  
"
75842,"
   هو ايه الكبك ده؟
  ","

   الزرار المعدن بتاع الكم اللي بيستخدم في القميص تحت البدلة !
   
   هنا بيستخدموه على التوب .. وبيسموه كبك ..
   
   وهو من أصول الشياكة (الكشخة) .. مع الخاتم والقلم .. والساعة.
   
   ويا سلام لو كانوا طقم !
   
   طبعا فيه حاجات بتوصل لمئات الآلاف من الريالات.
   
   أما بتاعي أهو زي الفل .. وب 30 ريال 😁
  
"
75843,"
   وانت بخير يا شيخنا افتقدناك الفتره دي والله 💚
  ","

   وأنا كمان افتقدتكم .. دمنا أهلا متعاونين على الرضوان 💚
  
"
75844,"
   هاتو انا بعرف أكوي والله
انا المكوجي بتاع العيله عندنا
ف اي مناسبه يتطوع وبكوي للناس كلها
  ","

   حبيبي يا محمد .. يا بختها يا عم 😁
  
"
75845,"
   استشاره يا مولانا اذا تكرمت
  ","

   النهاردة مفيش استشارات .. فيه احتفالات 🙃
  
"
75846,"
   كويت الثوب ولا لسه 😂احنا منتظرين المراجيح على فكرة 😀
  ","

   الحمد لله .. واشتريت كبك جديد كمان 😃
  
"
75847,"
   فاضلي أربع أجزاء يا شيخنا ادع لي بالقبول 🙈
  ","

   يلا خلصوا اللي فاضل لكم ..
   
   عما أروح أودي توب العيد يتكوى 😌
  
"
75848,"
   ماذا تقول لمن لا يشعر بأن هناك عيد آت ؟
  ","

   الله يسترك .. مش طالبة نكد الليلة خالص 🙏🏻
   
   افرحوا .. الفرح الوقت عبادة ..
   
   24 ساعة مراجيح كما تعودنا 😃
   
   والنكد جاي جاي .. ما تقلقش 😁
  
"
75849,"
   كل عام وانتم الي الله اقرب وعلي طاعته أدوم يا أبا أنس  ، و الحج القادم نكون صحبة علي عرفات ان شاء الله  .. لا تنسانا من صالح دعاءك يا حبيب
  ","

   يا رب يا حبيب القلب .. يا رب 💚
  
"
75850,"
   كل عام أنتم بخير يا صحبة الجنة 💚
  ","

   يا رب العام القادم نكون صحبة على عرفات ..
   
   من أولها كده .. اللي ختموا في العشر ختمة يقفوا أول الطابور لو سمحتم 🌹
  
"
75851,"
   اعتَدْنا الإغلاق مع العهد في هذه العشر..
ومحاولة إتمام ختمة قرآنية..
ثم الفرحة بالعيد والأَوْلى بالرد لمن أَتمّ، صحيح؟

تغيرت العادات هذه السنة؟ :)
  ","

   صحيح !
   
   وأنا الآن في الجزء العاشر من ختمة العشر ..
   
   وكنت أنوي التوقف كما اعتدنا .. ولعل سؤالك يكون محفزا للجميع إذن.
   
   نلتقي ليلة العيد يا صحبة الجنة .. بإذن الله ..
   
   اغتنموا وأبشروا .. تقبل الله منا ومنكم.
  
"
75852,"
   طيب أنا متقدملى شخص كويس جداً بشهادة كل اللى يعرفوه وجدع وطيب بيصلى وبيكافح بس فى مشكله واحده انه بيشرب سجاير انا مبحبش كده اتكلمت معاه وقالى انه بيحاول يبطلها ونفسه فى كده جداً  وعدنى ميشربهاش قدام حد كخطوه انه يبطلها   
ازاى اتجنب الناس اللى تقولى ازاى وافقتى عليه وهو بيشرب سجاير ارد عليهم بايه ؟
  ","

   مش محتاجة تردي !
   
   المهم تسعدي.
   
   (ولو ده عيبه وتقدري تتعايشي معاه = مفيش مشكلة).
  
"
75853,"
   متى يطمئن القلب 
ويخلو من تلك الغصة
  ","

   الاطمئنان التام ؟!
   
   مع أول قدم في الجنة.
   
   وكل ما قبل ذلك = تصبيرات !
  
"
75854,"
   طيب لو انا حابة جسمى انه يكون رشيق وخطيبى عايزنى اتخن شوية لانه بيحب الجسم المليان أتصرف ازاى
  ","

   لله في خلقه شؤون 😅
   
   بعد الزواج والولادة بإذن الله = كل ده بيتظبط لواحده.
   
   المهم بس تعرفي تحافظي.
  
"
75855,"
   انا حضرت فرح صاحبتي وقبل ما اروح عارفة ان مش صح عشان الأغاني ورغم كدا روحت ودلوقتي حاسه بذنب رهيب و خايفه اضعف تاني واروح فرح تاني خصوصا لو اصحابي المقربين ولازم اروح انصحني
  ","

   روحي سلمي وامشي .. اعملي الواجب، وما تشاركيش في اللي بيحصل ..
   
   وممكن تروحي البيت قبلها بيوم تباركي وتفرحي وتفرحيها .. مش لازم القاعة واللي فيها.
   
   (لو مختلطة).
  
"
75856,"
   علشان لهم نصيب يكملو .. دا المبرر اللي اتقال لي لما تزوجت
  ","

   عشان ده نصيبك .. عشان لو اتبطرت عليه هيجيلك اللي يبهدلك .. عشان بكرة يبقى كويس ويتغير ..
   
   عشان وعشان ..
   
   كثير من الـ (عشانات) التي طالما قامت على إثرها بيوت من وجع وندم !
  
"
75857,"
   لو سمحت حضرتك انا بشرتى سمرا بس اجتماعية جدا وفكاهية ومحبوبة الحمدلله بس ساعات بحس انى مش هرتبط ف يوم بسبب بشرتى هل احساسي ده صح؟
  ","

   الواقع والمنطق وكتير جدا من الأمثلة حوالينا بتقول إن إحساسك مع معطيات شخصيتك دي = غلط تماما.
  
"
75858,"
   طيب بجد والله هو ايه اللي بيخليه مكمل عادي مع واحدة هو شايفها كدة طب ما يسيبها من غير قلة ادب وقلة ذوق ! ايه تفكيرهم يعني؟!
  ","

   ما هو ده اللي بيجنن !
   
   في الطرفين ..
   
   يعني لما حد فيكم مش مقتنع بالتاني من أولها .. وحاولتم تعطوا الفرصة وفعلا معرفتوش ..
   
   ليه لازمة تكملوا وتبهدلوا في بعض ؟!
  
"
75859,"
   انت ياشيخ حضرتك اديت حكم سريع اووووي ميتمشيش صدقني معانا انا والله بحبها جدا بس انا مش عارف اعمل اي حاجا من متطلباتها ..
  ","

   طيب ..
   
   أنت قلت في كم سؤال سابق إنك خطيبها ..
   
   خليني أسمعك ..
   
   إيه هي متطلباتها اللي مش عارف تعملها ؟
   
   وإيه يخليك تتهمها بما قالت ؟
   
   (أنا طبعا مش بحاسبك ولا من حقي .. بس أنت قلت احكم بيننا .. فتكلم إن أردت).
  
"
75860,"
   طيب يا شيخ انا رفيعه و قصيره دى طبيعة جسمىالاكل مش بيتخنى الحمد لله انا بشهادة كثير انى جميله انهارده خطيبى قالى انتى مفكيش ريحة الانوثه 🙂 معرفتش ارد عليه بإيه انا خوفت اكون ظالماه بس هو ال اختارنى و عارف انى رفيعه مش انا ال اختارته ممكن تقولى اتصرف ازاى 😥
  ","

   تنقلي الكلام ده لوالدك وهو يتصرف !
   
   ما ينفعش التسامح في الزاويا اللي زي دي في المرحلة دي.
  
"
75861,"
   اترفضت من عريس علشان مش بسلم بأيدي وكنت قاعده عيني ف الارض😂😂انا صح؟
  ","

   الحمد لله الذي نجاك !
   
   بس مش لازم عينك في الأرض .. لأنك داخلة تبصي أصلا.
  
"
75862,"
   المفروض انا وخطيبي صحاب جدا اتصحابنا بعد الخطوبة وكلامنا بيخوض ف تفاصيل كتير وأسئلة  من الطرفين وإجابات ك اتنين اخوات او أصحاب 
..
دي غلط ؟؟
  ","

   المهم مش تفاصيل وكلام فيما لا يحل الآن.
  
"
75863,"
   اريد الارتباط يا شيخ
  ","

   ومين مش رايد يا ابني !
  
"
75864,"
   🌸🌸🌸🌸 راي حضرتك اعمل ايه ؟
  ","

   ما ترديش خالص !
   
   وبلوكات عشان تريحي نفسك من مجرد المطالعة ..
   
   وهو هييأس وينسى .. لسه بدري أوي عالكلام ده الوقت.
  
"
75865,"
   خطيبي بيلمح كتير لاحتياجاه الشديد للأمور الخاصة بعد الزواج لأنه صابر من زمان والفتنة حواليه كبيرة ده ممكن يبقى مؤشر لحاجة تقلق؟
  ","

   كل الرجالة صابرين من زمان والفتن حواليهم كبيرة !
   
   قوليله حاجة لوقتها .. وما تسمحيش له (بلطف وحسم) يخوض في المساحة دي الوقت.
  
"
75866,"
   هو ليه بتدي احكام سريعه كده مع انك مش ملم بكل ظروف الموضوع وبتتحمل علي نفسك توابع النصيحه الاشبه بالامر دي
  ","

   الآسك هنا مش أحكام قضائية !
   
   ده نصائح (غير ملزمة) بناء على معطيات تتعامل معها بخبرتك المعرفية والنفسية.
   
   محدش بيدّعي لنفسه العصمة .. وفي النهاية صاحب السؤال هو الأدرى بحاله وطاقته ..
   
   هنا مجرد استئناس بالرأي !
   
   ما تتعاملوش مع كلامي أو كلام أي حد بأكتر من كده .. اللهم إلا في الأحكام الشرعية والفتاوى من أهلها.
   
   تعالى مثلا نناقش الإجابة دي ..
   
   ليه أنا قلت هنا كده .. ما قلتش مثلا اثبتي وقوليله يصبر ويسيب كل حاجة لوقتها (كما أفعل في حالات أخرى كثيرة، قد ترونها متشابهة وهي ليست كذلك) ؟
   
   أولا:  فيه عدم تحمل للمسؤولية واضح من شكوى السائلة من الإهمال !
   
   طيب الحالة دي بتكون مسبباتها إيه عند الرجل ؟!
   
   - يا قلة خبرة في التعامل أو عدم قدرة على التعبير، أو جمود عاطفي راسخ في شخصيته أصلا، أو زهد في الشريك:
   
   قلة الخبرة وعدم القدرة قابلين للتحسن مع الصبر ..
   
   حتى الجمود بدرجة ما ممكن يكون قابل للتعايش مقابل مميزات أخرى.
   
   أما الزهد فده ملوش حل سيما لو كان مقترنا بضعف الوازع الديني كما هو الحال عند السائلة !
   
   هو شايفها مش مكتملة الأنوثة، مع إنها ممكن تكون كويسة جدا .. لكن يبدو إنه بيقارنها بتجارب سابقة أو حتى انطباعات ولدتها عنده أحلام المراهقة !
   
   بالتالي عايزها (تدلّع) عليه .. بصرف النظر المرحلة دي تسمح بكده ولا لأ .. لأنها ذكرت إنه عارف ده ما ينفعش الوقت !
   
   طيب إيه اللي هيحصل ؟!
   
   هيمارس معاها أسلوب الابتزاز .. يعني إهمال وتمادي في تجريحها وهز ثقتها بنفسها .. لأن الإهانة النفسية زيها زي الضرب كده .. لو اتكسر حاجزها مرة = بيكون سهل يتكرر للأسف، إلا عند أصحاب المعادن النظيفة .. الذين يسقطون في هفوات ثم يسارعون لإصلاحها ويعزمون على عدم تكرارها .. أبدا !
   
   فما دام قدر يقولها "" أنا خاطب واحد صاحبي "" = لن تقف سلسلة الإهانة عند هذا الحد.
   
   أمام هذا الابتزاز هتلجأ هي غالبا لمزيد من البذل والاسترضاء .. اللي ممكن يجرها لتنازل عن كثير من مبادئها !
   
   وفي النهاية للأسف برضه مش هيرضى وهتفضل العقدة دي جواه .. وهيسيبها .. لكن بعد ما تكون تحولت لمسخ معدتش حتى عارفة نفسها، لأنه عصرها إلى أن استهلك عاطفتها وطاقتها وحتى احترامها لنفسها.
   
   وده أصعب وأسوأ نوع من أنواع انتهاء العلاقات !
   
   كل هذا لخصته في كلمتين ..
   
   والله يسدد العمل ويعفو عن الزلل.
  
"
75867,"
   اختى ف ثانوى وانا اكبر منها ب ست سنين للاسف مش متربين مع بعض بابا وماما منفصلين ودلواقتى عايشه معاها لواحدنا ف البيت بس هى بتعمل اخطاء كتيير مش عارفه اعمل ايه خصوصا اننا مش قريبين من بعض وكل لما اجرب بفشل ف داا لانها مش عندها نيه ل دا اصلا 
اعمل ايه ابعد ولا اكتفى بالنصح مع العلم دماغها ناشف جدا
  ","

   انشغلي الأول تقربوا من بعض .. عشان تقبل منك بعد كده ..
   
   ما ينفعش تكون علاقتكم أصلا سطحية وتتوقعي إنها تقبل نصحك.
  
"
75868,"
   هو حضرتك ممكن تطلع لايف كل يوم؟ بجد كلام حضرتك والله بيفرق كتير انا سمعته انا وأهلي ونسخت الرابط لاصحابي ولله الحمد فرق مع معظمهم ياريت تكتر من اللايفات دي لعل وعسي يهدي الله قلوب علي يديك
وجزاك الله عنا الجنه
  ","

   مش بعرف أطلع لايف إلا في مود نفسي معين !
   
   دعواتكم ..
   
   والعبرة مش بالكثرة .. المهم ربنا يبارك الأثر .. آمين.
  
"
75869,"
   ابا آنس ..ازاي اتأقلم ع كلية مش حباها قعدت فيها سنه وجبت تقديرات حلوة بس الي هو مكملة وخلاص ومش لاقية كلية تانيه مناسبة الي هو اي كلية وخلاص 🤦🏻‍♀️ احسبه ابتلاء ومكمله فيها بعد ما الحلم ضاع
  ","

   ده شعور طبيعي بعد ما فاتتك كلية معينة كنت عايزاها !
   
   هتتأقلمي بإذن الله وهتقتنعي مع الأيام ..
   
   الخير فيما قدره الله.
   
   اتجدعني .. ربنا يوفقك.
  
"
75870,"
   خطيبي لما بقوله مش لاقيه اهتمام ولا حاسه انك بتخاف عليا ولا ك اننا كنا نتمني ان الخطبه دي تحصل ف قالي انا محتاج احس اني معايا بنت مش واحد صاحبي ومحتاج تكلمي براحه و تنعمي صوتك ودلع! مع اني نبره صوتي ناعمه والله و هو عارف انه لا يجوز بس بيقولي محتاج ده اعمل ايه معاه؟ زعلانه انه مش شايفني بنت 💔
  ","

   إن كان كما تقولين = يبقى سيبيه قبل ما يسيبك.
  
"
75871,"
   ابشر😍🤗
احسن صدر منسف بالجميد الكركي واللحم البلدي لعيونك😎 ومع رشة صنوبر...
زورنا في الأردن والك منا احسن عزومه مولانا
  ","
  😃😃
  
  ربنا يجبر خاطركم .. أنا شبعت من الوصف بس 😅
  "
75872,"
   ي شيخ كنت مستنياك تفتح 
شكرا جدا ع الايف بجد فرق معايا جدا ربنا يجبر بخاطرك يا رب ويسعدك ويحقق ليك كل اللى نفسك فيه ونتقابل صحبه فى الجنه كلنا يا رب 
بالمناسبه بعيد عن الراحه النفسيه والابتلاء  كنت معانده مع اختى انى مش هغسل المواعين بعد الايف خلصت المواعين وروقت الشقه كمان عملت شغلى وشغلها
  ","

   ربنا يسعد قلوبكم ..
   
   الحمد لله رب العالمين.
  
"
75873,"
   مبعرفش اصفي للناس بسهوله لو حصلت مشكله او سمعت كلام كتير ضايقني من شخص قريب مني  بستحمل بس بيجي وقت ومبقدرش اتعامل مبقدرش استحمل كلام تاني من الشخص دا فا مبعرفش اصفي خالص
  ","

   حقك !
   
   تكرار الأذى لازم يوصلنا لمرحلة الزهد التام.
   
   المهم لا تتمني لأحد شرا .. ليكن قلبك سليما من الكراهية.
  
"
75874,"
   كل الحب والمودة من الأردن مولانا😊😊
المُرسل: كتيبة الشيخ محمد عطية للمحاربين القدامى
  ","

   والكتيبة دي ما تعرفش تعزمني على منسف مع جميد كركي مثلا 😁
   
   الله يسعدكم.
  
"
75875,"
   انا جايلي عريس و مكنتش مستريحه ف القاعده معاه بس مش لاقيه السبب و ماما و بابا و كل العيله تقريبا فرحانه بيه جدا و بيقولو فرصه كويسه و مش هتتعوض و مش عارفه اعمل اي اقعد معاه تاني يمكن شايفين حاجه مش شايفاها
  ","

   اقعدي تاني وتالت .. لين تطمني بإذن الله.
  
"
75876,"
   اللينك من فضلك ياشيخ عشان مسمعتوش
  ","

   قواعد في الابتلاء:
   
   ( ١ / ٢ )
   

    https://m.facebook.com/story.php?story_fbid=2360240840722414&id=100002095644279&sfnsn=mo
   

   ( ٢ / ٢ )
   

    https://m.facebook.com/story.php?story_fbid=2360262407386924&id=100002095644279&sfnsn=mo
   

"
75877,"
   احنا عيطنا وضحكنا واطمنا وانجبر بخاطرنا ودا كله فى اللايف ي شيخ محمد والله ..
الله يسعد قلبك ويبارك لك يا رب.🌸
  ","

   الحمد لله رب العالمين.
  
"
75878,"
   لاحظت حاجة لها علاقة باللايڤ في قصة سيدنا إبراهيم !
هي أن الله أمره بذبح ابنه الذي جاء إلى الدنيا بعد صبر طويل ومن الزوجة الثانية هي السيدة هاجر،، فكان هذا ابتلاءه في أحب الأمنيات إليه والتي كان يدعو بها ربه .. لكنه رَضي وسلّم أمره لله فبشّرهُ الله :)
  ","

   أحسنت ..
   
   دي القاعدة الثالثة .. "" ما ينفعش تقول لو مكنش في دي "".
  
"
75879,"
   بتحب الزى السعودى؟
  ","

   الثوب !
   
   من أحب الرداء إلى قلبي .. من زمان وأنا في مصر.
   
   أما الشماغ فما ينفعش أدخل المحراب إماما هنا بدونه .. تقدر تقول "" عدّة الشغل "" يعني 😅
  
"
75880,"
   أين أنت ؟
  ","

   في المسجد 😌
   
   مستني أي حد ييجي عشان أقيم الصلاة .. الزباين مفرهدين من الحر 😁
  
"
75881,"
   حسبنا الله سيؤتينا من فضله 🌹
  ","

   سبحان ربنا وبحمده.
  
"
75882,"
   الله ع اللايڤ 👏👏👏💚
  ","

   الله يجبر خاطركم ..
   
   رب ينفع به يا رب.
   
   اللايف ده بالذات كل حرف فيه فعلا طالع من قلبي .. لأني بقوله لنفسي قبلكم.
  
"
75883,"
   بحبها جدامش شايف غيرها هيا زميلتي في الجامعه احنا داخلين سنه 4 السنه اللي فاتت كلمتها وقولتلها اني بحبها قالتلي اللي عاوز حاجه بيدخل من الباب وأنها مش بتفكر غير في الدراسه وعملت بلوك حاولت اكلمها تاني السنادي  وقولتلها اني  اهحافظ عليها وتستناني لما اخلص علشان أتقدم واني بحبها عملت بلوك اعمل ايه ب 💔
  ","

   أنا عن نفسي بحييها من كل قلبي !
   
   اسمع ده وأنت تعرف المفروض تعمل إيه:
   

    https://www.facebook.com/m.atiia.soliman/videos/1312807958799046/
   

"
75884,"
   مراكز التسوق الكبرى أم المحلات الصغيرة؟
  ","

   الفلوس !
   
   وبعد كده نتفق هنشتري منين يا آسك 😁
  
"
75885,"
   وكأن الله بلطفه سخرلك لي في ذلك الوقت بالتحديد ودقرلي إني اسمع الفديو دا عشان استرجاع المفاهيم إللي كانت غايبه عني وافوق من الغفله إللي نفسي كانت واخداني فيها... أدعو لك بأن يبارك الله فيك ويجازيك عنا كل خير ويعفو عنك ويجمعنا بك ف الجنة يااارب.. ربي يرزقك راحه البال كما جعلتني افيق واستعد راحه بالي
  ","

   هذا الكلام أجمل ما أبدأ به يومي !
   
   والحقيقة تمطرونني من الأمس بغيث كريم من مثله ..
   
   يا رب لك الحمد ..
   
   يا رب دوام السداد والقبول.
  
"
75886,"
   الرابط ..
  ","

   قواعد في الابتلاء:
   
   ( ١ / ٢ )
   

    https://m.facebook.com/story.php?story_fbid=2360240840722414&id=100002095644279&sfnsn=mo
   

   ( ٢ / ٢ )
   

    https://m.facebook.com/story.php?story_fbid=2360262407386924&id=100002095644279&sfnsn=mo
   

"
75887,"
   تمام التاسعة والنصف بتوقيت القاهرة ..
  ","

   ألتقيكم بإذن الله في لايف عبر الفيس بوك .. بعنوان:
   
   "" قواعد في الابتلاء "".
  
"
75888,"
   السلام عليكم 
خطيبي بيحلم بيا احلام وحشه والموضوع ده بيتكرر مع ان مبنبقاش زعلانين ولا فيه اى حاجه
  ","
  "" إنما النجوى من الشيطان ليحزن الذين آمنوا وليس بضارهم شيئا "".
  "
75889,"
   يا محمد بنت خالى أخوها معذبهم ف البيت وخناقات وبيطلب فلوس دايما ومش بيشتغل ومحدش قادر عليه .. المرة دى طالب 20 الف وهما مش معاهم وهيعملوا قرض .. هل القرض ف الحالة دى حرام ولا يُعذروا ؟
  ","

   أظن فيه حد من العيلة يكون حكيم وله سطوة ويقدر يتدخل في وضع زي ده !
   
   سلبيتهم وضعفهم = أول أسباب فجوره.
  
"
75890,"
   هنا ي شيخ 🙋‍♂️🙋‍♂️
  ","

   تقدم يا سيدي .. بس تتجوز بعد التخرج مباشرة.
   
   وابقى بشرني ..
  
"
75891,"
   الخطوبة اللي ماشيين فيها بعقلنا بس + مشاعر الطرف الآخر .. مشاعري أنا ممكن تيجي مع الوقت ؟ مر ٣ شهور ويدوب بدأت أحس أن أنا  مبسوطة بمشاعره (الخطوبة كانت ٢٠ يوم وسافر )
  ","

   تمام .. مفيش حاجة تخوف.
  
"
75892,"
   اهوه انا بقى من النوع اللى مش عارف يحدد مشاعره ، معجبه بززيل وبيحبنى جدا جدا جدا وبعدت لان بيئته مش شبهيي ويعرف بنات وبيهزر معاهم وصحاب يعنى وده مش ينفعنى بس لما الدنيا بتيجي عليا مش ببقى عاوزه حاجه غيره بيوحشنى فوق الوصف وبتوحشنى كلمه حبيبي منه وأنه يهون الدنيا عليا مش عارفه بحبه ولا بحب كلامه !!!
  ","

   ده مش حب .. ده ملء فراغ مش أكتر !
   
   حله تقفلي بابه وتبعدي وتتجاهلي شعور الاحتياج ده إلى أن يُملأ بما يليق به.
  
"
75893,"
   أهناك شيء أفعله ولي ثواب به أكثر من الحج كل سنة ؟ لأنني أرى بأن الحج مرة واحدة او مرتين في العمر كافي فما رأيك ؟
  ","

   من لا يجدون بيتا يؤويهم .. ما لا يكفيهم قوت يومهم .. من تحول بينهم وبين صحتهم دراهم قد ننفقها في عشوة أو فسحة .. من تقرحت عيونهم شوقا لزيارة بيت الله !
   
   وغيرهم .. وغيرهم ..
   
   "" أحب الأعمال إلى الله سرور تدخله على مسلم "".
  
"
75894,"
   خطيبى انسان كويس وكل حاحه بس حاسه باختلاف بيناف الافكار والشخصيات مش حاسه ان دا مكانى ومعنديش قناعه عقليه ومش مرتاحه وانا بقالى شهر ونص مخطوبه ف مش عارفه اعمل ايه ف انا بدعى ربنا وعاطيه نفسى فرصه وعندى فكرة ان انا هظلمه وهتقعدلى ف حياتى الجايه مموتانى حرفياًمش عارفه اعمل ايه وهل ان دا فيه ظلم
  ","

   اللي قلتيه كافي جدا لعدم الاستمرار !
   
   دي فايدة الخطوبة أصلا ..
   
   ومش كل اتنين كويسين ينفعوا مع بعض.
  
"
75895,"
   هو لو ذنب واحدة علقها بيه و سابها ايه ذنب بنت عمه دلوقت انها تحزن لما يسيبها، مش بتطاول و الله على حكمة ربنا لكن حقيقى عاوزه افهم
  ","

   بالعكس !
   
   لعل نجاتها وسعدها في أن يتركها وهو بهذه الحالة ..
   
   ما تقيسوش الأمور بفهمكم القاصر العاجز.
  
"
75896,"
   عندي فراغ كبير في حياتي والظروف المادية مش مساعده ، بقيت مستنية الجواز يمكن ادخل دنيا. 🥀💔
  ","

   لا تنتظروا عصا الزواج السحرية لتصنع سعادتكم !
   
   فجروا عيونها في أرواحكم .. بأنفسكم ..
   
   وإلا ستكونون حملا ثقيلا على أنفسكم، وشركائكم.
  
"
75897,"
   شغال مهندس تنفيذ 
صومت امبارح وصايم النهارده 
وتعبان ع الآخر بس مش بيجيلي قلب افطر
انا ببقا خلاص انتهيت 😭😭
مش قاااااااادر 
اعمل ايه ؟!
هوّن يا رب هوّن
  ","

   افطر يا غالي .. ما دمت تجد هذه المشقة ..
   
   وأكثر من الذكر والقرآن.
   
   وصم يوم عرفة بإذن الله.
  
"
75898,"
   فجأة لقيت أن الناس اللى حواليا كلهم بيستغلونى وأنا عايشة أنصهر فى قضاء حاجة ده وأحاول أساعد ده بقى عندى احساس مسيطر عليا إنى لو مكان حد منهم واحتاجتهم محدش هيعمل نص اللى بعمله حتى بقيت عنيفة نوعا ما وعلاقتى بقت بالكل عادى عادى جدا تصل لدرجة البرود ومعنديش شغف لحاجة تماما !
  ","

   لازم تتعلمي تقولي:  لأ.
   
   لأ حاسمة، منصفة .. ليست أنانية أو بخيلة ..
   
   إنما تحفظ قلبك وروحك من تسلل المستغلين.
  
"
75899,"
   بنت عمي حبيتها من لما كنا عيال صغيرة، كبرت وحبي جوايا، مجاهدة وضعف مجاهدة وضعف لحد ما دخلنا الجامعة، اشتغلت كل حاجة عشانها، في النص كنت ساعات بضعف اكلم واحدة فترة وافوق ثاني انه حرام وظلم لبنت عمي توبت وخطبتها بس حاليا فقدت مشاعري بشكل غريب وفقدت مشاعري
قرأت صحبة الجنة بس ملقتش الحل
اعمل ايه؟😭
  ","

   لم تعرف الحب يوما !
   
   وهذا الفارق بين الحب (العربي) الأصيل في قول قيس مثلا:
   
   تعلّقت ليلى وهي ذات ذؤابة .. ولم يبد للأتراب من ثديها حجم
   
   صغيرين نرعى البهم ياليت أننا .. إلى اليوم لم نكبر ولم تكبر البهم
   
   وبين الأوهام التي تقنعون أنفسكم بها أنها حب.
   
   عموما .. لعلها كان تحديا بداخلك، فترت جذوته لما حصل مقصود .. وهذا للأسف غير صالح لإقامة بيت !
   
   المصيبة هنا أني قد أنصحك بتركها .. فتبتعد ثم تعود وتقول اكتشفت أني أحبها وخطبت غيرها ولا أستطيع نسيانها !
   
   أصعب نوع من البشر أولئك الذين لا يفهمون مشاعرهم، ولا يعرفون حقيقة ما يرضيهم.
   
   لذا سأقول لك:
   
   اتق الله في نفسك وفيها.
   
   واحسم أمرك !
   
   إما تكمل معها برجولة ونبل .. وإما تتركها سريعا برجولة ونبل أيضا .. يعني دون إيذاء بحرف، ودون عودة أيضا.
   
   (وتنبه .. لعل ما أنت فيه ذنب واحدة عبثت بمشاعرها فترة وأنت تنوي تركها .. وإنما كنت تشغل فراغك .. فتحولت حياتك كلها لفراغ !)
   
   عافاك الله وعفا عنك .. وهداك لما يرضيه منك.
  
"
75900,"
   هو لما أم عريس تشوفنى قبل ابنها وترفضنى مش من حقى أزعل؟
بحس بكسر خاطر يا شيخ
  ","

   ولا كسر خاطر ولا حاجة !
   
   اكسري قلة وراه هو وأمه.
   
   حقهم يوافقوا أو يرفضوا .. وحقك تبقي أسد فيه إيه !
   
   بكرة تسعدي بنصيبك.
  
"
75901,"
   أنا بقى باكل وأنام وأصحى أستحمى 😂
  ","

   يع 😌
  
"
75902,"
   إذا كنت جائعًا جدًا ،ومرهقًا جدًا، ورائحتك سيئة جدًا ، فماذا ستفعل أولاً - الأكل أم النوم أم الاستحمام؟
  ","

   ده إيه الفضا اللي أنت فيه ده يا آسك !
   
   عموما مظنش حد في الحالة دي هيجيله نفس ياكل أو ينام إلا لما يستحمى .. ولما يستحمى جسمه طبعا هيفك منه ويروح في الغيبوبة .. ويقوم الصبح ميت جوع !
   
   قصة حزينة متكررة 🥺
  
"
75903,"
   غير السائله بس عايزا اقول لحضرتك حاجه في يوم من الايام نصحتني نصيحه شبه دي وانا مسمعتش الكلام وحالياً ندمانه اشد الندم والله ..فعلاً غلوا نفسكوا والله عن تجربه
  ","

   بتحسبوا الأمور بالعاطفة اللي بتكون عميا عن حاجات كتير بتكتشفوها بعد فوات الأوان للأسف !
   
   أهو الأسئلة في الثريد ده بتلومني .. ليه تقفل الباب، وعشان يعني مش نفس المستوى .. طب ما هو بيحبها .. إلخ !
   
   بتظلموا والله الحب .. وبتظلموا نفسكم بأحكام واهنة، قاصرة.
   
   مرة منذ زمن اتصلت علي أم باكية صارخة .. بتقول بنتي بتحضر ماجستير شريعة ومصرة تتجوز واحد، أنا مش هتكلم عنه .. هبعتلك بس حسابه !
   
   دخلت حسابه لقيت صاحبنا كل شغلته في الحياة أفراح ومهرجانات وصور مع أصحابه مع تعليقات .. حمو الجن الرجولة كلها / سلومة طناش أصل الجدعنة / خليل هافانا قلب الأسد.
   
   مع صور سمكة براس حصان .. وقول سبحان الله 100 مرة هتتبشر بخبر كويس.
   
   وده مثال تقريبي للي قدرت أفكه من أتلال الأخطاء الإملائية.
   
   طبعا أنا مش بسخر منه ولا بتكبر .. ووارد يكون عند الله أفضل مني ومنها ومنكم ..
   
   لكن دي معطيات لانعدام تكافؤ .. ولخديعة كبرى لفهم ساذج، ولو كانت في الماجستير !
   
   طلبت أكلم البنت ..
   
   لقيتها مصرة على إنه أرجل حد في الدنيا، وإنه بيحبها بصدق، وراجل وبيحافظ عليها .. وإنها مش فارق معاها إنه مؤهل متوسط أو مش بيعرف يكتب كويس .. قالت بالنص:
   
   هطوره وأرفعه معايا.
   
   أعانني الله وأقنعتها بعد لأي إنها بتعمل مصيبة .. ومش هتفوق إلا بعد فوات الأوان .. وأنا نذير لها وفرصة أخيرة للنجاة ..
   
   ثم كدرتها على وجود علاقة زي دي أصلا وكيف سمحت لنفسها بالكلام معه حتى وصلت لكل هذا .. إلخ !
   
   وكان لازم مكالمة تانية للأم أفهم منها طبيعة البيت والتربية .. وكانت ما توقعت !
   
   بيت فيه كل مقومات الحياة .. إلا العاطفة، والاحتواء، والكلام ..
   
   أيوه الكلام ..
   
   كلام الصحوبية بينكم وبين أولادكم وإخواتكم ..
   
   الكلام اللي يشبع قلوبهم وأرواحهم .. ويخليهم يجروا عليكم أنتم أول ما يحسوا إن فيه حاجة غلط بتحصل !
   
   وكان تكديري للأم (بعشمي) أشد ..
   
   وأوقفتها على حقيقة أنها جانية على ابنتها ومتسببة فيما جعلها تقع فيه (وأن لم تكن البنت بريئة من الخطأ ولا مبرر لها طبعا) ..
   
   وفهمت الأم ووعدت بأنها ستستدرك سياسة التعامل تماما بعد هذا الدرس.
   
   وأرجو أن تجدو في هذه القصة الحقيقية دروسا بين السطور !
   
   والحمد لله رب العالمين.
  
"
75904,"
   مش هيتغير والله أنا أمى جميلة الجميلات مع ذلك بابا دايما ينتقدها ف اى حاجه فيها وعمره ما قالها كلمه حلوه لحد ما انطفت خالص .
  ","

   ادعموها وكونوا عوضا لها ..
   
   اللهم العفو والعافية.
  
"
75905,"
   موافقة حضرتك في كل كلمة قلتها في الاول
انا كنت مخطوبة و عمل محايلات علشان يخطبني و قال انه بيحبني واول ما حس ان ارتحتله بدأ يتنمر ع حاجات كتير وعاوزني اغير من نفسي لدرجة اني قالي اعملي عملية علشان تغيري الحاجة دي والحمد لله اننا بعدنا
  ","
  👍
  "
75906,"
   يا شيخ لو ليا اخ عمل كل شئ مُحرم ومنها كبائر لواط وزنا وسرقه ونصب وادمان وعقوق ودمر بيته واهل بيته وربنا ابتلاه بمرض شديد خلاه عاجز
وعاش مع ابي وامي وانا 
حكم التعامل معاه يكون بالرحمه لمرضه ؟
ولو شديت عليه عشان احفزه يستجيب للعلاج حرام ؟
وانصحني يا شيخ قلبي يهدي خايفه من الي جاي وبخاف من نظراته
  ","

   عسى الله يهديه .. أو يقبضه إليه بعد عفو بابتلائه.
   
   اعملي اللي عليك، وعظيه بالمعروف ليتوب لربه.
   
   اللهم العفو والعافية .. والستر والسلامة.
  
"
75907,"
   لو سمحت تفيدني انا اتقدملي واحد اخلاقه كويسة جدا بس بعد 4 شهور انفصلنا وهوا عايز يرجع وانا حاسه اني لسا متعلقة بيه بس ماما وبابا رافضين اعمل إي :((
  ","

   انفصلتم ليه ؟
  
"
75908,"
   يا شيخ محمد هيفضل زي ماهو ومهما تدخل ناس عمده ما هيشوف نفسه غلط ..هي الي هتخلص بالبطئ وهتفوق متأخر 
عيشت نفس السيناريو بس فوّقت نفسي بدري وانفصلت بعد كل المحاولات الي قلتها ..
نجيت بنفسي وببنتي 😔
  ","

   ده وارد للأسف !
   
   لكن هي تعمل اللي عليها وتاخد بأسباب الإصلاح ..
   
   عسى الله يهديه.
  
"
75909,"
   هو التحكم ف الاطفال يعد حراما !
  ","

   في الحالات اللي زي دي = واجب !
   
   لأنها ليست علاقة آمنة.
  
"
75910,"
   متقدملي شخص اهله ناس محترمة جدا وسالنا ناس كتير عنه قالوا انه محترم جدا جدا ...بس دخلت ع صفحته ع الفيس لقيته بيشتم وبيهزر بألفاظ وحشة جدا ... انا مش عارفه اعمل ايه ??
  ","

   مؤشر سيء طبعا !
   
   ممكن تقعدي معاه، وتستفسري عن ده مباشرة.
  
"
75911,"
   هتفرج!
  ","

   أو هنموت واحنا راضيين !
   
   المهم هو يرضى.
  
"
75912,"
   ابتليت بحب احدهم حبا شديدا وهو الآخر يحبني وتواعدنا ويريد التقدم لأهلي ولكن اخشي من اهلي
يريدون لي شخصا مثلي ف كل شيء. مستوى اجتماعي وثقافي ومؤهل عالي
وللأسف هو ليس مؤهل عالي ولا بذلك الغني مثلي ولكنه محب صادق ورجل على قدر مسؤلية بيت ومتفاهمان معا
كيف اقنع اهلي به وان سعآدتي معه
وما رأي حضرتك؟؟
🍒🍒
  ","

   رأيي أن تغلقي هذا الباب .. للأبد !
   
   قد نصحتك قبل ندم طويل.
  
"
75913,"
   ممكن تزود بلاش أطفال دلوقتي ينوبك ثواب
  ","

   تمام جدا ..
   
   كنت ناوي أكتبها ونسيت.
  
"
75914,"
   فضلا الاجابه بالرمز🐴🐴
الحل مع زوج بينتقد زوجته ف كل حاجة باسلوب منفر وهي بتحاول ترضيه بكل الطرق وصل النقد لعدم توحد لون جسمها مع العلم انها شكلها جميل وهو بيحبها جدا م فترة الخطوبه وعمل محاولات عشان يتجوزها وعدا ع جوازهم دلوقت سنه
وهي دلوقت نظرتها لنفسها بقت صفر
  ","

   لا معلش !
   
   مش هجاوب برمز .. عشان بس الناس يستفيدوا ..
   
   طبعا ده مثال واضح للخلل النفسي .. عند الطرفين !
   
   عند الزوج مفهوم.
   
   لكن عند الزوجة ليه ؟!
   
   لأن محال ده اتغير في يوم وليلة .. كل العيوب اللي بتبان بصفة فجة كده بيكون لها مؤشرات في بداية العلاقة .. والناس يا إما مش بيفهموها، يا إما بيطنشوها !
   
   زي ما السائلة مصرة كده إنه بيحبها.
   
   وطبعا ده يكشف أيضا كم الابتزاز اللي سمحت تتحط فيه من الأول، كم البذل بلا مقابل، كم التسول لكلمة أو نظرة رضا من واحد مش راضي عن نفسه أصلا، ضعيف الثقة، ضعيف الشخصية .. وبالتالي بيمارس حيلة الإسقاط عليها !
   
   إلى أن تحولت لكائن هش .. معرض لأي مشكلة بكلمة قاسية من هنا، أو مخادعة من هناك.
   
   عموما ..
   
   بالنسبة للسائلة ..
   
   لازم تسترجعي ثقتك بنفسك، أنت زي الفل .. والمشكلة مش فيك ولا عندك ..
   
   دي القناعة الأولى.
   
   اعملي اللي عليك مع زوجك .. لكن في جلسة مصارحة لازم تدافعي عن نفسك وتبيني إنك مش هتقبلي الأسلوب ده تاني، وإنك راضية عن نفسك، وإنه لو محتاج منك حاجة يبقى بأسلوب طيب ما يجرحش، وما يقبلش عليك اللي ما يقبلوش على نفسه.
   
   اتحسن وأمورك مشت = تمام .. الحمد لله.
   
   ما اتحسنش وساق فيها = يبقى حد حكيم من عيلتك يتدخل ويشوف الدنيا .. ما تسمحيش حياتك تستمر في القتل البطيء ده.
  
"
75915,"
   ازاي بيجي الغدر من الصحاب ؟
  ","

   لما تعوم في بحر الغدر 😁
  
"
75916,"
   السلام عليكم ورحمه الله وبركاته 
انا مخطوبة وخطيبى محترم جدا شخص ملتزم واهله كويسين جدا واحناالاتنينمتفاهمين بس عيبه انه غيور جدا فغيران من اخواتى ف الرضاعة وعايزنى البس لما يجوا لبسى الشرعى كامل ماعدا النقاب واسلم عليهم بالكلام وليس بالايد ولما قولتله انهم اخواتى قالى فاهم انه حلال ولكن مش متقبله
  ","

   اسمعي كلامه .. وهما يقدّروا، مش مشكلة.
  
"
75917,"
   دلوقتى انا لسه بادئ ادي دروس ومجاليش غير طالب في كل مرحله ووالدتي بتقولي سيبك من الدروس وانا مصمم رأي حضرتك ا
  ","

   كل المدرسين اللي الطلبة بيروحوا عندهم بدؤوا زيك كده !
   
   ربنا يوفقك ..
  
"
75918,"
   يا شيخ قلبي بيتعلق باي حد بسرعه!
اما بتطول بالكلام مع حد بحس اني اتعلقت بيه وبفكر فيه ولو حتي موضوع الكلام مساعدة..
الكلام دا بيحصل ع السوشيل بس انما فالواقع بغض بصري ومببصش لحد والفت انتباهه
الموضوع بيضايقني اوي انا ملتزمه وبصلي فروض وسنن وقيام وورد يومي قرٱن لكن بدور ع الحب الي ملقتوش فبابا واخويا
  ","

   يبقى يا تقفلي السوشيال كلها .. يا ما تكلميش حد !
   
   السلامة لا يعدلها شيء.
  
"
75919,"
   ضع صورة لأعز أصدقائك/ صديقاتك.
  ","

   أصدقااااائي !
   
   ركز يا آسك الله يكرمك.
   
   أغلى الناس متجمعين هنا:
   
   (وغيرهم صورتهم محفورة على صفحة القلب).
  
"
75920,"
   لا تنساني من صالح دعاءك  ..
و لا صالح دعاء احبابك يا حبيب  .. 
دمت بخير دائما أبا أنس 💞
  ","

   من كان يحبني .. من استفاد مني حرفا .. من لي عليه مثقال ذرة من حق = فأرجوه أن يكرمني في حبيبي د. صلاح بالدعاء بظهر الغيب !
   
   اذكروه في مواطن ترجون الإجابة بطلب الفرج والرضوان وصلاح الحال والبال وأمان القلب وقرة العين.
  
"
75921,"
   اهالينا ياشيخ نعمل فيهم ايه عاوزين اي حد وخلاص
  ","

   محدش فيهم هيمسح دموع ندمكم على أيامكم اللي بتمر بطعم الموت .. لما تغرقوا بها المخدة كل ليلة !
   
   ده اختيار وقرار ما تسمحوش لحد يجبركم فيه على ما لا تقبله قلوبكم.
  
"
75922,"
   بمناسبة التبشرة يا شيخ ..انا كنت سالت حضرتك نفس السؤال من حوالى الشهرين وحضرتك رديت بنفسك الاجابة ..وانا الحمد لله تعافيت من هذا الشخص ..وهناك ترتيبات لخطبتى لشخص احسبه على دين وخلق ..فياريت دعوة يا شيخنا
  ","

   ربنا يسعدك ويغنيك ويرضيك ..
  
"
75923,"
   أوافق بأى حد ولا استنى
  ","
  "" ليس المهم متى نتزوج .. بل من نتزوج ؟
  
  الكثير يعتقد أن القطار فات !
  
  فليذهب القطار إن شاء .. إذا كان الثمن هو الذهاب إلى وجهة .. لا نريدها "".
  
  #اقتباس
  "
75924,"
   غ. س أحلى حاجة ان الواحد يمشي بمبدأ الي ميحبكش و لا تعبره
  ","

   واللي فاتك = فوته !
   
   والحب من طرف واحد = عذاب لا بد أن ينتهي، مهما كان الثمن.
  
"
75925,"
   شيخ ريلاكس واتفضل واحد موهيتو😃
  ","

   يا ريييت 😌
  
"
75926,"
   مهو لو بمذاجنا ي شيخ والله كنا عملنا كدا، لو بمذاجي اني اعمل بلوكات ومفكرش دا كان هيبقى سهل جداا، أما دا قلب ومليش سلطان عليه ولا اقدر اقوله خلاص ف يقولي تمام، دا صعب، وبنعمل البلوكات ومبنفكرش ف حد فترة بس للأسف أنا ع نفسي برجع تاني وافتكر حجات حصلت ف الماضي وغصب عني،
  ","

   اسمعي ده:
   
   النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
75927,"
   خلاص عرفت
ربنا يعزك يارب⁦♥️⁩⁦♥️⁩⁦♥️⁩⁦♥️⁩⁦♥️⁩⁦♥️⁩⁦♥️⁩⁦♥️⁩⁦♥️⁩⁦♥️⁩⁦♥️⁩
  ","

   ربنا يوفقك ويثبتك ..
   
   اتجدعني وبشرينا .. لنفخر بك كما تستحقين.
  
"
75928,"
   مفكرش فيه وأغلي قلبي 😭
  ","

   برافو عليك !
   
   بلوكات بأه على كل حاجة ..
   
   عشان ترجعي تحسي بغلاوتك واحترامك لنفسك ومشاعرك ..
   
   لا تعرضيها رخيصة على طريق من لا يلتفت له.
  
"
75929,"
   ماهي لو شايفه المفروض تعمل إيه مكنتش سألت!!
  ","

   لا يا فندم .. هي عارفة كويس .. وأنا عايزها هي اللي تنطقه عشان يكون جاي من جواها وتنفذه.
  
"
75930,"
   حاسه مستوى الأسئلة النهارده هتخليك تقفل الأسك من غير ماتقول ألقاكم ياصحبة الجنة😄
المشكلة التكرار في نفس النقطة اللي ياما أكدت عليها
غلّي نفسك👍
  ","

   لو حد موصيهم عليا يشلوني مش هيعملوا أكتر من كده !
  
"
75931,"
   يا شيخ خطيبی فاكرنی عاقله وهاديه وكده بس انا مش كده بس أكيد مبوريهوش هبلی وبكون فعلاً هاديه وكده ! حساه واخد فيا مقلب أعمل ايه؟
  ","

   أجمل مقلب في حياته !
   
   (حافظي على الخلطة دي .. الهبل له وقته وجماله).
  
"
75932,"
   أنا معجبه بواحد ي شيخ هو أنسان كويس جدا ، الفتره دى بقيت بفكر فيه كتير جدا ، بس هو ميعرفش ده نهائي ولا يعرفني انا شخصياا ، وخايفه يخطب وقلقانه جدا 
انصحني بالله .
  ","

   أنصحك بإيه ؟!
   
   يعني أنت شايفة المفروض تعملي إيه ؟
  
"
75933,"
   شيخ محمد انا كل ماشوف اجابات حضرتك علي اخواتي البنات بقسوة وشد عليهم بخاف!! هل الشد ده عشان يحسوا انهم سيئين فيتوقفوا عن الغلط ولا ممكن يجيب نتيجه عكسيه في بعض الحالات ويعندوا؟
  ","

   أظن إني أكتر حد بيطبطب هنا !
   
   والشد في موضعه = هو غاية الشفقة والحرص.
   
   خليك منصفة وتابعي كويس عشان تفهمي.
  
"
75934,"
   ي شيخ انا حلمت ان واحد بيلبسني دبله وكنت عارفه الشخص ده ف الحلم بس بعد مصحيت معرفتوش ومكنتش متذكره شكله خالص معناه ايه ده ي شيخ ؟؟
  ","

   نفسك تتخطبي !
   
   أكيد هتشوفي دبلة طبعا.
  
"
75935,"
   في واحد انا اعرفه اتكلمنا ع الفيس شوية يعني..المهم انه حلم بيا لابسة لبس لونه اخضر و حجاب ابيض عليه وحواليا نور ف مكنش عارف يشوف ملامحي..واني اديته كوباية يشرب منها بس مش فاكر كان ايه...واني كنت قاعدة بقرأ ف كتاب او مصحف وهو بيقرأ معايا فيه...مع العلم انه عمره ما شافني...دة ايه؟؟
  ","

   ده شيطان بيضحك عليكم بس.
  
"
75936,"
   طيب انصحني انا عارفه انه غلط بس قلبي بيوجعني وغصب عني انصحني اعمل ايه ولا اتصرف ازاي
  ","

   قلبك بيوجعك لأنك عايزة كده !
   
   أنت لو واحدة أمينة وبتتقي ربنا في الرجل اللي عاملك على إنك غالية ومحترمة وطرق باب بيتك = هتعرفي تقطعي العك ده كله من جواك وتقلعيه من جذوره .. وتركزي في حياتك كويس.
  
"
75937,"
   طيب انا حاليا مخطوبة وكنت بحب واحد مش بيحبني وعارفه انه بيحب واحده تانيه وهي بتحبه بس بالرغم من اني مخطوبه مش عارفه انساه ولا افكر غير فيه
  ","

   وشايفة إنك كده عاقلة وغالية ؟
  
"
75938,"
   و إللي بيعمل زي ما بتقول و الاهل بيرفضوه وهو بيحبها يعمل إيه يا شيخ محمد
  ","

   يطرق كل السبل المتاحة !
   
   فإن عجز وتعثرت الأسباب = رضيا وسلّما للقدر .. وما كتبه الله هو الخير.
   
   عشان كده بنقول انتبهوا للنقطة دي من الأول قبل مشوار طويل من وجع القلب !
  
"
75939,"
   صيدله راحت ايه رأي حضرتك ف فنون تطبيقيه لبنت !؟!
  ","

   زي الفل .. لو رغباها فعلا.
  
"
75940,"
   من الواضح يا شيخ ان الرجاله اللى قد كلمتها فى مصر خلصت زميل ليا قالى انا عاوز اجى أتقدملك  بس ظروفى تتحسن رديت عليه وقولتله وانا مقدرش  اغضب ربنا واخون الله حسن ظروفك وهتلاقينى موجوده ومرت سنه ونص وانا عند وعدى مستنيه عرفت من كام يوم بالصدفه انه خطب 😂
  ","

   السؤال الذي أود لو ""أبروزه"" وأعلقه على جدر قلوب العذارى !!
   
   كل سؤال يبدأ ب: ""بيحبني ووعدني .. منتظراه عشان قالي .. بحبها وعايز أخليها تستنى"" .. عبث !
   
   من أحب بصدق = تقدم لا يعبؤ بالأهوال ..
   
   أو آثر الصمت حتى يتيسر؛ كيلا يجرح قلب من يحب ..
   
   أنا من أنصار مقولة: ""من تسرع في قولة ""بحبك"" = لم يعرف الحب"" !
   
   الحب مسؤولية .. لا أنانية فيه ..
   
   ما الذي يجعل أحدهم يضمن أنه لن يرى مناسبة أكثر وتزين له نفسه نكث العهد غير عابئ بقلب محطم ؟!
   
   أو تُجبر هي على ""الأجهز"" ويظل هو بمرارة نفسه ؟!
   
   ما الذي يجعل إحداهن تركن لوعد وترد من أجله من قد يكون أفضل، بينما يغدر صاحب الوعد في طرفة عين ؟!
   
   هذه ليست دعوة للاستسلام، ولا مهاجمة للحب .. هذا إبراز لحقيقته ومعنى المسؤولية فيه ..
   
   عيشوا كل مرحلة كما هي .. ولا تتعجلوا هموما لا طاقة لقلوبكم عليها .. وداووها إن تعلقت .. في صمت ..
   
   وأيقنوا أن اختيار الله لكم = خير من اختياركم لأنفسكم ..
   
   واللي نصيبك فيه = هتاخده، مهما شفته بعيد أو حسيته هيضيع منك !
   
   ما أطهر الحب حين يمتزج باليقين.
  
"
75941,"
   دعوت الله أن تكون الإشارة في إجابتك وردّك على السؤال، فكتبت لك رسالةً البارحة،   وكنت أنتظر كل سؤال آملةً أن تُجب ولكن لم تُجبني (إلى أن ""ألقاكم يا صُحبة الجنة💚"")  وذلك لانشغالك وكثرة رسائلك، ومن ثمّ بدأت أبحث في إجاباتك القديمة حتى وجدت مرادي فأغمضت عيناي شاكرة لله على كرمه.
جزاك الله خيراً عنا🌻.
  ","

   الحمد لله رب العالمين.
  
"
75942,"
   حدد شيئًا واحدًا موجود دائمًا في ثلاجتك.
  ","

   الصراحة يا آسك !
   
   أنا بعت التلاجة 🤭
  
"
75943,"
   بقالي سنة في كرب بالله عليك تدعيلي بظهر الغيب 🙂
  ","

   اللهم يا رب فرج عنه وأصلح حاله وباله ..
   
   واغفر له واعف عنه ..
   
   اللهم ولنا وله وللمسلمين.
   
   ------------------------------------
   
   ألقاكم يا صحبة الجنة 💚
  
"
75944,"
   لوكيميا💔😭😭
ادعيلى بالله عليك 💔
  ","

   كلنا معاك .. وهندعيلك ..
   
   وهتبشرينا قريبا بشفائك بإذن الله.
   
   هتعرفي قيمة الابتلاء ده في الدنيا والآخرة ..
   
   اثبتي وما تضعفيش ..
   
   وطمنينا عليك دايما.
  
"
75945,"
   ليه لا؟
مجبتش طب وناوية اطلع دكتورة تحاليل من علوم؟
  ","

   علوم ما بتطلعش دكاترة !
   
   حتى لو أخدنا الدبلومة وفتحنا معمل.
   
   وفيه كلام اليومين دول على إلغاء التراخيص لغير الأطباء.
   
   علوم كلية محترمة ومجالات تخصصية بامتياز .. لكن مش في ظروفنا في الشرق الأوسط بصفة عامة ولا بطريقة دراستنا فيها.
   
   تعب ومطحنة بمعنى الكلمة .. والمردود وفرص العمل ليست على نفس المستوى للأسف !
   
   بكرر .. ده للي لسه عالبر وبيفكر وبيختار .. أما اللي دخلها بالفعل يتجدعن ويخلص .. والفرص موجودة بإذن الله ..
   
   كل اللي أعرفهم من دفعتي شغالين الحمد لله.
  
"
75946,"
   مخطوبة بقالي ٥ شهور
أنا ليسانس وهو دبلوم، شاريني وبيحبي وبيحاول يعملي كل اللي نفسي فيه، هو لا يزيد على الفرائض، يعني صوم وصلاة الفرائض بس، صريح لدرجة الدبش أحياناً🤦، سمعته كويسة، مش مثقف، حبيته جدا، رؤيتك لينا إيه😁
ونصيحة بقى💚
  ","

   زي الفل !
   
   ربنا يتم عليكم بخير ..
   
   (طبعا المتابعين هيشوفوا تناقض بين الإجابة دي واللي قبلها .. وده راجع لقراءة ما خلف السطور، في تقديري).
  
"
75947,"
   مقابلوش حتي طيب بابا عمال يقولي كده غلط اني برفض من غير ما اقابل وسلم لنفسي وللمتقدم وإني كده ممكن اكبر في السن ومكنش ليه متجوزه ويكون سبب في عدم الخلفه مثلا عشان كبر سني مع العلم اني لسه تامه ال ٢٢ الشهر اللي فات 
راي حضرتك فضلا
  ","

   ارفضي .. بلا تردد.
  
"
75948,"
   احلامك🌹
  ","

   مجرد لقطة !
  
"
75949,"
   غ. س
ياشيخ انا ف علوم ومكنش قدامي غيرها كل مااشوف كلام زي دا اتعقد اكتر فاضلي سنتين وعايزه اسيب الكليه ومش عارفه اعمل ايه
  ","

   الكلام للي لسه بيفكر يدخلها !
   
   اللي دخلها خلاص يتجدعن ويبشر بالخير .. الفرص موجودة بإذن الله.
  
"
75950,"
   دكتور محمد متقدملي واحد دبلوم وانا في علوم بيشرب سجاير ومش عارفه بيصلي ولا لا خطب مرتين وفشكل وفكره انه يترفض تاتي هتكون ازمه ليه وانا صليت استخاره مرتين وصاحيه مش مطمنه وخايفه ارفض اكون سبت حد ممكن يكون كويس وخليفه اقابله وبرضو يترفض اسببله اذي نفسي اعمل ايه
  ","

   مفيش زواج جبر خاطر !
   
   ارفضي .. بلا تردد.
  
"
75951,"
   مستلمه ف شغل جديد وفى شباب وبنات تعاملى مع البنات عادى جدا انا طبيعتى مرحه اصلا لكن مش بعرف اتعامل مع ولاد خالص وبتجنب التعامل معاهم اصلا على قدر الحاجه ودى طبيعتى
كل اللى معايا ف الشغل بيتكلمو عادى ولما بيشوفونى كده بتحرج
بيتريقو عليا وانى مزودها وعادى طالما كلام بحدود وكده
هيا دى حاجه وحشه يا شيخ
  ","

   أنت زي الفل.
  
"
75952,"
   العياط حل
  ","

   بعض الأوقات .. لازم منه .. لا تقاوموه !
  
"
75953,"
   لو اتيحت لك الفرصة بإعادة شخص  ما إلى حياتك من سيكون؟ 💙
  ","

   سؤال ينكأ الجراح !
   
   وأبلغ ما منّ الله به علي بعد كثير تعب = ألا أكثر الالتفات لما راح ..
   
   وخلف باب الجنة للأحلام المبتسرة .. براح.
  
"
75954,"
   العلاقات الالكترونيه الجاده حرام ولا حلال ؟
  ","

   كل جدية لا تبدأ من باب بيت الفتاة = أوهام.
  
"
75955,"
   برغم من عدم ردك علي اسئلتي 😭😭😭
الا انني مازال عندي امل انك تجيب يا شيخنا 🌹🌹🌹🌹🌹
قلبي وجعني بشكل مخيف 😭🌹
  ","

   سامحني.
  
"
75956,"
   أسعدني بكلمة اسعدك الله
  ","

   عجبتني الاسكرينة دي أوي !
  
"
75957,"
   قعدت 5 سنين اقوم و أقع لحد ما الله من علي بالانتظام
  ","

   الله !
   
   "" والذين جاهدوا فينا لنهدينهم سبلنا وإن الله لمع المحسنين "".
  
"
75958,"
   انا عاقدة 
وخطيبي مش بيجيلي فير كل شهر او اكتر بحجة انه مش عايز يتقل على اهلي 
حتى مكالمات الفون لو اتبقى ليا وقت من شغله والنوم يكلمني متبقاش خلاص 
في صفات كويسة كتير بس انا احتياجي هو الاهتمام ودا مش موجود فيه...وبفكر في الانفصال كتير ..مش عارفه هل انا ليا حق ولا نكدية زي مابيقول
  ","

   ما دام مش مقدّر احتياجك حتى = يبقى شخصيته عملية أكتر !
   
   يا تتأقلمي مع طبعه ده والدرجة دي من مستوى العاطفة عنده مقابل مميزاته عندك ..
   
   يا القرار قرارك.
   
   عموما أنصحك بجلسة مصارحة بينك وبينه تقولي فيها كل اللي جواك بلطف وحسم .. لعله يتفهم ويحسن من مستوى اهتمامه شوية !
   
   سددك الله للخير.
  
"
75959,"
   ينزل يقعد معانا شوية ويطلع بعدها عادي شقته
  ","

   المفروض يعمل كده طبعا بعد أسبوع مثلا !
   
   بس معلش .. اصبروا عليه شوية ..
   
   أقل من شهر فترة مش كبيرة لعريس جديد ..
   
   ادعوله .. وأموره هتظبط بإذن الله.
   
   (نصيحة مني لك معلش، هدّي الأمور مع والدتك وهوني الأمر عليها .. اوعي تسمحي للغيرة الفطرية كأخت زوج إنك تهدّي النفوس -بالمعكوس- وكده).
  
"
75960,"
   انا مبصليش ومش لاقية اي سبب بصراحة بس انا كل يوم بعيط اني بعيدة عن ربنا بس مش باخد اي خطوة اعمل ايه
  ","

   تقومي تتوضي وتصلي .. بس !
   
   وكل فرض تتوضي وتصلي ..
   
   هتجاهدي وتتعبي فترة .. وبعدين هتبقى تلقائي في دمك.
   
   ربنا يهدي قلبك ..
  
"
75961,"
   اخويا متجوز بقاله اقل من شهر ومش بينزل لينا لا هو ولا مراته واحنا ف بيت واحد  وأمي زعلانة ااوي ..اتصرف ازاي وقلت لاخويا ينزل وكبر ؟اعمل ايه
  ","

   إيه المقصود بالنزول ؟
  
"
75962,"
   هو الكلام عن الختان ولا ايه!
  ","

   لا طبعا !
   
   مش ممكن أسمح به لبناتي.
   
   حفظهن الله، وبنات المسلمين.
  
"
75963,"
   بيشقي برضو والله بحس دايما ان اللي بيكون قريب من ربنا اكتر بيشقي اكتر من اي حد وابتلاءاته بتكون كتير
  ","

   صدق الله .. وكذبت !
   
   "" ولنبلونكم حتى نعلم المجاهدين منكم والصابرين ونبلو أخباركم "".
   
   نعم قد يُبتلى، وقد يشدد عليه في الابتلاء .. لكنه والله لا يشقى، ولا يُخزى ولا يُخذل.
   
   في قلبه جنة رضا .. وفي دربه نور سداد .. وفي عاقبته حقيقة الغنى بالستر !
   
   خذ هذا أو دع .. لا عزاء لمن أساء بربه الظن.
  
"
75964,"
   هل هناك سعادة بالدنيا؟
  ","
  "" فمن اتبع هداي فلا يضل ولا يشقى "".
  "
75965,"
   🌾🌾🌾🌾
  ","

   وساوس لا تلتفتي لها !
   
   انسي الموضوع خالص ..
   
   لا بيأثر ولا حاجة ..
   
   وما دمت تبت = فلا بأس عليك.
  
"
75966,"
   🔝
  ","

   استغفري .. وما تعمليهاش تاني.
   
   وانسي الأمر كأن لم يكن.
  
"
75967,"
   كويس ان حضرتك فاتح محتاجه لرايك اوي انا متقدملي واحد كويس انا حاسه انه فيه الحاجات اللي انا عاوزاها الاهتمام والاحترام والحنيه ماما رافضه شايفاه عادي بتقلي متستعجليش وخدي اللي يناسبك من نحيه مثلا المستوي زي اهلي وبحكم ان اتقدملي فرص افضل وهيجي الاحسن انا متردده خايفه ارفض وخايفه اوافق
  ","

   اسمعي كلام أهلك.
  
"
75968,"
   لأول مره فى حياتى اكلم بنت فون زعلان اوى اوى ان ده حصل وخايف جدا اعمل ايه ؟!
  ","

   ما زال فيك خير .. ما دمت تألم للذنب !
   
   استغفر ربك ولا تعد لمثلها ..
   
   اقطع كل الطرق التي تضعفك وتيسر لك هذا الذنب ..
   
   لا تيأس .. ولا تستسلم ..
   
   وفقك الله وثبتك.
  
"
75969,"
   هو قريبي سأل عنه كله قال انه شخص كويس ماعزا واحد صاحبه نصح قريبي انه بلاش نبدأ الموصوع من غير ما يدي سبب و ده محيرني اكتر يا شيخ
  ","

   لو صاحبه ده ثقة وأمين = يبقى كلامه مقدم عن شهادة الناس اللي تعاملهم معاه سطحي.
  
"
75970,"
   ممكن حضرتك تدعيلي إنت وصحبة الجنة بالصحبة الصالحة عاجلُا غير اّجل لإني كنت مسافرة ولسة نازلة نهائي ولوحدي معيش حد يروح معايا الدروس أو كده وجزاك الله خيراُ
  ","

   ربنا يجبرك ويحفظك ويسلمك.
   
   واحدة .. واحدة ..
   
   ما تستعجليش.
   
   مرحلة صعبة .. بس هتعدي، ما تقلقيش .. وهتاخدي عالجو وأمورك هتبقى تمام بإذن الله.
  
"
75971,"
   متقدملي عريس و قعدت معاه حيبت بقبول بس قالي في قعدة التعارف انه خطب مرة واحدة و بعدها اكتسفت انه كان خاطب مرتين قبلي مش مرة ، اوافق ولا لأ ؟
  ","

   مش مشكلة التفاصيل دي.
   
   المهم يكون كويس فعلا ..
   
   اسألوا كويس.
  
"
75972,"
   حضرتك دلوقتي انا معجب بحد وصارحته و اتفقنا منتكلمش كتير عشان حرام لحد ما يبقى في نصيب ، يعني ممكن كل ١٥ يوم كده اسال مره 
بس من ساعه ما عملت كده وحاسس ان الاعجاب ده بينطفي بيننا عشان مبنتكلمش و يعتبر مش بشوفها كتير مع اننا ف نفس الكليه عشان بتكسف ابص عليها وسط الناس 

انا مش عارف اعمل ايه ؟ انصحني
  ","

   أنت تقفل الباب ده خالص وتركز في مرحلتك ومصلحتك !
   
   ومعدتش تعمل كده تاني.
   
   غلبنا نقول لكم:
   
   كن رجلا & غلّي نفسك.
   
   وللأسف ما زلتم بتجروا ورا الأوهام والمشاعر المبتسرة.
  
"
75973,"
   زعلني ( خطيبي )  امام اشخاص و من اجل ان يراضيني  قبّل رأسي امامهم .. هل في ذلك ذنب او خطأ يا شيخي !
  ","

   موقف وعدى .. ما تعلقيش !
   
   المهم تكونوا اتعلمتم.
   
   (هي ذكرت في سؤال تاني إنه كان رد فعل انفعالي منه، فوق حجابها).
  
"
75974,"
   هى برا البيت .. بس بعلم اهلها هيكون معانا ناس قرايبى وأخوها
  ","

   تمام ..
   
   ربنا يوفقك.
   
   خليك على طبيعتك .. المهم حصول القبول المبدئي.
  
"
75975,"
   هقابل البنت اللى عاوز ارتبط بيها بكرة ايه اللى المفروض يتقال واللى مقولوش فى اول مقابلة بيننا .. ونصائح عامة كدا لموقف زى دا😂❤
  ","

   يبدو من كلامك إنها مقابلة بره البيت من ورا أهلها !
   
   ولا ؟!
  
"
75976,"
   طب أرد عليه أقوله أيه وهو منتظر ارد برقم والدي او عنوان البيت،، اقوله ايه طيب؟؟
  ","

   والله اديله رقم والدك واعملي بلوك.
   
   هو يقدر يقول مثلا إن حد صاحبه رشحك له.
  
"
75977,"
   أرجو ترد.ي شيخ والدي عاوز يدخلني كلية كويسه خاصة. احنا متوسطين الحال. انا شايفه التكلفه عالية جدا حوالي 100 الف ف السنه. قلقانه من الغربه . ومش عارفه اقرر.
وحضرتك بتقول بلاش علوم. بس هي أول كليه حكومي متاحه ليا 😓
  ","

   أنا موقفي سلبي من الكليات الخاصة .. بالذات متوسطي الدخل اللي بيروحوا يبيعوا في أصولهم الثابتة وتحويشة عمرهم ليبدؤوا رحلة من المعاناة !
  
"
75978,"
   طيب لو العكس ياشيخ ولد اتعرف ع واحدة وهيا اتعلقت بيه ع كلامها وهوا عادي مش فارق معاه كانت غلطة ورجع عنها وهيا بتقوله لا ...عايزة افضل اكلمك حتي لو مش بتحبني كفاية اني بحبك وكلام من دا .. هوا برده عملها بلوك بس بترجع ع حسابات تانية ..غ.س
  ","

   بلوك مستمر لين تيأس !
   
   ويستغفر ربه ويكون رجل وما يعملش كده تاني.
  
"
75979,"
   كنت بسال حد ع الاسك وهو اتعلق بيا وانا حبيته انسحب ولا اعرفه انا مين
  ","

   حلو والله شغل التعلق اللي عالريحة ده !
   
   الله يخربيت الفراغ اللي بيخليكم تعملوا في قلوبكم كده.
   
   أغلقي هذه الطرق يا بنت الناس .. ولا تعودي لمثلها.
  
"
75980,"
   رد عليا يا شيخ بالله،ازاي اعرض على اهلي؟
كنت محتاجه من شخص حاجه ضروري وبعتها لي وبعدين بكام يوم طلب أنه يجي يتقدملي وقالي علشان نعرف بعض اكتر ومن خلال الصفحه عندي أعجب بطريقة تفكيري هو ملتزم وبيعمل فيديوهات للدعوه بس هو من كفر الشيخ وانا من الجيزة ومعندوش لسه شغل ثابت بس شغال وناوي يستقر ف القاهره.
  ","

   ما توافقيش.
   
   (لحيثيات كتير في نظري، ومش هفسرها عالعام).
  
"
75981,"
   خطيبي عايز يسافر واحنا لسه مخطوبين قريب
يسافر دلوقتي يظبط أموره واروحله بالفستان ولا يسافر بعد الفرح ويظبط أموره وابقي أسفار؟
  ","

   لسه عايز يسافر ؟
   
   وهيسافر فين ؟
  
"
75982,"
   لو سمحت هو انا لو اتعرفت على واحد عن طريق الفيس وفضلنا كذا شهر نتكلم ودلوقتي حسيت بغلطتي يبقى حرام لو سبته من غير اي سبب؟ لانه اتعلق بيا اوي وناوي يتقدم؟
  ","

   الحرام هو استمرارك في هذا !
   
   ابتعدي .. ولو هو صادق = هيعرف طريق بيتك.
  
"
75983,"
   زوج اختي يُعاني من وسواس ف النظافه بطريقه غريبه يعني عندما تأتي لزيارتنا يجب ان تغسل يديها  قبل ان ترجع بيتها ولها تليفون تأخذه معها بالخارج وتليفون اخر خاص بالبيت مع العلم انه محترم وتعامله كويس وملتزم + لا يريدها ان تفتح اي شباك بالبيت ، نصيحتك ي شيخ ؟!!
  ","

   لازم يروح لطبيب نفسي.
  
"
75984,"
   ياشيخ بابا من سنتين اتجوز تانى وفى مشاكل بينو وبين امى بعد الجواز دا ومازال لحد الان 
تنصحنى بااى لان نفسيتى انا تعبانى جدا
  ","

   خرجي نفسك من الليلة دي كلها !
   
   كل واحد بيشيل شيلته ومحدش هينفعك.
   
   عامليهم بأدب، وادعمي اللي تلاقيه مظلوم منهم بدون استنزاف لطاقتك ..
   
   معلش؛ عارف ده مش سهل تطبيقه .. لكن المطحنة دي هتبهدلك لو سبت نفسك لها.
  
"
75985,"
   انا أتقدم لي شخص وفي نص الكلام بقوله انا أتقدم ليا مهندس قبل كدا وهو خريج تجاره بس ربنا شاهد عليا انا لا كان في نيتي اي كبر او اي حاجه تقول ان بقول كدا عشان اعرفه ان كان جايلي مهندس انا بس طلعت مني عفويه وقالي موافقتيش ليه قولتله عشان عيلته جو عيلته وقعدت اشكر في الشخص دا قولتله كان كويس جدا ومردش ع
  ","

   طبعا مش هيرد ولا هيرجعلك !
   
   وراجعي نفسك تتعلمي إيه يتقال وازاي ومتى .. وإيه ما يتقالش.
  
"
75986,"
   ياشيخ.انا طالبة 6 طب عندي شكشكة ف جسمي طول اليوم وحاسة باستمرار بالوخز الموضوع دا قديم من ثانوي بس الفترة دي زايد عليا خالص ومس عارفة اركز ولا اعمل حاجة تنصحني بايه
  ","

   تكشفي مخ وأعصاب يا دكتورة !
  
"
75987,"
   كمية مشاكل بشوفها بين المتزوجين حديثا ، عملت عندي قلق والله و بيزيد ، ايه ده مش ممكن ، دي ظاهرة منتشرة بطريقة مرعبة
  ","

   خدي الدروس واتعلمي منها بس !
   
   في النهاية محدش شبه حد.
  
"
75988,"
   يا شيخ بابا بيضغط عليا عشان أدخل تمريض وأنا مش بحب تمريض بكرهه وعايزة علوم ومش موافق بيقولي يا تمريض يا تقعدي
  ","

   ما دام مش بتحبي تمريض = ما تدخليش.
   
   بس بلاش علوم.
  
"
75989,"
   مخطوبة وخطيبي كل فيه كنت بتمناها م ربنا وبيتمني لي الرضا ارضا بس انا اوقات بحس اني مش بحبه ومش مبسوطة غ الرغم اني عارفة اني مش هلاقي زيه ابدا واوقات بحس اني بحبه جدا ومبسوطة جدا  
قطوف تمتنع
  ","

   اتبسطي جدا .. وطنشي أي فكرة تانية.
  
"
75990,"
   الطبق ده امريكانى؟
  ","

   لا .. من قلب الرياض !
   
   ده اللي أمريكاني:
  
"
75991,"
   لما انزل عمرة ان شاء الله  نتقابل و  اشتري ليك فرع يبقي بتاعك بس يا حبيب 💞💞
  ","
  😍
  "
75992,"
   شيخ محمد ممكن حضرتك تحدد الاولوليات ف دول بالترتيب اخد الزوجة زيارة ولا تسديد ديون ولا مساعدة اخو الزوج ف زواجه
  ","

   لو ديونك تخلص في ست شهور بالكتير = خلصها وبعدين خد زوجتك.
   
   لو بتسدد على مدى طويل = خد زوجتك .. وجبر خاطرها بجمع شملكم هيكون فيه بركة بإذن الله تعرف تشيل جزء تسدد به دينك.
  
"
75993,"
   السلام عليكم يا شيخ انا خاطب وهتزوج قريبا ان شاء الله وكلمت خطيبتى اول ايام الخطوبه على النقاب قالتلى لما ربنا ياذن وهو ملتزمه وخمار وحافظه القران بس حاسسها مش عايزه نقاب ساعات تقول ان شاء الله وساعات تقول مش مرتحاله ولما ربنا ياذن وانا نفسى فى النقاب اعمل ايه ضرووروى
  ","

   تسيبها براحتها !
   
   ولما ربنا يشرح صدرها له تبقى تلبسه .. أو فحجابها كاف تماما.
  
"
75994,"
   بما انك صريح لدرجة كبيرة فانا ام لتلات اطفال ومطلقة من ٥ سنين لاسباب يشهد الله انها استوجبت الفراق وحاليا تقدم لي شخص نحسبه على خير لكنه قال انه معاه زوجتين من صذمتي معرفتش افكر والسكن بعيد في بلد غير بلدي يعني عشان اطمن عالولاد مع اهلي مشوار بالعربيه ساعة ونص او اكتر اديله فرصه واقعد معاه ولا اقفل
  ","

   لا طبعا !
   
   هتبهدلي أولادك .. ومش هستريحي في حياتك.
  
"
75995,"
   كعكة الفانيليا ام ايس كريم الفانيليا حقك علينا يا دكتور 😂
  ","

   أو سلطة فاكهة مع آيس كريم 😌
  
"
75996,"
   ليه بس ؟ 
ولا حتي باسكن روبنز  ؟؟ 😅😅
  ","

   باسكن روبنز توفي مع توت .. بحبه يا عمو 😍
  
"
75997,"
   كعكة الشوكولاتة أم آيس كريم الشوكولاتة؟
  ","

   أنا مش بحب الشيكولاتة يا آسك ! 🙄
  
"
75998,"
   لما بكون انا قرأت معظم الكتب الي نصح بها الشيوخ هنا على الاسك عن الحياة الزوجية و التربية و مش عارفة الاقي شريك حياة قرأ او يريد أن يقرأ الكتب دي... اعمل ايه 😭😭😭😭
  ","

   المهم تلاقي شريك حياة ينفذ ما في هذه الكتب .. ولو كان أمّيا !
  
"
75999,"
   انا بحب حد و مش شايفة غيره، عايشة ع أمل انه يحبني *رغم أنه قال إني زي اخته و انا كمان قلت انه زي اخويا* بس خايفة اقع ع جدور رقبتي.. مش بوافق ع حد عشان فعلًا مش متخيلة حياتي مع غيره، أعمل ايه ف وجع القلب اللي مش عارفة اخلص منه ده؟!
  ","

   هو أنت لسه هتقعي !
   
   أنت سكبتك مشاعرك يا بنتي بضاعة رخيصة على الطريق ..
   
   وقلبك ما يستحقش منك كده أبدا.
   
   واثق إنك هتفوقي وهتاخدي القرار اللي يغلّيك ويليق بك !
   
   بلوكات .. وابتعدي عنه للأبد.
   
   دعي الألم يأخذ وقته .. ثم تتعافين ..
   
   ثم تبدئين دربا تجدين فيها سعادتك الحقيقية .. لا قبض وهم تطاردينه.
  
"
76000,"
   يا شيخ بعمل الاكل وعيالي مبياكلوش يا شيخ
  ","

   كل يا حبيبي .. عشان ما تبقاش زي عمو 🥺
  
"
76001,"
   عادي وممكن يدعيلك أن ربنا ييسر لك أكله :D
  ","

   والله لو معاك ماشي 😅
  
"
76002,"
   بس انت حكمت عليا غلط .. انا مكنتش معلقه نفسي ب عيل ولا نيله ولا حد عطاني صابونه .. اهلي ضغطوا عليا علشان اوافق .. و معرفش ليه مش قادره اديله فرصه .. علشان كدا بقولك حاسه اني ظالماه معايا
  ","

   طيب أنا عندي الشجاعة أقولك آسف على حكمي الغلط عليك !
   
   (وإن كان حكمي ده صحيح على حالات كتير تانية مشابهة).
   
   عموما .. اسمعي مني، بالهداوة ..
   
   شوفي أول حاجز مخليك مش قابلة تعطيه فرصة هو نقطة الإجبار اللي معششة جواك !
   
   إن أهلك أجبروك عليه ..
   
   طبعا ده مش صح، ومش من حقهم.
   
   بس خلينا نتكلم في الوضع الحالي ..
   
   هو طلع كويس فعلا زي منت بتقولي .. وده دليل على إنصافك ..
   
   بالتالي خلينا نتفق إنك تنسي خالص خالص حكاية الإجبار دي !
   
   عاهدي نفسك بصدق تبدئي من اللحظة دي تنظري له بطريقة تانية خالص !
   
   وهي إنك تركزي أوي على مميزاته .. وتتخيلي إنك حبيت فيه المميزات دي قبل ما يتقدملك أصلا .. وبالفعل تقدملك وأنت وافقت وأنت مقتنعة !
   
   مش هقول مبسوطة .. هقول مقتنعة بس ..
   
   وابدئي اتعاملي معاه بناء على هذا الأساس .. وشوفي قلبك هيروح علي فين ومشاعرك ناحيته هتتغير ازاي !
   
   أنا واثق إنك هتلاقي نتيجة تانية خالص بإذن الله ..
   
   المهم أرجوك تعملي ده بصدق فعلا .. انسي اللي فات تماما، وخلينا أولاد النهاردة.
   
   بكرر أسفي لك شخصيا .. وأرجو تبقي تطمنينا عليك.
  
"
76003,"
   خد راحتك و رد ع يلي بدك اياه يا شيخ .. صايرين تقال دم احنا .. الله يعينك علينا .
  ","

   لا أبدا .. ليس من يقول كلامك هكذا !
   
   ثقل الدم بس من اللي وعيهم لم يسعفهم بإنه عيب يحدد لحد إيه مهم وإيه لأ .. وإيه يجاوبه وإيه لأ ..
   
   وده اللي بحاول أفهمه لهم.
  
"
76004,"
   5شهور عقد من بعد 6خطوبة وملتزمين بالضوابط نوافق ولا لا يا شيخ محمد بالله😓
  ","

   وافقوا.
   
   بس الدنيا ما تتطورش .. فترة العقد جمالها في أن تكون تشويقا وإزالة لبعض حواجز؛ تمهيدا لما بعدها.
  
"
76005,"
   يا شيخ انا سألتك كتير على حاجات مهمه وحضرتك مبتردش ليه
  ","

   عشان أنا رخم .. وبرد بس على الحاجات اللي مش مهمة !
  
"
76006,"
   منلحق خلال حياتنا نشوف بلادنا بالقمة ولا مافي أمل؟
  ","

   مش مهم نشوف !
   
   المهم نكون أدوات لمساعدتها على ذلك .. كل في دائرته التي يستطيع ..
   
   ده مثلا (بعد الرجاء الأخروي) من أسباب وجودي هنا.
  
"
76007,"
   💫💫💫💫
  ","

   يا حبيبي ليس حراما .. ومن قال لك ذلك = جاهل.
  
"
76008,"
   بحبها جدا ياشيخ بحبها بجنون والله
ويعلم الله قدر حبي لها
بدعي بيها في كل سجده 
ولكنى طالب وخايف تضيع منى
واهلها صعب جدا يوافقوا عليا 
بحبها ولا اراي من نساء العالم غيرها
اعمل ايه؟
  ","

   اسمع ده:
   

    https://www.facebook.com/m.atiia.soliman/videos/1312807958799046/
   

"
76009,"
   يا شيخ بنحاول نخرجك من المود اللى انت فيه😔
  ","

   شكرا .. خرجتني خالص جدا 🙃
  
"
76010,"
   ما أصل انت مش في مصر فنرخم براحتنا بقي 😂😉
  ","

   بلوك 😑
  
"
76011,"
   هو قريبي وعدني وطلع راجل ووفا بوعده واتقدم 13 مره واترفض ووافقوا عليه في ال14 عيشت سنين في تعب اوي والحمد لله اتخطبنا من شهر بس فعلا من كتر اللي عيشته والظروف حواليا حاسه ان الموضوع مش هيكمل ومش قادره افرح وده مأثر عليا جدا😔😔 قل لي ما يجبر خاطري  ذي ن اتعودت من اجاباتك ربنا يرضيك دنيا واخره 🌸🌸
  ","

   يعني بعد ما بنيتم الجسر بالتعب والدم والدعاء .. عايزة تهدميه في طرفة عين !
   
   أنا طبعا متفهم إن أحيانا من كتر ما بنداحل في الحاجة بنفقد طعم فرحتها للأسف .. وعشان كده كتير بنصح اللي بدت طرقهم معقدة من الأول بالانسحاب في مرحلة يستطيعون على الأقل ترك ذكرى نبيلة فيها .. وده مش بيكون كفر بالحب ولا تهوين منه .. ده أحيانا بتكون أفضل طريقة لتخليده، والقدرة على استعادته في طريق آخر !
   
   لكن أنتم قطفتم ثمرة نضالكم ..
   
   محتاجين بس تلقطوا نفسكم الأول ..
   
   ده وقت راحة مش وقت فرح !
   
   بعدين تقدروا تفرحوا كويس في المراحل الجاية ..
   
   المهم لا تفسدوا الثمرة بأيديكم.
  
"
76012,"
   حضرتك ليه مش بتحب علوم كده
  ","

   لأنك التعب فيها لا يوازي المردود .. غالبا !
  
"
76013,"
   جزاكَ الله خيرًا علي ردود حضرتك الي بجد بتغير حياة الواحد 💛غيرت حياتي كتير وخصوصًا كلمة "" غلي نفسك ""💜والفيديو بتاعها طويل اه بس مفيد جدًا جدًا وغير حياتي بس بجد النية فوق كل حاجة والحمد لله حبيت أتغير وجزاكَ الله خيرًا علي الزقة
  ","

   الله يسعدك ويثبتك ..
  
"
76014,"
   زوجى بيطلب منى حاجات اعملها اثناء علاقتنا وانا بتقرف وبرفض هو انسان محترم جدا وبيتقبل رفضى بس حاسه ان فيه حاجز بيتحط بينا بعد الموضوع دا ومش عارفه اعمل ايه انا مش عايزاه يزعل منى
  ","

   مفيش زعل !
   
   حقه يطلب ما دام مش حرام .. وحقك ترفضي ما دامت مش متقبلة.
   
   شخصية كريمة مثله = ستجدين أبوابا كثيرة أخرى لإسعاده، تجيدينها.
  
"
76015,"
   💫💫💫💫💫
  ","

   مش حرام أبدا يا دكتور .. توكل على الله !
   
   وبحجز للبت رقية وأختها عندك من الآن ..
   
   ببلاش 😑
  
"
76016,"
   ليه تمريض طبعا كان قدامى علوم وطب  واخترت طب ومزال حبى لعلوم !!!
  ","

   علوم تتحب آه .. تتصاحب ماشي .. تفكر فيها جايز !
   
   لكنها مش للجواز خالص 😁
  
"
76017,"
   نفسك تاكل ايه دلوقتی يا شيخ ؟
  ","

   ما هو لو مش هتأكلني يعني = يبقى السؤال ده مجرد استظراف قد يصل في نظري للسماجة ☹
  
"
76018,"
   تعارفنا قبل الخطبة - بعلم الأهل وحضورهم بيننا - مدة أربعة أشهر، لا يعيبها شئ ولا تقع العين على مثلها، فقط لها طبع مغاير عني، فلا تحتضن حق الاحتضان حينما آتي بشكاية، ولا تلين معي في نقاش أو تتغافل عن موقف، يحدها الحق فقط، لنا الآن ستة أسابيع نتعامل فيها كالأغراب ويضيق صدري يوما بعد يوم ..
ماذا أفعل ؟
  ","

   ما هي الظروف والوضع اللي أنتم فيه ما يسمحش باحتضان خالص !
   
   معلش .. أنا مقدر احتياجك طبعا ..
   
   لكن لازم تحط في بالك إن الفترة لها حدودها .. وكم وارت الحدود من موجات مشاعر قد تغرقك بعد :)
   
   المهم ما يكونش طبعها الجفاء .. وده سهل يبان وتحكم عليه وتعرفه من اللي حواليها بالذات وتعاملها معاهم.
  
"
76019,"
   انا عندي فضول اعرف السؤال والله 😂
  ","

   بعينك
  
"
76020,"
   🌼🍬
  ","

   أنت أصيلة !
   
   وربنا هيكرمك ..
   
   شوفي بأه .. نكد كتير .. كتير لين يعرف غلطه ويسترضيك بالطريقة اللي ترضيك وتخليك ترجعي تقبليه تاني.
   
   وبرضه خديها مني اعذريه بجهله في الزاوية دي.
  
"
76021,"
   انا فشكلت لانه كان شكاگ من اول يرم خطوبه وعيشني في جحيم شهرين وفوق كل ده راح اتكلم عني بسوء لقريبي اللي وصله بيا من البدايه
  ","

   طيب .. فين المشكلة ؟!
  
"
76022,"
   انا متضايقه برضو مكملناش شهر خطوبه وحاسه انها هتتفسخ وانا ظالمه اللي معايا .. وخصوصا انهم ضغطوا عليا فيه .. مع انه شخص كويس جدا بس مش قادره اديله فرصه
  ","

   عشان طبعا حضرتك لسه متعلقة ب (العيّل) اللي عطاك الصابونة !
   
   عموما .. يا تعرفي كده تعقلي بسرعة وتركزي في الطريق (النظيف) الذي يسره لك ربك ..
   
   يا تاخدي قرارك وتسيبيه بسرعة؛ لأنك لا تستحقيه.
   
   (متعمد الشدة في الإجابة دي عشان زهقت منكن في هذه الشكوى المتهافتة، المكررة).
  
"
76023,"
   طب انا غير اللي بتسال انا فشكلت بعد شهرين عشان مكنش مهتم بيا و بيسبني بالايام زعلانه بس مكسور بخاطري و مش عارفه اعدي
  ","

   أنت خدت قرار صح.
  
"
76024,"
   مش عارف والله يا محمد
صدري مخنوق من اول ما بدأت ف الأمر ده
برغم فيها الطلبات اللي عايزها
في صراع جوايا
دي اول تجربة خطوبه يعني مخطبتش قبل كده وفركشت مثلا
  ","

   أظن إني عرفتك !
   
   وهتخذل فيك بجد يا صاحبي.
   
   عموما ..
   
   يا تعرف تكون رجل وأد المسؤولية وتخزي الشيطان ده.
   
   يا تعرف تكون رجل وأد المسؤولية برضه وتخلص الموضوع بسرعة.
   
   ورب يرزقها الأنسب، والأفضل .. ويرزقك.
  
"
76025,"
   كلية علوم😂ولا تمريض بالنسبة للبنات
  ","

   تمريض طبعا !
   
   بس تكون مستعدة للكارير.
  
"
76026,"
   🌼🍬
  ","

   اطلبي منه يوديك بيت أهلك تفصلي منه شوية !
   
   وأنت حاولي تعذريه لو هو كويس فعلا .. معلش، 90 % منهم أغبياء جهلة في هذه الزاويا للأسف.
   
   وهو لازم يبذل مجهود برضه في تجاوز هذا الموقف.
   
   ربنا يهدّي سركم.
  
"
76027,"
   مدايق
لسه اول شهر خطوبه وماشي ف الموضوع ومتوقع انه مش هيكمل وكل ما افتكر كده ادايق من نفسي وافتكر اني ظالم اللي معايا
مع ان كل حاجه ماشيه كويس
مش عارف اشيل الفكره دي من دماغي ومسيطره عليا
  ","

   توقعك ده بناء على إيه ؟
  
"
76028,"
   لا والله ما دورت كان قد اهداني هاتفه الجديد واستعمل هاتفا قديما. شيخ سألتك  كمان مرة اتمنى تقدر ترد.. يعني نسمع انه لازم نخلع بهاي الحالات؟؟رايك
  ","

   مش في حالة العزيمة وصدق التوبة !
  
"
76029,"
   انا وصديقتي بينا مشاكل وتقريبا قاطعين علاقتنا مع بعض وعمها توفي اتصل اعزيها !!
  ","

   فيه مواقف لو ما تجاوزناش فيها الخلافات = تبقى قلة مروءة !
  
"
76030,"
   اختي هتتجوز اننهرده، عايزين دعوات من صحبه الجنه❤️
  ","

   دعوات (قرديحي) كده !
   
   طب ده حتى اليوم الإثنين والصيام يحب الشوربة واللحمة .. أوي.
   
   ربنا يسعدها ويتم عليها بخير ..
   
   وعقباك .. عقبالكم جميعا.
  
"
76031,"
   انا بنت ومبحبش التدوير في الموبايلات بشوف ان ممكن الواحد يعمل ذنب ويتوب عنه واللي قدامه يكشفه وميعرفش اللي جواه ايه
  ","

   صح.
  
"
76032,"
   هو لما وحدة تزور وحدة متزوجة لازم تقول لزوجها قبل دخول البيت ولا بعد ما تدخل البيت ويعرف الزوج ساعيتها بقول لمرته إنه لا تدخليها البيت مرة تانية ؟
  ","

   تستأذنه قبل ما تيجي !
   
   فلانة جاية تزورني ..
   
   حقه يأذن لمن يدخل بيته، ومن لا.
  
"
76033,"
   يا شيخ كنت ببعتلك عشان اقولك أدعيلي اني اطلع الأولي علي دفعتي في السنتين ونص الفاتوا 
انا طلعت الأولي بعد سنتين ونص تعب ومرمطة ودعا بجد عايزة اقول للناس متيأسش من الدعاء ابدا
  ","

   وبعد الدعاء اجتهاد وأخذ بالأسباب !
   
   كل البركة .. ربنا ينفع بك 🌹
  
"
76034,"
   سعيدة جدا مع خطيبي،كشفت في سجل هاتفه مشاهدت اباحية،واجهته اقسم ان من٣شهور فقط وانه ليس مدمن وكان يتوب.بات يعلم بداخله انهذه مشكلة خطيرة لذاتها وعواقبها،ببساطة استمر حتى كشفت ذلك(خطبنا من شهر)اقسم لي امام الله ان لديه ارادة قوية جدا وانه يعد الله قبلي انه لن يكرر ذلك لعلمه حرمتها وتاثيرها،هل اتجاوز
  ","

   كأن شيئا لم يكن.
  
"
76035,"
   ايه حدود كلامي مع خطيبي وع العلم انه مسافر ومشفتهوش غير مره من وقت ما اتخطبنا ومش هيجي غير ع الفرح علطول 
وهو عايز اهتمام وحاجات كده وانا شايفه انو حرام اتكلم معاه اصلاً
انا صح ولا غلط ؟؟
  ","

   السيناريو ده كله غلط للأسف !
   
   نظام شهر خطوبة .. ونتعرف عالبعد .. وينزل للجواز ويتقفل عليكم باب وأنتم لسه أغراب = نظام مأساوي.
   
   طب والغربة والإجازات والظروف والمصاريف ..
   
   كل ده مقدره !
   
   لكنه يبقى نظاما مأساويا.
  
"
76036,"
   اتمني حضرتك تجاوب علي سؤالي 
انا للأسف حبيت واحد وعملت كل اللي اقدر عليه عشان الحب دا يستمر ودلوقت خلاص طاقتي خلصت اني اعمل اي حاجة تانية 
وحتي لو حصل نصيب واتخطبت حاسة اني هظلمة معايا عشان مش هعرف احب تاني
  ","

   هتعرفي .. وهتلومي نفسك عالهبل اللي بتقوليه ده !
  
"
76037,"
   لو حد مش بيصلي سنين او يصلي ويقطع ودلوقتي انتظم الحمد لله وبيصلي كله ف وقته حكم قضاء الصلوات الفاتت اللي مش محصي عددها اكيد ارجو الرد للضرورة
  ","

   الفتوى التي أتبعها أن ينتظم ويثبت ويجتهد في النوافل فقط.
  
"
76038,"
   والصور اللى كنت بتغيظنا بيها يا شيخنا وانت فى امريكا 😂😂
  ","

   كل أكلات الدنيا ما تساويش عندي شوية المحشي والبط بتوعها !
   
   كل فسح الدنيا ما تساويش تمشيتي مع أبويا بعد ما نطلع من صلاة الفجر !
   
   الله المستعان.
  
"
76039,"
   شيء تأمل ألا تكتشفه والدتك؟
  ","

   أني أكذب عليها كلما سألتني .. طمني، أكلت ؟
   
   أن طعامها أفسد أشهى ما تقدمه المطاعم في مزاجي ..
   
   أني أفتقد قربهم .. للغاية.
  
"
76040,"
   بما ان حضرتك مش عايز توافق 😀
خد دعوة حلوة
ربنا يسترك دنيا و آخره و يستر اولادك و تكون انت و هما و نحن في الجنة أجمعين.
  ","

   آمين .. آمين .. آمين ..
   
   تصبحون على خير يا صحبة الجنة 💚
  
"
76041,"
   جزاك الله خيرا يا رب
  ","

   وجزاك ورضي عنك.
  
"
76042,"
   ي شيخ لو سمحت عايزة اسأل بعد اذنك وجاوبني ...انا ليه كل اماا اتعامل مع راجل احس بالامان مع انه بيبقا غريب عني وعايزااه يفضل جنبي ليه ...انا الشعور ده بيضايقني وبحس بنفور فيشخصيتي .. لي ده بيحصل ؟!
  ","

   عادي يحصل !
   
   احتياج عاطفي ليس ثمة ما يغذيه في حياتك.
   
   المهم تعرفي تسيطري عليه كويس .. جدا.
  
"
76043,"
   ولا هحبك بعدين بابا و ماما بيدخلونا في خناقتهم ووصلت للقسم و كادت ان تصل لرفع القضايا و ابي زير نساء و يرفض ان يتغير و يهددنا بالاموال و ما يماثله من أساليب الضغط و كان يريد ان يجهض اخي الذي لم يتجاوز عمره بضعة اشهر و تشاجر مع امي بسبب هذا
  ","

   محتاج دعم نفسي بصفة عاجلة !
   
   وبإذن الله هتبقى تمام.
  
"
76044,"
   الحمد لله ان حضرتك فاتح ي رب ترد علي سؤالي ي دكتور انا معجبه بواحد معايا في الصيدليه اللي بتدرب فيها وبجد بتمناه زوج ليا وبقيت بتمناه زوج ليا وبدعي ربنا دايما انه يكون من نصيبي انا تعبت ي شيخ لانه بيعامل الكل زي ما بيعاملني وانا بعامله عادي لان كلمه حضرتك دايما في دماغي غلي نفسك بس تعبانه ي شيخ بجد
  ","

   الحب من طرف واحد = عذاب لا بد أن ينتهي .. مهما كان الثمن !
  
"
76045,"
   كيف اهذب نفسي واخفف عصبيتي، اخاف انني فظًا غليظ القلب احيانًا!
  ","

   الحلم بالتحلم .. والصبر بالتصبر ..
  
"
76046,"
   شيخي السلام عليكم اعرف انك مشغول جزاك الله خيرًا لكن عندي هاجس و خوف اني حينما اتزوج سأهين و اضرب و اظلم من اتزوجها نصيحة بالله عليك يا رب ترد
  ","

   إيه سبب الهاجس ده ؟!
   
   وكيف تعاملك مع والدتك وإخواتك لو عندك ؟
  
"
76047,"
   يعني عادي ي شيخ انزل صوري محتشمه ع السوشيال!
  ","

   لا أحبه.
  
"
76048,"
   بالفعل تكلمت معها مسبقا في هذه الجزئيه وهي رحبت بالفكره وقالت إنها متفهمه وجهه نظري بس محتاجه وقت شويه لأنها متعوده ع كده من صغرها ...بس الوقت تقريبا طول شويه والتغيير طفيف ؟
  ","

   معلش .. يبقى الصبر والنقاش بلطف.
  
"
76049,"
   محتاجة رايك جدا. بعاني ف البيت من اهانة وضرب مبرح ادام ابي بنت ع 4 اولاد ليه لاتفه اتفه الاسباب وليه مقولش حاضر وبس واتهامات ! شايفة حلي ف الزواح من *اي* حد .بياجي ناس لكن القرار ده ادامه لسه ف 4 طب +اذي نفسي وبدني عايزة خلاص+خايفة اختارمن سجن لسجن*مع ان بعد سنتين الفرص احسن وبدل ظابط مهنة مطمنةاكتر
  ","

   دكتورة .. مدينة جامعية وتقعدي فيها طول الوقت !
   
   وما تسمحيش لحد يتجاوز حدوده معاك ..
   
   دخلي أعمامك .. أخوالك .. أي حد حكيم له كلمة على العيلة دي.
   
   ومفيش حاجة اسمها حل في الزواج (لأي) حد ..
   
   لا تستجيري من الرمضاء بالنار.
   
   المهم أنت ما تبقيش ضعيفة وتدافعي عن حقك كويس.
  
"
76050,"
   مينفعش اضربها ع قفاها بهزار و رخامة يعني ؟
  ","

   فرق أرجوك بين أختك وبين صاحبك !
   
   إلا لو قبلت إنها ترد عليك بشلوط .. هزار ورخامة برضه بتقبلها من صاحبك.
   
   عيب يا شباب .. فيه حدود للياقة والذوق ما ينفعش تتجاوز تحت أي مبرر.
  
"
76051,"
   بقالى ساعة منتطرة إجابة حضرتك ، انا لما بخاف م حاجة زى أن اكون كارهة الخير لحد بعمل ورقتين عليهم✓و× واطلب من الله يطلعلى الحقيقة فايدى وكتير بتطلع مش مريحة و بفضل زعلانة و متوترة و مهمومة الل انا بعمله دة وهم و لا ايه؟؟؟
  ","

   وهم وحرام.
  
"
76052,"
   رد يا مولانا ....سألت مرارا وتكرارا ولكن لم يصلني جواب ......عايز اقنع خطيبتي بمسح صورها الشخصيه من علي السوشيال ميديا ؟
  ","

   دي مساحتها الشخصية للأسف، ما دامت صور محتشمة زي ما بتطلع في الشارع !
   
   عن نفسي أنا مش هحب ده .. لكن ممكن أسيب فيه مساحة معقولة لها، مع بيان رغبتي في حده أو منعه.
   
   أما لو مفصلي بالنسبة لك فكان يجب تتكلم فيه من الأول خالص.
   
   عموما المناقشة بلطف وعدم اتهام أو فوقية ووصاية = هيجيب نتيجة كويسة جدا.
  
"
76053,"
   لو غلطت في أخويه ليه حق يضربني؟
  ","

   لا طبعا.
   
   مفيش رجل كريم = يمد يده على امرأة !
   
   ومحدش يقول:  ""واضربوهن"" .. القرآن أكرم من بلطجة الجبناء وضرب العربجية الذي تعودناه من الواقع الخسيس.
  
"
76054,"
   مش عارفه حضرتك هتشوف السؤال و لا لأ
انا مؤمنه جدا بأن ارادة ربنا مفروض نسلم بيها و ان مراده فوق مرادنا ، وان الدعاء عباده بس مش شرط يحصل 
بس احيانا كتير بقعد اقول لنفسي طب ليه كل ده ، ليه الموضوع مش ابسط من كده ، ليه اللى بندعى بيه ربنا يعملهولنا من غير ما نتأذي بأعتبار اننا ممكن نبقى بندعى بالشر
  ","
  "" ليبلوكم ""
  
  نحن هنا عبيد .. وقواعد اللعبة ليست على مزاجنا.
  
  الأسئلة إجبارية !
  
  من رضي = فله الرضا .. من سخط = فله السخط.
  "
76055,"
   ما رأيك بالسباحه في مكان مغلق للنساء وايضا الجيم؟؟
  ","

   زي الفل.
  
"
76056,"
   شخص بقاله سنتين بيتقدم لي و انا كنت ماجله الموضوع ده و خطب و محصلش نصيب و رجع اتقدم لي تاني و هو كويس بشهاده الجميع وانا محتارة مش عارفه اخد قرار و خايفه يجي حد احسن بعد كده
  ","

   الأحسن دايما موجود !
   
   زي ما هو ممكن يلاقي أحسن منك بكتير !
   
   الفكرة مين يناسبنا ونقدر نعيش معاه.
  
"
76057,"
   هل أنت ضد الحب؟ هل تعتقد أنَّ الحياةَ بلا حُبٍّ ممكنة؟
  ","

   أنا آخر حد يتسأل السؤال ده !
   
   أنا ضد تلويث الحب بهذه الأوهام التي تقتلون بها فراغ أيامكم.
  
"
76058,"
   هنا يا شيخ 💔💔
  ","

   لا يحجبك عن باب الله أحد !
   
   توبي وأصلحي .. وسيبي كل حاجة لوقتها.
  
"
76059,"
   انا وافقت وهو لا ياشيخ واتوجعت اكتر😅
المشكله رفضت كتير قبله ودا كان اول حد ارتاحله بالشكل ده😂
  ","

   ولا يهمك .. تعيشي وترفضي وتترفضي 😁
   
   حتى تجدي سعادتك .. بإذن الله.
  
"
76060,"
   هو ممكن الانسان يحفظ القران في شهر، ولا لا؟؟ 
يعني هل ممكن يكون في حفظ كويس خلال هالشهر او هالشي مستحيل؟ 
خلال شهر في مسابقة للقران كامل وحابة ادخلها، بس خايفة اسجل وما اقدر اكون قدها  .... سمعت قصة صحابي حفظ القران في شهر نفسي اعرف كيف عملها ""(
  ","

   مستحيل !
   
   وما تحفظيش القرآن عشان مسابقة .. احفظي القرآن عشان يحفظك.
   
   والمهم جودة الحفظ، والتطبيق والعمل .. مش الكم والعدد.
  
"
76061,"
   الكرامه ولا الحب ي شيخ محمد
عارفه ان السؤال حضرتك جاوبت عليه بس مش لاقيه الاجابه
  ","

   السؤال غلط !
   
   كلاهما لا ينفك عن الآخر ..
   
   وإن انفكا = فلا وجود لأي منهما.
  
"
76062,"
   والدي ميعرفش عننا اي حاجه بقالي 22 سنه امي بتتحنسه يتصل بيا لما ابقي مسافره..مش بقدر اتعامل معاه مش بقدر حتي اشوفه بتجنب الكلام معاه تجنبا م اني اخد ذنب ..مبيدنيش جنيه واحد بيقول لماما ال بنتك بتعمله ده مش هيخليها تكسب ف حياتها وهو معتقد ان اي مشكله بتحصلي انتصار ليه اني مش بتعامل معاه هو ده صح؟
  ","

   إن كان كما تقولين = الصح إن والدتك ما تتسولش منه لا اهتمام ولا اتصال.
   
   والصح إنك تعتبريه مات لين يفوق هو ويعرف ظلمه وجرمه.
  
"
76063,"
   هما كمان بيزعلوا لما نمشى فى الصالون يا شيخ طيب افرض انا رحت لولحده منقبه ولما شفتها معجبتنيش استنى ايه؟ !!!
  ","

   ولا حاجة !
   
   بس احرص يكون ردك مهذب ولطيف .. واحرص إنك لازم ترد ما تسيبش الناس منتظرين.
   
   المعلومة الجديدة بأه إنهم عادوا بيسموه زواج مصونات !
   
   جمع مصونة.
   
   بس السائلة ضافت ألف فما فهمت ..
   
   وده رد على الناس اللي بيهاجموا الزواج بعد تعارف وكده.
   
   ورأيي إن الطرفين مأفورين الحقيقة !
  
"
76064,"
   يا شيخ محمد هل يجوز الإشتراك مع الخطيب في عمل قناه علميه على اليوتيوب وبالتالي هل يجوز مراسلتي معه في أمور تخص هذه القناه وفي أمور أيضاً تخص دراستي علماً بأننا في كليه واحده؟وهل يجوز ليا أكلمه من قبيل التعارف ؟ وأباركله لو نجح؟
  ","

   ما هو مش معنى التزام الحدود إنكم توصلوا لهذه الدرجة من الوسوسة الساذجة والجليطة أحيانا كمان !
  
"
76065,"
   اما جبت ٩٠% وابويا بيتفاخر بيا ف المنطقة 😂
  ","

   أهو ده أب بيعمل الطبيعي على فكرة !
   
   عافيتك وسلامتك ودينك = أغلى من الدنيا واللي فيها ..
   
   وحقه يفرح ويحمد ربنا على النعمة.
   
   لكن عشان الوسط الظالم الجاهل اللي عايشينه ده = فبابا عملة نادرة تحطيه على راسك ما حييت.
  
"
76066,"
   ابن عمى قالى انه عاوز يخطبنى قولتله عندك بابا رجع قالى ظروفى مش هتسمح اخد خطوه زى دى بما انه كان لسه متخرج وانا كنت فتانيه كليه..حاليا بتعامل معاه عادى بحكم شغلى بس انا حاسه بحاجه ناحيته وعارفه انه بيحبنى بس انا عارفه ان ظروفه صعبه انه برضو ياخد خطوه
  ","

   عادي جدا .. غلّي نفسك وطنشي !
   
   اللي ما يحاربش عشانك = لا يستحقك.
   
   واللي ظروفه أصعب منه = الله يرزقك بالأفضل، ويرزقه.
  
"
76067,"
   جواز ماصونات وقعدنا رؤيه شرعيه ووافق وانا وافقت والمفروض ياجي علشان الاتفاق على معاد الخطوبه ومجاش اتوجعت
  ","

   حد يتوجع على جواز ماصون برضه ؟ 😅
   
   طبعا غالبا قصدك صالونات ..
   
   عموما ما تعرفيش الخير فين .. انسي.
  
"
76068,"
   طب انا عندي 18 سنه وحاسه اني بحب شاب بس عمري ما قولتله يعني هو اصلا ميعرفش ودايما بقوا ان وهم واني مش بحبه بس بكتشف اني غلطانه واني بحبه اعمل اي
  ","

   أنت مش غلطانة ولا حاجة !
   
   ده فعلا مش حب .. ده تضييع لأجمل أيام حياتك في وهم فاضي بس.
  
"
76069,"
   يا شيخ محمد أنا جبت ٩٦٪ فى ٣ث ومن يوم النتيجة محدش راضى يكلمنى ولا بابا غير ناس معدودة وبابا لما أكون قاعده فى اوضه ميرضاش يدخلها كأنى بقيت عار ونفسيتى تعبانه 💔
  ","

   طنشي !
   
   أنت عملت اللي عليك .. ومتفوقة كمان ..
   
   الكليات دي بأه أرزاق مكتوبة .. ربنا يحفظك.
  
"
76070,"
   يا شيخ ايه المواضع الزوجه المفروض تغير علي زوجها فيها وتبينله انها غيرانه وايه الحاجات الي عادى ممكن تفوتها
عشان انا بحس اني غيوره جدا وممكن اخنقه ، وبرضو خايفه يسوق فيها اللى هو سكتناله دخل بحماره 😂😂
انا عارفه ان السؤال غريب بس الموضوع محير جداا
  ","

   عيب !
   
   ما تكرريش السؤال بالطريقة المستفزة دي ..
   
   وعموما أنا مطنشه لسببين:
   
   - الأول: إنك يبدو لسه مخضتيش التجربة أصلا والسؤال يكشف نوعا من قلة نضج ستكسبك إياه الأيام.
   
   - الثاني:  خضت التجربة جديد، وهو هيعرفك حدودك بنفسه حسب ما يتحمل، وما ليس كذلك.
  
"
76071,"
   في أولي ثانوي بس والله دايمًا بقول انه اعجاب ودايمًا بستغفر وقلبي وجعني من كدا وتعبت بجد
  ","

   توقعت !
   
   لسه بدري جدا يا بنتي عالهم ده كله.
   
   عموما غضي بصرك واقطعي أي وسيلة تواصل تخليك تشوفي له حاجة ..
   
   ولازم تعرفي إن ده مجرد (وهم) نشأ من اقترانه بالفراغ العاطفي الطبيعي في سنك ده ومرحلتك دي.
   
   واسمعي ده:
   
   غلّي نفسك
   

    https://www.facebook.com/m.atiia.soliman/videos/1305808432832332/
   

"
76072,"
   How do you behave with people you don't like?
  ","
  Ignore.
  "
76073,"
   الحمد لله ان حضرتك فتحت انا أعتقد انك مشوفتش رسالتي بس عارفة ان حضرتك عندك رسايل كتير فربنا يعين حضرتك بس ممكن بس حضرتك تنصحني زي بنتك أنا بحب واحد من تلت سنين ودايمًا بغض بصري واصلًا حتي قبل الإلتزام كنت عنيا علي الأرض وعمري مبينت أبدًا بس بحاول أطلع الحب دا عشان بجد بحس ان ربنا مش زعلان مني:(
  ","

   أنت عندك كم سنة ؟
  
"
76074,"
   شخص اشتقت له♥️
  ","

   لسه كاتب دي في مذكراتي .. كنوع من الأمل !
   
   My lonely days are over.
  
"
76075,"
   السلام عليكم
بقول لزوجي بعدحدوث خناقةبسيطة
اومال لوبطلب منك مثل ماتطلب اختي من زوجهااو مرات اخويامبتعمل مع زوجها كداولا حتي صاحبتي مابتعمل مع زوجها 
مع العلم ان الزوجةلاتقصد انهاتدايقه 
القصدانهاتفهمه انها مش بتطلب منه اي حاجة او تضغط عليه عكس اللي اتذكرو فوق مابيعملو 
هل دي تعتبر معايرة للزوج ؟
  ","

   حقوق كتير جدا بتضيع لمجرد عدم إحسان المطالبة بها !
   
   أو كما يقال:  أخذ الحق صنعة.
   
   طريقة مستفزة تخلي الخناقة البسيطة مشكلة كبيرة طبعا !
  
"
76076,"
   مساحة ..
  ","

   قواعد في الابتلاء:
   
   - لا أحد (نعم؛ بالعموم والشمول) .. لا أحد تخلو حياته من ابتلاء ما.
   
   - حقيقة السعادة تكمن في القدرة على التعايش مع هذا الابتلاء، وجعله نبراس نور على درب الجنة.
   
   - طبيعة الابتلاء أن يكون في أكثر ما تحتاج !
   
   لذا ليس منطقيا أن تتعامل معه بمبدأ:  "" بس لو مكنش في دي "".
   
   - هناك أناس يمنّ الله عليهم بالعوض في الدنيا ليتحول باب جنتهم من الصبر إلى الشكر (مع إمكانية طروء باب جديد) .. وهناك من صفقتهم واضحة: ليست لكم الدنيا .. فاصبروا، والجنة قريبة !
   
   - من أكبر ميزات الابتلاء ذلك السلام النفسي الذي ينبت على ضفاف الحزن !
   
   أتذكر يوم كان يطيش عقلك بمجرد تصور فقد شخص أو شيء ما ؟!
   
   حسنا .. كل أو غالب ما كنت تخافه = قد لقيته وذقته ..
   
   فاطمئن .. الحياة دوما تستمر.
   
   - الابتلاء يضع الدنيا في موضعها الصحيح بتصورك .. فتجيد بعدُ أن تستمتع بالمتاح، وتقتصد في آمالك.
   
   - الإيمان يبين عند الابتلاء، لا الرخاء !
   
   وعبادتك في الرخاء هي الأساس الذي تبني عليه ثباتك وقت الابتلاء.
   
   - سل الله العافية دوما .. لكن فوّض له في كيفية هذه العافية، ولا تخلط بين اليقين والرضا، وبين ضعف وسخط تغلفه بإصرارك على خيار واحد؛ كأنك تخبر الله -حاشاه- بما يجب أن يفعل !
   
   - كل ابتلاء دون الدين = هيّن .. والله هيّن.
   
   يعني ما دمت مسلما ترجو الخلود في الجنة التي تنسيك الغمسة فيها كل بؤس = فلا بأس.
   
   - في جلسات سمر الجنة سنذكر كل هذا ونبتسم له .. لا تغب عن بالك هذه الفكرة.
  
"
76077,"
   لماذا تبدو بعض تصرفاتنا غريبة ؟ مثلا  نريد شيئا بقوة ثم نتصرف بما يناقض إرادتنا
  ","

   قيل لأعرابي: بم عرفت ربك ؟
   
   قال: بنقض العزائم وصرف الهمم !
   
   كم من أمور عزمنا عليها، ثم نُقض سعينا مع اللحظة الأخيرة .. كم من همم جمعنا عليها النية، ثم صُرفنا عنها .. بلا سبب واضح ..
   
   غير أن الله شاء.
   
   كم من عواقب وُقيناها، رغم أننا طالما رجوناها بالدعاء ..
   
   مسار حياتك كله يؤكد لك أنك عبد .. لا يملك لنفسه شيئا، في السراء والضراء !
   
   والرضا -على كل حال- جنة استغناء.
   
   اللهم أحسن عاقبتنا في الأمور كلها، وأجرنا من خزي الدنيا وعذاب الآخرة .. يا أرحم الراحمين.
  
"
76078,"
   يا رب ريح بال عبدك محمد عطية ...
إجابات حضرتك اليومين اللي فاتوا مبينين ان حضرتك متدايق.. 
عارف لما بتبقى مهموم بتعمل ايه؟؟ 
عوم و اتمختر ..عوم و اتمختر ..مختر مختر ..عوم و اتمختر 😂💚
  ","
  😂
  
  ربنا يسعد قلبك.
  "
76079,"
   علشان تعليقات الشباب او رسائلهم الخاصة ليها مش عاجبها ودة لانها بتحط صورها على الانستجرام وعموما هية مش محجبة
  ","

   التناقض في أبشع صوره !
   
   يعني رايح لواحدة مش محجبة ومتوقع تصبر عن عدم نشر صورها وتلقي التعليقات عليها ازاي !
  
"
76080,"
   اخويا خاطب من ٦ اشهر وطلب منها تقفل كل حساباتها على الانستجرام وتلغي اي شباب زمايل او قرايب او اى حد كانت تعرفة... اكتشف من اسبوعين انها ليسة فاتحة مجال لكدة 
سؤال يكمل ولا لا.... ارجو الإيضاح
  ","

   هو ليه طلب كده ؟
  
"
76081,"
   البدايات أحلي؟
  ","

   بل الاستمرار الأنيق.
  
"
76082,"
   ي شيخ محمد انا بتجيلي مسجات ع ماسنجر وصراحه وفون بشعه بشعه حرفيا من بعد اربع سنين مش ساايبني ف حالي ي شيخ و دايما يتكلمو علياا انا عارفهم بس انا بعيد عنهم جدا والله انا قويه و دايما بعدي وبقوم وبنجح بس المرة دي جالي اكتئاب وكنت بفكر انتحر من اللي بيعملو معايا تعبت والله💔
  ","

   تعملي بلوك بدون ما تقري !
   
   وتتعاملي معاهم زي نباح كلاب الشوارع .. وما تتهزش لك شعرة.
  
"
76083,"
   هو ازاي بيقولك يا محمد كده عادي 

محبتش ده خالص 😶
  ","

   منا محمد !
   
   وعادي !
   
   وحبتها !
   
   مش تواضع ولا حاجة .. بس مفيش إساءة خالص.
  
"
76084,"
   هنا ياشيخ 📿📿
  ","

   تحمدي ربنا إنه نجاك، وتعرفي إنه أراد بك خير !
   
   ربنا دبر لك وأعانك ..
   
   ده شعور في حد ذاته يسندك كتير.
   
   اسمعي ده:
   

    https://www.facebook.com/m.atiia.soliman/videos/1454248847988289/
   

"
76085,"
   ماذا إن وصلت لمرحلة العشق؟
لو لم استطع رؤية غيره؟
ان يكون بيه عيوبا قاسية واحبها؟
ماءا لو لم ارى رجل غيره؟
هو لايعلم حبي خشيت أن اعصي الله فابتعدت ..ولكن ما زال قلبي يعتصره الحنين

ماذا لو انتظرته في الجنه؟
هل سيكأفئني الله به؟
  ","

   ماذا إن رحمت قلبك وأفقت من كل هذا الوهم الساذج ؟!
  
"
76086,"
   لو سمحت يا شيخ 
انا مكنتش منتظمه ف الصلاه ابدا 
من فتره انتظمت بفضل الله ، بس بحس انها مش بتتقبل ليه .. 
دايما عندي شعور انها مش هتتقبل 
اعمل ايه ؟
  ","

   الشيطان مش لاقي حيلة يصدك بها إلا الوسوسة الخايبة دي !
   
   اثبتي وأبشري.
  
"
76087,"
   انا كل خوفي ي شيخنا ان اسلوب الناس دي يخليك تزهق مننا ف فترة وتسيبنا 🙃
  ","

   لولا أني أرجو صحبتكم فعلا في الجنة = كنت عملتها من زمان !
   
   وده اللي مش هيخليني أعملها بعدين ..
   
   اللهم القبول، خالصا لوجهك.
  
"
76088,"
   في ماذا تجد راحتك وهدوء نفسك؟
  ","

   في خلوة أنس قدسية.
  
"
76089,"
   بعد إذنك يا محمد
ممكن الاضطرابات النفسيه تؤثر على مرحلة الخطوبه يعني القلق والخوف من أن العلاقه تفشل وهواجس من دي
برغم أن الطرف التاني فيه المواصفات المطلوبه
وايه اللي ممكن يُتبع في الحاله دي؟ 
ولك جزيل الشكر
  ","

   هو مفيش حاجة بتأثر أصلا أد اللي ذكرته !
   
   التعامل الأمثل إنك تعتبر مع المشاعر دي على أنها عابرة، من طبيعة المرحلة.
   
   وما دام فيه قناعة عقلية مؤهلة لميل عاطفي = ما تقلقش.
  
"
76090,"
   مين لأول مره تلاقي الشيخ محمد عطيه فاتح وهي فاضيه ناااااو 😌😌😌😌
  ","

   برضه مش هيرد !
  
"
76091,"
   جارنا مات من كام ساعة و هيصلوا عليه العصر
غرض السؤال تدعيله و لأهله * بخاصة زوجته و أولاده اللي أكبرهم في ثانوي * و المتابعين يدعوله بس.
  ","

   الله يرحمه ويقبله .. وأموات المسلمين ..
   
   ويصبر أهله ويحسن عزاءهم.
  
"
76092,"
   لو سمحت ياشيخ لو فيه عريس متقدم وانا مش متقبلاه شكلا ده حرام كده ولا ده من حقي؟
  ","

   حقك !
   
   واللي يقولك ظلم وحرام = جاهل.
  
"
76093,"
   من متابعة حضرتك حصلت علي إجابات لأسئلة كتير مسألتهاش،وبكون سعيدة جدا لما حد بيرتاح  بالإجابات دي 
جزاك الله خيرا
  ","

   أكثر الله من أمثالك.
  
"
76094,"
   طب تصدق إني متابعك من 3 سنين وعمرك مارديت عليا ومازعلتش ! 🤣🤣🤣🤣
مازعلتش منك بس بزعل إني مش عارف أوصل لردك
واصلك إحساسي ! 😂
  ","

   واصل 😘
  
"
76095,"
   عشان مقدرتش اتأقلم فعلا حاولت بكل الطرق احاول اتقبله واقول إن ده اختيار ربنا ليا بس للاسف فشلت وفسخت عشان مظلموش معايا ويشوف حياته
  ","

   ممتاز !
   
   يبقى انسي خلاص ..
   
   يأتيك خير منهما بإذن الله.
  
"
76096,"
   ماذا تريد الان
  ","

   الأمان.
   
   أريد أن يكون ما بقي من عمري هادئا .. حتى ألقى الله مرضيا.
  
"
76097,"
   انا بحب واحد وهو كذلك بس اتفقنا اننا منتكلمش وان نسيبها كده عشان منغضبنش ربنا وأنى هستناه لحد ما يقدر يتقدم بس غصب عنى اهلى غصبونى اتخطب لواحد ومكنتش طيقاه وحاولت اتقبله مفيش قبول خالص لحد ما قررت افسخ الخطوبه وبعد معاناه عملت ده ودلوقتي الى بحبه فكر انى اتخطبت بموافقتى وبعت قالى أن كل شيء انتهى !
  ","

   أنت فسخت خطوبتك عشان ما قدرتيش فعلا تتأقلمي .. ولا عشان التاني يتقدم لك ؟!
  
"
76098,"
   بصراحه طمعنين فيك ف ال مش بيطول حاجه منك بيزعل 😂 وسامحهم بقي
  ","

   الصراحة الموضوع بأه زيادة والله !
   
   أنا بطنش كتير .. وبقول اعذر وعشم وكده ..
   
   لكن فعلا فيه كلام يكسر النفس.
  
"
76099,"
   حضرتك مش بترد ليه ياشيخ ..
  ","

   معلش !
   
   أصلي مش باكل ولا بشرب ولا بنام ولا بروح شغلي .. ولا عندي همومي ومشاغلي ..
   
   تخيل !
   
   قاعد بس أجاوب عالآسك .. فقلة أدب مني فعلا إني مردش على 300 سؤال بستقبلهم يوميا كحد أدنى.
  
"
76100,"
   بشكر حضرتك علي عدم الاجابه ولا اريد اجابة بعد الان ..
  ","

   العفو !
  
"
76101,"
   قول حاجة المديرين اللي بيستحلوا تعب الناس ومبيوفوهمش حقهم يا شيخ.
قلهم،
حسبي الله ونعم الوكيل فيهم.
  ","

   قالها النبي -صلى الله عليه وسلم- :
   
   "" اللهم من ولي من أمر أمتي شيئا فرفق بهم، فارفق به .. ومن ولي من أمر أمتي شيئا فشدد عليهم، فاشدد عليه "".
  
"
76102,"
   اقسم بالله ملتزمة طول عمري ولم اعرف احدا قبل زوجي ولكن ظهور السوشيال ميديا في حياتي قلبها رأسا علي عقب فأصبحت علي علاقة باحدهم نت وهاتفيا. اتوب وارجع ويسترني الله حتي الان.. حتي ثقلت عليا التوبة ولا أري رجوعا من الطريق..وأخاف من فضيحة اشد منها قوللي حاجة تخليني انهي العلاقة دي فورا بالله عليك استاذي
  ","

   عودي لله سريعا قبل إن تستنفذي رصيد الستر !
   
   ربنا رحيم، وبيمهل العبد علّه يفيق ويرجع ..
   
   اقفلي الزفت ده تماما وابعدي عنه فترة طويلة لين تعودي لإيمانك ومناعتك.
   
   وفكري كويس في عاقبة ما أنت فيه .. دنيا وآخرة !
  
"
76103,"
   انا عقلنيه هو عاطفى هننفع مع بعض
  ","

   لو قدرتم توصلوا لمساحة وسطى مريحة لكليكما !
   
   أما لو كل واحد فضل في منطقته وعايز التاني يجيله = هتتعبوا بعض .. ولو بعد حين.
  
"
76104,"
   حضرتك انا نفسي اقرأ صحبه الجنه قلبي متشوق ليه من كتر كلام الناس عنه حبيته من قبل ما اتفصح الكتاب حتى من الكلام بس حاولت كتيير ادور عليه مش لقياه خالص لأن انا طبعآ من اسيوط 😭اللي مبتجبش اي كتب دي اصلا خالص ومافيش اي فرصه أن انا قريبا انزل القاهره مش هيتوفر عندنا  حضرتك قريبا في أسيوط 🌸
  ","

   راسلي دار البشير = تصلك نسختك من خلالهم بإذن الله.
   

    https://www.facebook.com/Dar.Elbasheer1987/
   

"
76105,"
   خطيب اختى بيقولها اسلوبك مبسط جدا ومينفعش تتعاملى بالطريقه ده مع الناس وبيعلق على اسلوبها ومعاملتها مع اخواتها 
هى اسلوبها بسيط فعلا وعبيطه جدا 
وبتتراضى بسهوله فهل ده حاجه لازم ناخد فيها موقف؟!
  ","

   تاخد موقف بإنها تتعلم وتطور من نفسها !
   
   عشان نفسها .. مش عشان حد.
   
   وما تسمحش برضه إنه يفضل حاططها في زاوية النقد وتكسير المجاديف ..
   
   وهنا أستدعي هذا الكلام للمبدع محمود توفيق وأختم به اليوم:
   
   كان لي صاحب عندما خطب كانت خطيبته تطلعه على كراسة الرسم وقد رسمت فيها أوزة وبطة كطالبة ثانوي صغيرة.
   
   وكان يضحك ، ويهبها ثقة في نفسها، حتى صارت بعد الزواج ومرور السنين، تخطط معه وأحيانًا ما يكون رأيها أصوب من رأيه.
   
   الرجل هو الذي يعطي دفعة نمو عقلي ونفسي لزوجته ، أو يجعلها خاوية للأبد.
   
   ونصيحتي إلى أي شاب اقترن بشابة صغيرة في السن يشعر بفارق في التفكير بينه وبينها أن يهبها ثقة في نفسها، ويقدرها، فإن الشابة تكبر وتنضج وتتفتح إذا ما عوملت بتقدير، أما التي سيدير زوجها وجهه عنها لأنه يشعر بأنها خاوية، ويبدو عليه الندم، فستفقد ثقتها بنفسه، وتنطفئ، وتهزل روحها، وتبدو أمامه أكبر قليلًا من طفلة، طفلة حزينة تقوم بالواجبات المنزلية.
   
   ارعوا من عندكم برجولة ونبل، واجعلوا الواحدة منهن تشعر بأن حلالها يثمِّنها، ويقدِّرها، وأنها تفتَّحت في حديقة رجولته.
   
   #بيت_طيب
   
   -------------------------------------
   
   تصبحون على خير يا صحبة الجنة 💚
  
"
76106,"
   انا من جوايا مش فرحانه بس هو صعبان عليا هو محترم وطيب بس مفيش سبب انا ال حاسه بخنقه
  ","

   الله يهديك !
   
   تردد وقلق طبيعي جدا بييجي للكل كلما اقترب الزواج ..
   
   انسي وطنشي وافرحي .. والزمي الأذكار والرقية اليومين دول.
   
   ربنا يسعدكم .. ويتم عليكم بخير ..
  
"
76107,"
   😃😏😴😌💚📱🎡🎮📻🍵🍗🍋🍒🎳👓📚⚽🗽 الشيخ محمد فى ايموشنز😂
  ","

   ههههههه
   
   you made my mood.
  
"
76108,"
   انا عازرك ...
بس نفسى ترد عليا مره من عشرات المرات.
ربنا يباركلك💙
  ","

   حقك عليا.
  
"
76109,"
   الحمدلله ان حضرتك فاتح ارجوك تجاوبني فرحي كمان عشرين يوم وحاسه اني مش مرتاحه ومش مبسوطه وعايزه اخد قرار اني افسخ الخطوبه بس خايفه اني اكون بظلمه هو جاب البدله كده هكسر بخاطره هل هيجي يوم ويتكسر خاطري اعمل ايه !!!!!!!؟؟؟؟؟؟؟؟
  ","

   وأنت سايبة نفسك لغاية دلوقتي مش عارفة تاخدي قرار !
   
   أنا ملّيت الحقيقة من ضعفكم وترددكم ده.
   

   إيه السبب ؟
  
"
76110,"
   بعاتب خطيبي انو مسئلش عليا راح اتعصب وزعق عشان مامته كانت تعبانه وبعدها بشويه اعتذر 
 المفروض اتصرف ازاي ف المواقف دي ولا عصبيته 
دي  تخليني افكر ف الفسخ
  ","

   يعني مامته تعبانة !
   
   فأنت بدل ما تطمني عليها وتدعميه = تقومي تلوميه إنه ما سألش عنك !
   
   وكمان يعتذر = تقومي ما تقبليش.
   
   ارحمنا يا رب ..
   
   عموما عصبيته في هذا الموقف مبررة في نظري .. أما لو ده طبع فيه دايما فممكن تتعايشي معاه مقابل مميزاته وقدرتك على إنك ما توصليهوش لها .. أو فالقرار قرارك.
  
"
76111,"
   ما تيأسي .. صحبيتي تطلقت وهي عمرها ١٨ سنة وما كان الها شهر متزوجة .. وربنا أكرمها بشخص أفضل من الأول بكثير رغم انه الأول لما سألوا عنه مدحوا فيه !
  ","

   نصيب وأرزاق !
   
   ومش كل اتنين كويسين ينفعوا مع بعض.
  
"
76112,"
   ي إلهي !!هو في امهات واخوات كدة !!
ربنا يصبركم
  ","

   فيه أزفت من كده للأسف !
   
   احمدوا الله على العافية.
  
"
76113,"
   طب والفضايح اللي عاملينهالي حتي وصلت لاهل جوزي اتعامل ازاي مع الناس تاني بقيت حاسة نفسي ع راسي بطحة والله
  ","

   ولا تتهزي !
   
   دايما قولي:  يا رب أنت تعلم.
   
   وهو قادر سبحانه يبرأ ساحتك، وينصرك.
   
   معلش ابتلاء .. وثمرته خير بإذن الله.
  
"
76114,"
   يا شيخ ..في واحدة حابب اتقدم لها ..ما شاء الله سمعتها حلوة و متدينة و الكل يشهد باخلاقها ...بس بتلبس بناطيل (مش ملتزمة بالحجاب الشرعي ) و دا شئ مش حابه ...اتقدم و اطلب منها تغير لبسها مع العلم انا بحبها و اتوقع انها تقبل ..و لا ابعد ؟
  ","

   تقدم واعرض بعد حصول القبول .. بهذه التفاصيل = يُرجى خيرها بإذن الله.
  
"
76115,"
   شيخ كلامك ونصيحتك لمطلقه بعمر الورد؟! 💔
  ","

   الطلاق لا يمنع استمرار الورد في الحياة !
   
   ولعل سقيا خير .. تأتيه من عند الله.
   
   المهم تتعلم من التجربة، ولا تتأثر بكلام أحد؛ فغالب كلامهم ييبس الجذور في أعماق الروح.
  
"
76116,"
   غ.س انا طيب نفس اللي حصل معاها حصل معايا بس الفرق انا معملتش حاجة ومتجوزة يعني محصنة واهلي اتبلوا عليا بالحاجات دي وخصوصا اختي وامي ويشهد الله اني بريئة برائة السيدة عائشة ومريم
  ","

   أكثري من:
   
   حسبي الله ونعم الوكيل !
   
   وبس.
  
"
76117,"
   خطيبي يوم ابقي مرتاحه ويوم لا بسبب تصرفاته وغيرته الزياده عن اللازم لدرجه انها بتبقي من اعمامي او محارمي ولما اقوله انهم محارمي يقولي ميخصنيش ولما يعمل حاجه تضايقني فعلا وازعل يقولي انتي نكديه نفسي اخد قرار ف الموضوع بس مش عارفه اعمل ايه وكلمته كتير يقولي انا كدا ومبتغيرش
  ","

   الراجل واضح !
   
   كده وما بيتغيرش ..
   
   يا تتأقلمي .. يا تفسخي.
   
   الضعف عن القرار = دي مشكلتك أنت.
  
"
76118,"
   انا وواحده بنحب بعض لكن اتفقنا  أن ده حرام وقالتلي البدايات  الي مش بترضى ربنا  نهايتها مش هترضى صحابها  ووققنا كلام خالص اتفقت أن هيحصل حاجه كمان سنتين  بس اعمل ايه طول الفترة دي  بتوحشني جدا ياشيخ
  ","

   اثبت .. واختبر صدقك في لجنة الأيام !
  
"
76119,"
   كنت بكلم واحد اختي شافت الشات وقالت لواحده فالعيله ومن واحده لواحده العيله كلها عرفت وكلهم بيبصولي بنظره وحشه اوى ويعلم ربنا اني توبت عالذنب دا من جوايا حتى امي ف وسط كلامنا بترميلي كلام يوجع واختي انا مبقتش قادره اتعامل معاها نفسي اتقفلت منها وعايشه حياه مليانه بحزن وحسره
  ","

   كل ده أهون من فضيحة القيامة !
   
   عاملي ربنا وما عليك منهم.
   
   القلوب بيديه .. والناس = تراب.
   
   الأيام هتنسي وهتتصلح الأمور ما تقلقيش.
  
"
76120,"
   ايه حدود بر الوالدين يعني لو حد فضل حياته كلها أهله ياذوه نفسيا وضرب مبرح وحاجات كتير ومن قريب أهله اتغيروا بس هو مش قادر ينسي ولا يتعامل وبقي في حواجز اه بيتعامل كويس بس بيتجنبهم وواخد جنب وحتي لما أتكلم معاهم شايفين انه مكبرها وينسي بقي ويعديها، هل هيتحاسب وهيتحاسب علي مشاعره
  ","

   لا .. مشاعره مش بإديه !
   
   لكن المعاملة لازم تفضل كويسة.
  
"
76121,"
   مش حلوة على فكرة وكل الزمالكوية زعلانين بجد 😏
  ","

   كلكم حبايب قلبي 💚
   
   أنا بهزر بس 🙃
  
"
76122,"
   طيب الحمد لله ..
  ","

   ضباط وهاكرز وشباب زي الورد عرضوا وسائل كتير للمساعدة ..
   
   وبأمر الله يتحل الموضوع.
   
   ستركم الله جميعا في الدنيا والآخرة ..
   
   عاجز عن الشكر 🙏🏼
  
"
76123,"
   انا عندي حرس ممكن يعملوه معاه الواجب
ومتخافش هتبقي قانوني
  ","

   الله يرضى عنك ..
   
   راسلني فيس بالله.
  
"
76124,"
   طيب ألخص حلولكم اللي عرضتوها ..
  ","

   1) الدعاء: وده لا خلاف عليه، دائما أبدا ..
   
   قادر ربنا يهديه ويحول قلبه .. أو يشله ويبليه ويشغله بنفسه.
   
   2) مباحث النت: أول مرة أسمع عن الفرع ده .. بعضكم بيؤكد إنه حال ناجع وسزي، وبعضكم بيقول حباله طويلة وأهلها بيعرفوا.
   
   3) هاكر:  وده مش كافي كما بينت.
   
   4) ذكرتم اسم شخصين:  واحد منهم أصلا سمعت عنه مشاكل قريب في تحرش وغيره .. والثاني مش عارف فعلا ثقة ولا لأ !  اللي هو  (م. س.)
   
   5) وده حل رجولي وعملي بامتياز: وهو استدراج الحيوان وتهديده بالطريقة المناسبة حتى ينساها وينسى اسمه بالمرة. بس ده محتاج حكمة كبيرة في تنفيذه.
   
   6) وده الحل اللي بأيده أصلا في الحالات دي:  تعرف أحكم أهلها .. مهما ييجي من طريقهم = أهون بكتير. وهما هيتصرفوا ..
   
   لكن للأسف بعض الأهالي بيخلي المصيبة مصايب مضاعفة.
   
   الله المستعان على الغم اللي جاي آخر اليوم ده.
  
"
76125,"
   بالله عليك ياشيخ لما الموضوع بتاعها يتحل ابقى طمنا وقولنا اتحل ازاى علشان فيه بنات كتير بتمر بنفس المشكله
  ","

   وجع قلب !
   
   عشان كده غلبنا نقول حافظوا على نفسكم .. غلّوا نفسكم ..
   
   بتقعوا تحت إيد كلاب .. وأنتم للأسف اللي بتفتحوا الباب.
  
"
76126,"
   انا رأيي كذا شاب يتجمعوا ويقولوا انهم اخوات البنت دي ويجبروه يمسح الصور ويخلصوا الحوار معاه..
إما يأتي شاب يطلبها من أبيها ليعفها طول العمر ويستر عليها ولا يعايرها مهما حصل..
  ","

   حل بنوتي عاطفي أوي !
   
   عشان كده قلت يا شباب بداية السؤال ..
   
   الله المستعان.
  
"
76127,"
   ويمكن للمواطن التواصل مع مباحث الانترنت عن طريق الاتصال بـ"" الإدارة العامة لتكنولوجيا المعلومات"" على الرقم ""0224065052 -0224065051"" أو الخط الساخن ""108"" بإدارة مكافحة جرائم الحاسبات.
هيجيبوه ياشيخ وهييبوا امه ✊✊
  ","

   الكلام ده أكيد ولا كلام عاطفي وبس ؟!
   
   (أمه مالهاش ذنب).
  
"
76128,"
   شيخ يوجد كثير من الشباب متعلمين للهكر بإمكان واحد منهم يتطوع لله ولستر أخته المسلمة
  ","

   هاكر .. هاكر .. هاكر !
   
   مش حل يا جماعة.
   
   الصور ممكن تكون على كذا device عنده .. ممكن واخد كوبي على فلاشة مثلا !
   
   مش حل للأسف.
  
"
76129,"
   في مباحث تبع الانترنت..لو معاها اسكرينات بالتهديدات والابتزاز تب وهما هيجيبوه
  ","

   هل فعلا بيتصرفوا ؟
   
   وازاي الوصول لهم ؟
  
"
76130,"
   شباب .. محتاج نجدة كرام ..
  ","

   فيه واحد (نجس) بيبتز بنت بصور لها معاه !
   
   طبعا هي مجرمة في حق نفسها، واتعاقبت بما يليق بجرمها .. يكفي الرعب الذي تحياه.
   
   لكن أشهد إن البنت تابت لله، وتريد إكمال حياتها مستورة عفيفة .. كما هي أمام كل من حولها من أهلها.
   
   وطبعا هما ما يعرفوش أي حاجة .. ولو عرفوا يبدو مفيش عندهم حكمة ستجعلهم يحسنون التصرف، والبنت في كلية طبية ومتفوقة فيها !
   
   الحالة دي تهمني .. للغاية ..
   
   رأيكم إيه وما التصرف الصحيح ؟!
  
"
76131,"
   عايزة افرحك واقولك أن منة اختى اللى قولتلك ادعيلها فى الثانوية جابت99 يا شيخ ربنا يبارك فيك
  ","

   أنا مش مكشوف عني الحجاب ولا مجاب الدعوة !
   
   ربنا هو اللي كريم .. ثم هي اجتهدت وعملت اللي عليها، الحمد لله رب العالمين.
  
"
76132,"
   هو انا الاقى اللايفات بتاع حضرتك فين لأنى نزلت كتير جدا فى صفحة حضرتك ومش لاقيه حاجة هل يوجد مكان معين الاقيهم متجمعين فيه؟
  ","

   تفضل:
   
   اللايف:
   
   اصنع عالمك الخاص:
   

    https://www.facebook.com/m.atiia.soliman/videos/1300931739986668/
   

   غلي نفسك:
   

    https://www.facebook.com/m.atiia.soliman/videos/1305808432832332/
   

   كن رجلا:
   

    https://www.facebook.com/m.atiia.soliman/videos/1312807958799046/
   

   فاستقيما:
   

    https://www.facebook.com/m.atiia.soliman/videos/1321356817944160/
   

   لأن الحلال أجمل:
   

    https://www.facebook.com/m.atiia.soliman/videos/1333654656714376/
   

   لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   من أول نظرة:
   

    https://www.facebook.com/m.atiia.soliman/videos/1366156033464238/
   

   لقاء مفتوح:
   

    https://www.facebook.com/m.atiia.soliman/videos/1373121009434407/
   

   كرسي الاعتراف:
   

    https://www.facebook.com/m.atiia.soliman/videos/1383095715103603/
   


    https://www.facebook.com/m.atiia.soliman/videos/1383115048435003/
   

   الحب .. أيها الزائر المنتظر:
   

    https://www.facebook.com/m.atiia.soliman/videos/1427942897285551/
   

   لا تذكره أبدا .. لا تتجاوزه أبدا:
   

    https://www.facebook.com/m.atiia.soliman/videos/1454248847988289/
   

   فرصة:
   

    https://www.facebook.com/m.atiia.soliman/videos/1469011923178648/
   

   ذكريات:
   

    https://www.facebook.com/m.atiia.soliman/videos/1482898151790025/
   

   النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

   توضيح الواضحات:
   

    https://www.facebook.com/m.atiia.soliman/videos/1564614870285019/
   

   خايف أظلم:
   

    https://www.facebook.com/m.atiia.soliman/videos/1626517180761454/
   

   أنت مش بابا:
   

    https://www.facebook.com/m.atiia.soliman/videos/1806787436067760/
   

   قرارك أنت:
   

    https://www.facebook.com/m.atiia.soliman/videos/1969550863124749/
   

"
76133,"
   أرجوك رد يا شيخ محمد انا بنت بلعب بموبايل أختي الكبيره و الله لاقيتها بالصدفه بتكلم ولد على تويتر انا و الله مش عارفه ان تويتر ده في رسايل أنا عايزه اساعدها هي كويسه و الله ساعدني ارجوك اعمل ايه
  ","

   ادعيلها، وملكيش دعوة .. ومعدتيش تمسكي موبايلها.
  
"
76134,"
   عرفت حضرتك من سنتين تقريبا ساعتها كنت لسة فى الكلية ، كنت متابع اللايفات والآسك وأقول لنفسى : أنا سنجل مالى ومال الجماعة دول 😁 دلوقتى أنا خاطب من أسبوع وكل سؤال شفته وكل لايف كان ليه دور فى اختيارى وكان سبب ربما فى شيء من النضج كان سينقصنى كثيرا فى هذه المرحلة لولا توفيق الله ثم متابعة حضرتك 💛
  ","

   أنا بحبك 💚
  
"
76135,"
   أنت صح جدا بعمل كوميكس وآخد لايكس والكلام دا كله وفي الآخر أنا بسخر من الحاجات اللي مضايقاني ،بنسلي نفسنا مش أكتر..
  ","

   طيب من باب التسلية بأه 😁
   
   مساء الخير 🔥
  
"
76136,"
   اتجوزت شخص استخرت ربنا فيه بس للأسف طلع إنسان سئ بخدم أمه وابوه وحتى أخواته المتجوزين بيجوا أمه كل شغلانه اعملها تأنب فيه ولحد مطردتني من البيت بتدخل شقتي تفتشها كل شويه ولما وجهتها قالتلي داري وافتش براحتي طردتني وقالتلي ابني تحت رجلي وانتي مش قاعده فيها وهو سكت أنا مش عارفه اعمل ايه لله المشتكي
  ","

   ما تعلقوش سوء اختياركم وضعف أدواتكم في التقييم والحكم على الأشخاص والمواقف على الاستخارة .. اللي برضه فاهمينها غلط، للأسف !
   
   عموما .. لازم أهلك يتدخلوا وتحصل قعدة تتفقوا فيها على خط سير لحياتكم مفيش فيه ظلم لك.
  
"
76137,"
   هل تستخدم النكات أو التعليقات المضحكة لتقول مشاعرك الحقيقية؟
  ","

   السعادة (الحقيقية) تتناسب عكسيا مع درجة الحرص على إظهارها في مواقع التواصل !
   
   إن السعادة تكون بالأشخاص والأماكن .. بنسمة الهواء والعطر الذي يثير الذكريات .. بالروح التي تأنس حينا بحبيب، أو تنتشي أحيانا بوحدة تخلو من منغصات ..
   
   أما ادعاء السعادة فسهل جدا .. في الصور والكلمات .. في الإعجابات والتعليقات .. في الوجوه الضاحكة بدموع، وهي في الحقيقة باكيات !
   
   كلما مررت على هؤلاء الذين يكثرون من الإمعان في إظهار أنهم سعداء = دعوت لهم كثيرا؛ لأني أوقن أنهم غالبا يواسون أنفسهم بطريقة مختلفة ..
   
   السعداء يستمتعون بالتفاصيل .. ولا يحرصون على الصراخ: انظروا هنا .. إننا حقا سعداء.
  
"
76138,"
   ربنا يعلم ازاى كلامك كان سبب فى تهدئة صراع يُدمى قلبى و يؤرق نومى و تضيق بى نفسي كلما تذكرت ذنباً قد تبت منه و رزقى الله برجل صالح أحبنى و طلبنى بالحلال و أخاف أن أكون قد ظلمته بذلك الذنب ، ولكن كما قلت أن هذه سخافة و قلة تفكير ، الله ينزل على قلبك السكينة إلى يوم يبعثون ، كما كنت سبب فى سكينة قلبى
  ","

   اللهم آمين .. اللهم ربنا ولك الحمد.
  
"
76139,"
   طيب لو وحدة تسألت عن ده تجيب ب ايه؟
  ","

   مش من حقه يسأل !
   
   ولا من حقها أيضا !
   
   ولو سأل = تنكر .. نعم تنكر، ولو أقسمت.
   
   طيب على فرض الاحتمال الضعيف وعرف وقالها ليه أنكرت = هتقول لأن ربنا أمرني أستر نفسي، وما دمت تبت له وأصلحت فمحدش في الدنيا له عندي حاجة.
   
   افهموا عشان فيه خلط بيحصل هنا ..
   
   دي مش مظالم ولا حقوق عباد تترد ..وكلمة غلطت في حق زوجي المستقبلي ده مجرد كلام فارغ وسفاهة فيس لا أكثر !
   
   المظالم ما كانت متعلقة بالمال أو الدم أو شهادات الزور ..
   
   وحتى دي لو يسر ردها مع ستر العاصي نفسه فهو الأولى !
   
   يعني لو سرقت من حد فلوس مثلا .. فتوبتك لا تتم حتى ترد له ماله، ما دمت مستطيعا لذلك.
   
   وحتى في الحالة دي مطلوب منك أيضا تستر نفسك .. فتردها بأن تضعه في درجه أو سيارته مثلا .. وهكذا ..
   
   فانظر الفارق بين الحالتين !
   
   أما أنصار:  ""لا من حقي إنها تحكي وأنا أوافق أو لا"" = نقوله وهي من حقها ترفض اللي زيك دون أن تطرف لذبابك منها عين.
   
   لأنك لو عندك دين أصلا ستعلم كيف عظم الدين معنى الستر ومعنى التوبة .. ولو عندك مروءة ستعلم أيضا أنه لا دخل لك في هذه الزوايا، وإنه ياما حاجات بنقع فيها بغفلة ونعدي منها ونفوق بعدها ومش بنحب حتى نفتكرها، فكيف بأن يجبرنا أحد على الاعتراف بها .. ولا أنت نسيت ؟!
   
   --------------------------------------
   
   هذا الكلام ينطبق على كلا الطرفين تجاه الآخر .. وإن كان الحديث هنا عنا المرأة تجاه الرجل؛ فلأن هذا هو الأغلب .. بل قد يخبئ أحدهم في صندوق ماضيه من القذر والخبايا ما الله به عليم، ثم يصر في الوقت نفسه على نضح صندوق شريكته .. والحقيقة أن (أوسخ) الناس في ماضيه = هو أكثرهم شكا في مستقبله.
   
   والحقيقة أيضا أن من ذاق التوبة وعرف حقيقتها = هو أرحم الناس بالناس، وأحبهم لسترهم وصلاح حالهم.
   
   والحمد لله رب العالمين.
  
"
76140,"
   وفي حال خطيبها عرف .. شو لازم تعمل؟
  ","

   هتقول بكل قوة وثبات:
   
   كان ذنبا وخطئا وقعت فيه .. وتبت بيني وبين الله، وحفظت لك حقك في وفائي لك وصلاح حالي ..
   
   الله يقبل التوبة عن عباده .. فاقبل أنت مسامحتي أو لا.
   
   وهنا حالات:
   
   - إما يكون إنسان عنده من النبل ما يكفي ليغفر ويتجاوز كأن شيئا لم يكن .. سيما إنه ملوش يفتش فيما كان في حياتها من قبله ولا من حقه = وساعتها في نظرها هيكبر، وهيعظم حقه عليها أكتر.
   
   - وإما يكون ضعيفا كعادة البشر الطبيعية فينسحب، وهو هنا غير ملام. لكن إياها تسمحله يغلط فيها أو يجرحها بكلمة ما دامت تابت لله وأصلحت، عشان احنا بنحب نعيش الدور برضه وربنا الأعلم ساتر علينا إيه !
   
   ينسحب بهدوء .. وتحمد هي ربها؛ فلعل هذا الابتلاء من علامات قبول توبتها، وألم الدنيا أهون من عذاب الآخرة .. والله بمنه يعوضها خيرا.
   
   --------------------------------------
   
   طبعا ده مش بيحصل في حالات كتير .. لكن الغالب هو إنكم بتفضحوا نفسكم بإديكم، وده ممنوع كما بينت في الإجابة السابقة.
  
"
76141,"
   تعليق على هذا السؤال .. وما يشبهه ..
  ","

   يا بنات حرام عليكم .. يا شباب اتقوا الله في أنفسكم وفينا !
   
   والله ما هو صدق ولا نقاء ولا يعني من باب بناية حياتكم على الصراحة لما كل واحد فيكم (وبالذات البنات) يحكي للتاني على مصايبه وذنوبه !
   
   ده اسمه بله وغباء ووضع لمفتاح باب الشكوك في يد الشيطان.
   
   حرام عليكم الأسئلة دي فعلا هتشلّني !
   
   مفيش في ديننا كرسي اعتراف .. أنتم لما بتغلطوا بتغلطوا في حق ربنا قبل أي حاجة .. وتوبتكم تكون بينكم وبينه، ومن تمام التوبة هنا أن تستروا على أنفسكم، وتندموا على اللي فات وتنسوه ..
   
   مش مطلوب منكم أبدا تروحوا تعروا نفسكم .. الإنسان ضعيف، ضعيف مهما كان صادقا محبا .. بيتعذب بهذه المصارحة الغبية ويفضل يقاوم الشكوك ووخز الألم إلى ما شاء الله، ده لو ما عايرش يعني بالمصايب دي وقت غضب ما .. أو قرر يستمر أصلا، في أندر الأحوال.
   
   محدش من حقه يفتش في دفاتركم الخاصة مهما كان .. كلنا عندنا مصايب، وكلنا متجملون بالستر، وكلنا لا نستطيع أن نتقبل من غيرنا ما نعلمه من أنفسنا !
   
   إلا من رحم ربك.
   
   فحرام عليكم نفسكم .. وحرام عليكم شركاؤكم ..
   
   استتروا بستر الله .. واجعلوا توبتكم بينكم وبينه سبحانه ..
   
   وأي حد يقولكم غير كده = إما جاهل، وإما خبيث حاقد.
   
   - مثال بصاحبة هذا السؤال:
   
   هل أنا مش شايفها مجرمة في حق نفسها وفي حق خطيبها ؟!
   
   طبعا مجرمة .. ومجرمة في حق الله قبل كل ذلك.
   
   لكن لما ربنا يهديها ويبصرها بالحق ويمن عليها بالإفاقة من الغفلة = ما ينفعش أبدا نسمح لها تدمر الطريق الذي ينبغي أن تسلكه للنجاة و(النظافة) بدعوى الصراحة والأمانة والوضوح ..
   
   سترها الله وهي عاصية .. فكيف تفضح نفسها وهي تائبة !
   
   واحد يقول وذنب خطيبها إيه ؟!
   
   أقوله بل لعل ذلك من حسن تدبير الله له؛ لتعرف هي قيمته جيدا (لو كان صالحا طيبا) وتحمله فوق رأسها، حبا ووفاء وإحسانا ما دام فيها عرق ينبض.
   
   لا تحسبوا الأمور بنظرتكم القاصرة البخيلة .. تدابير الله عجب، وفضله كبير، ورحمته وسعت كل شيء !
   
   اللهم بلغت .. اللهم فاشهد.
  
"
76142,"
   اتخطبت غصب عني وكنت بحب شخص وبعدين اتفقنا اننا نمشي الخطوبه شويه وبعدين انفصل عن خطيبي وف البدايه مكنتش بكلم خطيبي وكنت بكلم الشخص دا بدات احس بالذنب وادعي ربنا كتير حسيته اتغير اتخلي عني بمعني اصح اخدت فترة بعيدة عن كل حاجه لحد م قلبي يرتاح حوالي شهر وبعدها بدأت اتعرف علي خطيبي المفروضه اقوله ع دا
  ","

   إياك تنطقي.
   
   الحمد لله إن ربنا هداك لرشدك قبل فوات الأوان.
   
   امسحي اللي فات من دفاترك للأبد.
   
   استغفري الله، وأقبلي على خطيبك، وستجدين خيرا بإذن الله.
  
"
76143,"
   انا عملت آسك عشان قالولي شيخ اسمه كذا الناس بتسأله وبيرد عليهم ردود منطقية ومريحة وف نفس الوقت بدون تضليل وبقالي أكتر من ساعه بقرأ الأسئلة و إجاباتك عليها.. دعيتلك كتير أقسم بالله لمساعدتك اللي بتقدمها للناس وربنا يكتر من أمثالك ف كل مكان.
  ","

   الله يجبر خاطرك .. وخاطرهم.
  
"
76144,"
   يا شيخنا العزيز، أنا لو عندي ظن ان احد اطراف عائلتنا يحسدنا و اننا معيونون منهم و عرضوا علينا ان نذهب معهم لقضاء عطلة و صراحة انا لا ارتاح لهم ابدا ابدا، هل هو غير مستحب ان ادعي الله بألا نذهب معهم في تلك العطلة؟ و ماذا افعل؟ افدني جزاك الله خيرا و 
عافاك 💔
  ","

   بدون حسد ولا غيره !
   
   ما تجبريش نفسك على صحبة لا تأنسين ولا ترتاحين لها.
   
   تستطيعين الاعتذار بلطف، مع إبقاء حبل من الود (الرسمي).
  
"
76145,"
   لو حضرتك توافق تشاركني في حل وفي نصيحة أستطيع من خلالها أستبدل نفسي المشوهة دي بنفسي السليمة قبل م أُبلى بمعرفته ،تكون مشكور جدا ومجزيا كل خير 
........
  ","

   طبعا أنت غلطانة في حق نفسك غلط بشع !
   
   وقلنا مليون مرة غلّوا نفسكم .. مش كل واحد يرمي لكم كلمتين تقوموا تصدقوه.
   
   أنت خنت ثقة والدك وما سمعتيش كلامه .. وخالفت قبل ده أمر ربك وتعديت حدوده !
   
   مهما بأه هو قال ووعد وحلف على المصحف = يظل لا مكان له ولا باب يفتح في وجهه حتى تكون هناك خطوة رسمية في النور.
   
   ولا أدري كيف بلغت بك السذاجة أن تصدقي هذه المقدمة السامجة المملولة التي دخل عليك بها .. لا أدري أين كان عقلك، ولا أقول أين كان دينك !
   
   عموما هذا ليس تقريعا بقدر ما هو إيقاف لك على أسباب ما ارتكبتيه في حق نفسك.
   
   مزقي هذه الصفحة من دفتر حياتك، وألقيها في أقرب صندوق نسيان !
   
   أنا أتفهم غيظك وغضبك على النذل الجبان ..
   
   لكن دعي حسابه لله، ولولا فتحك أنت الباب له بسذاجة لما نال منك هذه المساحة.
   
   المهم الآن أن تستعيدي روحك ..
   
   عودي لله .. وأبشري.
  
"
76146,"
   جعلتها كل شيء في حياتي عرفتها بضعفي 
تعاهدنا على السير معاً
وعدتها ألا أتخلى عنها مهما حدث ووعدتني
عند أول اختبار تخلت عني لأجل أهلها مع أنهم هم من أخطئوا
ما راعت عهدا ولا حتى قدمت ما يشعرني أن لي عندها شأنا
تركتني وحيدا أحارب من لاموني فيها فلم أسمع وأحارب نفسي التي فضلتها عليها فخذلتها
الحل؟
  ","

   أن تستعيد حياتك يا صديقي !
   
   وأن تعتذر لروحك ..
   
   وأن تمضي بقلبك معافى .. لكن احفظه نقيا من الكراهية ..
   
   سيأخذ الألم وقته .. لا تعجل ..
   
   واستقبل خيرا قادما يأتيك بإذن الله.
  
"
76147,"
   غ. س ليه بتقول كدا؟ 😔
  ","

   لتفاصيل في سؤال آخر ..
   
   بوركت.
  
"
76148,"
   لية يعني مالها فنون جميلة؟ 
*انا مش نفس الشخص.
  ","

   حلوة وزي العسل !
   
   كل حالة ولها ما يناسبها ..
   
   بلاش تحفز .. الله يرضى عنكم.
  
"
76149,"
   مفيش حبوب تزيد الثقة بالنفس !؟
  ","

   ليت الأمور كانت بهذه السهولة !
  
"
76150,"
   وبيقولي هيحققلي كل الل اتمناه. خايفه يكون دا مجرد كلام بس
  ","

   إياك توافقي.
   
   مش مناسب لك إطلاقا.
  
"
76151,"
   مهو دلوقت انا بنزل 6 ايام في الاسبوع لان الحضور عليه درجات و أحيانا والله بخلص سكاشن 8 بليل فا الي هو انا برجع البيت 9 و 10 و الكليه مش سايبه مساحه شخصيه ليا حتي عشان اقدر انمي نفسي او كدا
  ","

   عندك آخر أسبوع وأيام إجازات !
   
   كلام بابا صح .. شوفي مصلحتك بأه واتشطري في كليتك ..
   
   وفقك الله.
  
"
76152,"
   ياشيخ هو الاسك حلال والا حرام  ولو انا اديت نصيحه لشاب او بنتحاور في اي حاجه بس في حدود الدين كده حلال والا حرام
  ","

   كل المصائب تبدأ بهذه الطريقة !
  
"
76153,"
   تربيه عام  لفنون جميله
  ","

   أنا مع كلام بابا.
   
   صدمتك ؟
   
   آني آسف.
  
"
76154,"
   لو شاب كان بيكلم بنت وبعد فترة بعد عنها وقالها لازم اكون راجل وانا عارف بيتك اول ما اكون جاهز هجيلك في الحلال وعمل بلوك من كل مواقع السوشيال ميديا ده فعلا إنسان كويس وعاوز حلال ولا بيخلع بشياكه ؟؟
  ","

   الاحتمالان قائمان !
   
   بس عموما اللي عمله صح.
  
"
76155,"
   اكيد سؤالي تاه في وسط الاساله الكتير الي بتيجي 😂
مسائك لذيذ يا جناب القائد 😂😂
انا مش حابه مجال دراستي و حابه احول من الكليه لاني مش شايفه نفسي فيها خالص و والدي شايف ان حرام اضيع سنه و اني اكمل و انمي نفسي جمب الكليه في المجال الي انا حاباه و انا مش عارفه أقنعه اني احول فا حضرتك تنصحني بايه
  ","

   عايزة تحولي من إيه لإيه ؟
  
"
76156,"
   مسحت كل حاجه تربطني وبعدت عنه نهائي ادعيلي بالثبات يا شيخ
  ","

   حمدا لله على سلامتك.
  
"
76157,"
   يا محمااااااااااااد
لسه ها خطب وهنقرأ فاتحه إن شاء الله
بس ضعفت واخدت رقم تليفونها
مش بكلمها كتير وممكن نتواصل واتس
ومدايق من نفسي جدا
  ","

   ما تتواصلش.
   
   وفهمها إنه يجب الصمت لين تاخدوا خطوة، اللي كلامكم بعدها هيكون بحدود برضه.
  
"
76158,"
   أحسن الله اليكم شيخنا .. لو وقت حضرتك يسمح اعرض مشكلتي ع كذا رساله بأختصار واقول ف اخر رساله اعمل اي وحضرتك ترد عليا في الرساله دي ومتظهرش رستيل المشكله عشان مبعرفش اعمل سؤال برمز ..
  ","

   سامحني الرسايل المجزأة بتضيع هنا في الزحمة.
  
"
76159,"
   عمي من وانا صغيرة وهوا بيناديني بلقب (شتيمة) بكرهها هوا سليط اللسان و كدا مع اخواتي برضو و في مشاكل بينا لانه استحل فلوسنا و أكل حقنا في مشروع مشترك دلوقت انا في ٢ طب و من اسبوع جه زار بابا عشان جاي من شفر فبسلم عليه قام قايلي اللقب دا تاني. انا تعبت كذا مره قولناله عيب بس هوا ملوش كبير
  ","

   تجنبيه تماما.
   
   ولا تطلعي ولا تسلمي.
  
"
76160,"
   من كتر منا ببعتك لحضرتك ومش بترد حلمت بحضرتك وكلمتك مردتش برضه💔😂
  ","
  😅
  "
76161,"
   خالتي مريضة نفسيا واليوم وجدت منتحرة😓😭💔 مش عارفة أتقبل فكرة انتحارها مكنتش تستاهل دا
  ","

   الله يرحمها ويعفو عنها.
  
"
76162,"
   ماما بتقولي ان هي لسه عايشة وليها الحرية ف ان هي تتصرف ف اللي ليها ..اعمل ايه ..محتارة جدا
  ","

   يبقى زي ما تعطيكي = تعطي إخواتك.
  
"
76163,"
   شيخنا الغالي  أفيدني رجاءا أخوك ملهوش خبرة :D
، اتقدمت لبنت ومحسيتش بقبول مبدئي ولا راحة ولاإني حابب أقعد أكتر .. أدي لنفسي فرصة تانية واقعد تاني ولا حضرتك شايف إيه لأني خايف تكون هي موافقه والفرصة التانية تزيدها تعلق وانا برضو رأيي ميتغيرش ..
  ","

   اصرف نظر يا غالي.
  
"
76164,"
   اسفة لو بضايق حضرتك! او بسألك في حياتك الشخصية بس اهي كلها تجارب حياة وحابة اتعلم واستفيد يا شيخي #🌸🌸
  ","

   لو حضرتك متابعاني كويس = كنت هتلاقي إجابات أسئلتك دي كلها !
   
   أنا مقل جدا من التعرض لحياتي الشخصية، ومش حابب أتكلم في الزاوية دي تاني.
  
"
76165,"
   انا اصغر منها ب سنتين ف مش عارفه هتتقبل مني ده ولا لا ؟
  ","

   حسب علاقتك بها ومدخلك معها !
   
   لو شايفة كلامك مش هيتقبل وهيعمل مشاكل = اسكتي وادعيلها وبس.
  
"
76166,"
   مش عارف اقولك يا شيخ ولا يا فخر العرب من كتر حبي ليك ❤️
عارف انو سؤال بعيد شويا عن الصفحه وموضيعها بس الندر ينفع اضحيه وندر مع بعض يعني ابوياا عليه ندر ينفع ناجلو للعيد ويبقا اضحيه وندر؟؟؟
  ","

   الله يجبر خاطرك يا عم !
   
   فخر العرب إيه بس 😅
   
   النذر واجب قضاؤه ولا يجزئ عن الأضحية.
  
"
76167,"
   شيخ محمد ..ما جبتش مجموع عام وماما عاوزة تعلمني خاص وانا كمان عاوزة كدا ..وهتببع من ارضها وتصرف عليا مع العلم ان عندنا غير الارض دي (حالتنا حلوة ) بس بابا معارض وبيقول ان انا كدا باكل حق اخواتي ..هل دا فعلا صح ..وكدا عليا اثم ؟!
  ","

   بابا عنده حق !
   
   نصيحة مني لك ادخلي أي كلية تحبيها .. وخلي أرضك لك تنفعك بعدين.
  
"
76168,"
   الدبلة بدعة يا شيخنا؟ يعني المفروض نستبدلها بخاتم؟
  ","

   ليست بدعة.
  
"
76169,"
   انا امي قاسية جدا من و انا صغيرة و انا مش بحبها و كل لما بكبر كرهي  ليها بيزيد اكتر عمرها ما اخدتني ف حضنها و طبطبت عليا عمرها ما حاولت تقرب مني انا حتي مبقتش احب اقعد معها ف اوضة واحدة عمرها ما حسستني اني حاجة مهمة عندها ولا انها بتحبني هل كرهي ليا دا حرام و ربنا يحسبني عليه
  ","

   بلاش كره !
   
   حالتك مقبول فيها عدم الحب؛ لأن الحب بيجيب حب.
   
   أما كره فلا !
   
   مهما كانت مقصرة معك عاطفيا فهي أكيد لا تتمنى لك شرا .. وأكيد سهرت على راحتك ورعايتك كتير ..
   
   يمكن ده طبعها أو مش قادرة تبذل ما فقدته !
   
   مش بقلل من احتياجك وشكواك .. لكن تبقى هي أمك.
   
   عموما الزمي المعاملة بالأدب .. هذه أدنى حدود البر الواجب عليك، وإن قصرت هي في حقك عليها.
  
"
76170,"
   وقفت في صيدلية كام يوم لاقيتهم بيطلعوا للمريض الدوا الاغلى وساعات يشيلوه حاجات مش محتاجها كنت ساعات بتكلم مع العيانين بهدوء وافهمهم عشان ما يدفعوش فلوس في حاجات مش عاوزينها  ، انا مشيت بس لو اتعرضت للموقف ده تاني اعمل ايه مع العلم ان صعب اسكت واللي شاغلين يقولولي سبينا احنا نتصرف عشان ينصبوا براحتهم
  ","

   ما تشتغليش في أماكن زي دي، ولا مع ناس زي دول.
  
"
76171,"
   من ساعه ما بقيت اتابع حضرتك وانا بقيت براجع نفسي ف اي حاجه بعملها وضميري بقي يأنبني اوي لو عملت اي حاجه مش كويسه ربنا يجزيك خير ويبارك ف حضرتك يارب  ❤❤ وادعيلي ربنا يهديني ويثبتني من فضلك ❤
  ","

   اللهم آمين ..
   
   اللهم خالصا لوجهك.
  
"
76172,"
   وممكن حضرتك ترد هنا لو مش حابب السوال ينزل .
  ","

   كلميها بينك وبينها بهداوة .. وفهميها.
   
   كلميها بنبرة حرص مش رقابة وإحراج عشان تتقبل.
  
"
76173,"
   شيخ انا خطبت شهرونص بطريقه شوي بشعه اللي هيا إقناع وزن الاهل علي وغصب امي انومافي سبب ترفضي هادالعريس حتى لو ما حبيته  وعندهم مقوله تربيه عايدك انتي تغييره نيالك اخذتي حدصغير مش شايف الدنيا انتي تمشيه عكفيك من جيلي23سنه بحسو عقلو صغير تفكيرو محدود واي شي بدي ياه لازم أموتعرف انا أطلقت وأهلي بلوموني
  ","

   ما لهم حق يغصبوك .. ولا لهم حق يلوموك.
  
"
76174,"
   شيخ محمد 💚 أنا أحبك في الله وأدعو لك ( ولد ) 💚
  ","

   أحبك الله ورضي عنك 😍
  
"
76175,"
   معلش خلينا صرحاء، حضرتك اصلا ليك الحق ترد او متردش ده حسابك الشخصي ودي معلومات الناتجة عن اجتهادك حضرتك حر تجاوب او لا، انا بسأل حضرتك من اول امبارح ولسة مردتش بس انا عارفة ان اكيد حضرتك مشغول ومشفتهاش لاني عارفة ان سؤالي مش صعب بس ازاى اجيب الارشيف؟
  ","

   شكرا لتفهمك ..
   
   ده رابط الأرشيف:
   

    https://thearchive.me/ask/abuanaaas08/
   

"
76176,"
   ياشيخ لو سمحت انا اقنعت خطيبى ان منعملش فرح ف قاعة وقالى طب قولى اقتراحات تانيه انا كدا كدا مش هقوم من مكانى ولا هرقص ولا الكلام دا بس اقترح عليا ياشيخ اعمل الفرح ازاى والا منعملش ونكتب الكتاب وخلاص بيقولى ممكن تقوليلى بعدين انك معملتليش فرح اعمل ايه ؟؟!
  ","

   قاعة منفصلة !
   
   الرجال في مكان والنساء في مكان ..
   
   وافرحوا.
   
   أو وفروا الفلوس واكتبوا الكتاب وطيران على عمرة .. وقضوا شهر العسل بين مكة والمدينة.
  
"
76177,"
   احنا ذنبنا ايه اننا عايشين في زمن الفتن فيها والفواحش بقت موجودة في كل مكان
  ","

   وليه ما تبصش لها من زواية أنك في زمن إن ثبتّ فيه = ضمنت -بإذن الله- بابا للجنة.
  
"
76178,"
   شكراً لإنك بتسمعنا وبتعطينا من وقتك ! شكراً كتير .. ربنا يجزيك الخير والرضى وكلشي بتتمناه يا رب
  ","

   رضي الله عنك ..
   
   اللهم آمين 🤲🏼
  
"
76179,"
   أنا كمان فى امريكا و بيتقدملى كتير :) ، متوافقيش على أى شخص بيطلبك عشان أوراق والدى داعى إسلامى هنا و بيسمع ما يشيب الرأس من زواج عشان الأوراق :) اغلبهم مش كويسين اول مبيخدوا الإقامة بيطلقوا و يرموا أزواجهم فبلاش أكرمك الله ، الله يرزقك خيرا بإذن الله .
  ","

   للأسف مفيش قاعدة ومفيش ضمانات !
   
   الفترة البسيطة اللي قعدتها هناك شفت فيها أمثلة ناجحة منذ سنين طويلة وأمثلة أخرى غير ذلك ..
   
   الفكرة بتتوقف هنا على النية في هذا الزواج والصدق في هذه النية .. يعني اللي عايز ورق وبيقول كده وش = فده غالبا له طرق تانية معروفة.
   
   أما المخادعون .. فالله يكفيكن شرورهم، ويحفظ بناتنا وبنات المسلمين.
  
"
76180,"
   بتعتلك مليون مره مشكله مهمه مردتش
  ","

   طيب بكل هدوء ..
   
   أنت قليل الذوق.
  
"
76181,"
   ايوا فعلًا انا عبيط حضرتك مكدبتش 😂💔
  ","

   طب يلا فوووق بأه 😘
  
"
76182,"
   حسبي الله ونعم الوكيل فيك يا شيخ
  ","

   عشان ؟!
  
"
76183,"
   مشتاق لشخص بيكرهني ولم اعد اشكل له اي شيء 💔🤷🏼‍♀️
  ","

   تبقى -معذرة- عبيط.
  
"
76184,"
   انا فتاة أعيش في امريكايتقدم لي كثيرلكن اغلبهم لأجل الإقامة،لكن اللي فارق معي انو ما بدي أولادي في المستقبل يعيشو فيها ويتعودوا على كل حرام بالطريق انو كده عادي؟كتير حيرانة بين أتزوج في بلد مسلم او بلد غير مسلم.. علمًا انو الحياة هنا بتقسي القلب من كتر الحرام اللي بالطريق اللي ما بتقدر تغيرو نصيحتك؟
  ","

   إن تقدم لك مرضيّ الدين والخلق وظروفه مناسبة ويريد زواجا مستقرا مش عشان ورق بس = وافقي.
   
   والأولاد تقدروا تربوهم كويس بإذن الله لو قدمتم لهم من صغرهم في مدرسة إسلامية.
   
   التحديات والفتن في كل مكان ..
   
   الله المستعان.
  
"
76185,"
   مشتاق لشخص انقطعت علاقتك معه ؟
  ","

   خلف باب الجنة للأحلام المبتسرة .. براح !
  
"
76186,"
   طب ارجوك وجه له نصيحه .. لانه مش مقتنع بكلامي وهو بيحبك وهيشوف رد حضرتك 💮
  ","

   حبيبي الغالي ..
   
   دعنا نتفق أولا أن الحق دوما وسط بين طرفين ..
   
   وأنت بتصرفاتك هذه على طرف الجفاء والإهمال .. وليس معنى أن كثيرا من الناس -في نظرك- أساء فهم الزواج فحولوه لثقل نفسي واتكالية واقتحام أن تحارب ذلك أنت بالبرود والتقصير !
   
   ما فائدة الزواج إن لم تكن فيه مشاركة للتفاصيل ؟!
   
   ما فائدة الزواج إن لم تشعر حليلتك بالأمان في جوارك واهتمامك للسؤال عنها ودعمها ؟!
   
   ما فائدة الزواج إن لم تعد لبيتك فتجد من تحسن فتح ذراعيها وقلبها وأذنها لحديثك ؟!
   
   الزواج ليس مجرد كفاية مالية .. وإعفاف جسدي .. وبيت فيه طعام وشراب ..
   
   ثم يعيش كل منهما همومه وآماله بمعزل عن الآخر !
   
   هكذا يفقد أهم معانيه التي تجعل لاستمراره قيمة وثمرة.
   
   تقول أنت: ينشغلون عن الهدف الأساسي للحياة !
   
   ألست تقصد الطاعة ورضا الله ؟!
   
   ألا فاعلم أن إكرامك لزوجتك، وطاعتها لك في المعروف .. دعمك لها وإغناءها عن كل أحد، واحتواءها لك لتكون السند = من أجل أبواب الطاعة التي تحصلون فيها رضا الله.
   
   كلاكما للآخر تكليف شرعي تُسألان عنه بين يدي الله !
   
   فانظر ما يسرك ساعتها .. وأحسِن = يُحسن الله إليك ..
   
   هداك الله لما يرضيه عنك ووفقك.
  
"
76187,"
   سنين بدعي بحاجه معينه مبطبتش اقول يارب كل يوم اصحي ف التلت الاخيراصلي ابكي وادعي كنت واثقه ان ربنا هيستجيب انهارد اتصدمت انها مش من نصيبي قلبي واجعني مش فارق معايا تحقيقيها دلوقتي قد مافارق ازاي يحصل كده بعد كل دا حاسه اني مش صادقه ومش هقدراكون كدا ت قولي حاجه تتطمن قلبي وتخلي ثقتي ف ربنا زي ماهي
  ","

   ياما قلنا وكررنا ده ..
   
   حاولي تفهمي الكلمتين دول:
   
   س: ازاي أحسن الظن بربنا ويكون عندي يقين رغم استحالة الأسباب ؟
   
   ج: كرّرت هذا المعنى كثيرا !
   
   ويجدر بنا جميعا الانتباه له ..
   
   فارق بين (اليقين) و (حسن الظن) وبين الوصول لمرحلة من المعاندة كأنكم تجبرون ربكم -حاشاه- على شيء.
   
   فارق بين الدعاء بالخير، وتفويض الأمر لله والرضا بقدره حيث كان، مهما بدا أليما في البداية أو على عكس مرادنا .. وبين: لا هو ده الخير .. ولو مش خير فأنت قادر تخلّيه خير !
   
   هذا في الحقيقة نوع من السخط والاعتراض المغلّف بحسن الظن واليقين؛ وسواسا من الشياطين !
   
   نعم .. ربنا على كل قدير .. ويغيّر في طرفة عين من حال إلى حال ..
   
   لكنه -سبحانه- ربط الدنيا بأسباب، وابتلانا فيها بسكون القلب تحت مجريات القدر، ولو بشيء من العذاب !
   
   علام تدخلون الجنة إذن وتستحقون الخلود في النعيم -على ضعف العبادات واختلاط النيات- إن لم تحققوا لربكم التفويض بمراده وحسن الظن به -على الحقيقة- في التسليم لقضائه، ما دمتم بذلتم الوسع وأخذتم من الأسباب بما تطيقون ؟!
   
   أقول هذا المعنى وأؤكد عليه كيلا تستطيل بكم الأماني فكم تركت بسببها قلبا يعاني !
   
   والمصيبة أنكم تعودون بعد ذلك باللوم على ربكم والتسخط على قدره -عياذا به سبحانه-، وكأن رفعكم للدعوات -مهما كانت مخلصة- إلزام له بالاستجابة !
   
   وإنما الاستجابة بصور كثيرة جدا، لعل منها ما لا يكون إلا يوم القيامة وخلف باب الجنة ..
   
   دعاؤكم لن يضيع -حتما- لكن ليس بالضرورة أن يحقق على الصورة التي تريدون أنتم.
   
   مادامت الأسباب مستحيلة والأبواب مغلقة والوسع قد بذل صدق سعي وحسن نية = فاليقين في التسليم لرب العالمين، وما دون ذلك فمجرد تزيين.
   
   هذه ليست دعوة للضعف والاستسلام .. بل هذا بيان لحقيقة الدنيا، ونجدة لقلوبكم المعلقة بالأوهام .. ليس في العمر متسع لكل هذا؛ هي شوية أيام.
  
"
76188,"
   انا بتضايق واستحمل عندي اعتقاد اني لو سيبته هيجيلي واحد اسوأ منه وده بيخليني اعدي حتي لو علي حساب نفسي واقصد انه كده طبيعي ولا هو غلط ولازك يتغير
  ","

   منين جايلك الإحساس ده ؟
   
   وبعدين هي لعبة اختيارات .. بتصبري وتتفحصي لين تجدي المناسب لك !
   
   والمناسب هنا = هو من له عيوب تقبل التعايش، وتغطيها مميزاته.
  
"
76189,"
   صحبه الجنه بعافيه اليومين والمحاربين القدامى متفهمش راحو فين
😂😂
  ","

   سايبني قاعد بتطحن يا عم محمد !
   
   ينفع كده ؟ ☹
  
"
76190,"
   بدأت اكره ابي يا شيخ لا اظهرها له ولكنها في قلبي لا اشعر أنه سند وليست له هيبه علي الاطلاق و رفضت الزواج من من يشبهه هل علي ذنب يا شيخ 💔
  ","

   المهم تلزمي الأدب في المعاملة !
   
   الله المستعان.
  
"
76191,"
   يا شيخ أحتاج رأيك.. خطيبي يحبني كتير ما يرى اي شي ممكن يفرقنا و لو يغلط بحقي، غيور جداا حتى من اشياء ما الي فيها دخل بيعصب و يفقد اعصابه و بيؤذيني بالكلام و هالحالة تتكرر كل مرة بيغير فيها و هددته اني رح ابعد عليه بس ما رجع عهالطبع اخر مرة  انفصلت عنه بس ما رضي يتركني و بقى يعتذرلي كل يوم،كيف اتصرف
  ","

   مش هيتغير.
  
"
76192,"
   ازاي أوفق بين ان شخص متقدملي عارف ربنا ولكني مش قابلاه نفسياً ابداً ولا قابله شكله وبين الآيه ال بتقول ""إن جاءكم من ترضون دينه وخلقه فزوجوه إن لم تفعلوا تكن فتنة في الأرض وفساد كبير""
؟! 
يعني الآيه معناها الحقيقي إيه وفي أي حاله تُطبق ؟
  ","

   دي مش آية !
   
   ده حديث .. لكنه ضعيف.
   
   واللي مش قابلاه = ما توافقيش عليه.
  
"
76193,"
   اهدى بس يا شيخنا وان شاء الله الدنيا هتبقى زي الفل😂، بجد احنا في المواقف اللي زي دي ممكن يكون الحل قصادنا واحنا مش شايفينه ، طول بالك معلش😂😂
  ","

   مطوله عالآخر لغاية ما هتكعبل فيه أهو 🥺
  
"
76194,"
   بس المعلمة قال ان ربنا هو الل المفروض نحكيله كل حاجة، ولنا تشتكي للخلق هيسيبك للخلق ويكلك اليهم😕😕
  ","

   هي المعلمة ما مرش في قاموسها حاجة اسمها الفضفضة والمشاركة الوجدانية اللي هي احتياج إنساني فطري ؟!
   
   عموما فارق كبير بين هذا وبين الشكوى والاستغاثة .. يمكن أنت ما فهمتيش المقصود بس.
  
"
76195,"
   انا كلمته حضرتك .. هو بيقول "" للأسف.. اغلب الزيجات ف بلدنا انحرفوا عن الفطره... و بقى الزواج بالنسبه لهم شخص هيعيشوا معاه كل تفاصيل حياتهم.. في كل لحظه.. و السعاده بقت انك يفضل فاكرك كل ساعه ده فساد للنفس و ضياع للوقت و الهدف من الحياه اساسا "" 
مع أن كل اللي طلبته أن مينسنيش من يومه بمكالمه
  ","

   وللأسف هو كده مش فاهم يعني إيه زواج.
  
"
76196,"
   📩
امي اعترضت عليه علشان عايزه دكتور وهو مهندس وانا وقفت لاهلي لاول مره ف حياتي ومش مستعده اخسره انا حبيته بدون مااقعد حتي معاه وهو كمان وبحارب علشانه كأني اعرفه من سنين ، هو اتقدم اكتر من 5 مرات وكل مره يترفض المره الاخيره دي لسه معلقينه وانا مش عارفه اعمل ايه ، أبي نفسه بيقولي انه كويس وانه مرتاح.
  ","

   أصري على موقفك واضغطي عليهم.
  
"
76197,"
   يا شيخ محمد جاوبنى بالله عليك انا بثق ف كلامك 
انا مخطوبه من شهر خطيبى محترم وكل حاجه كويسه بس انا مش عارفه اتقبل شكله اعمل ايه اسيبه علشان مظلمهوش معايا ولا اعمل ايه
  ","

   محدش كامل !
   
   والقرار قرارك أنت ..
   
   هتقدري تتقبلي القصور في النقطة دي مقابل مميزاته = تمام.
   
   مش هتقدري = مفيش ظلم في عدم الاستمرار.
  
"
76198,"
   ياشيخ انا بحب واحدة وعايز اخطبها بس انا خايف لاترفض لاني لسه بدرس وماظنش اني ممكن اتقدم تاني لو حصل وخايف استنى تتخطب اعمل ايه؟
  ","

   ظروفك مناسبة لخطوة الارتباط ؟
  
"
76199,"
   جاوبني أرجوك
مخطوبة بقالي سنة وفرحي قرب وهومفيش مشاعر من ناحيته لو قفلت فيس كام يوم ميسألش ولا يتصل حتى ومخرجناش من وقت الخطوبه غير مره مش موضوع ضوابط كان معانا حد اصلا بس اخاف ده يكون مؤشر للبخل سواء في المشاعر او مادي مش عارفه اعمل ايه
  ","

   يعني إيه مش عارفة تعملي إيه ؟!
   
   هو الراجل طبعه كده ..
   
   يا تتعايشي معاه لو هتتحملي .. يا تسيبيه.
   
   أنتم هتجننوني قريب على فكرة !
  
"
76200,"
   انا عندي خجل شديد جداً يمكن مبقاش موجود عند بنات كتير دلوقتي ، معنديش ادني ثقة بالنفس ، ضيعت علي نفسي حقوق كتير عشان بس مبتكلمش ومبعبرش عن رأيي .. الموضوع مبقاش يقف لحد كدة بقيت بتعرض للتنمر علي شخصيتي واني ضعيف ومبقدرش اخد حقي ومحدش هيرضي يقبل بيا بالوضع ده .. ايه الحل ؟
  ","

   استشارة نفسية .. بصورة عاجلة.
  
"
76201,"
   انا معجبه بشخص معي بكليه ،وهو هم اشعر انه معجب بي،وحاول يحكي معي بس ماعطيت له مجال،انصدمت قبل يومين أنه صديقتي معجبه به أكثر مني ومتعلقه به كثير.شعرت بالذنب تجاها وكانني حاولت اسرقه منها😥المشكله مااقدر انساه ومن جانب ثاني صديقتي متعلقه بينه معناه عم اخون صديقتي اذا قويت علاقتنا واذا طلب ايدي للزواج
  ","

   لا أنت ولا صديقتك هتتجوزوه !
   
   فوقي كده وعيشي حياتك وانسي الموضوع ده ..
   
   قد نصحتك.
  
"
76202,"
   جاوبني ياشيخ بالله عليك ، خطيبي ملتزم وبيحبني حصل خلاف بسبب الشغل وسابني ورجع ندم بعدها وحاول يرجع وبكرة جاي يتقدملي تاني ، اوافق لاني بحبه ومنسيتهوش ولا ارفض عشان اللي بيسيب مرة هيسيب تاني ، هو نادم جدا وبيقولي هعوضك بس انا مش عارفة اخد قرار . ساعدني ارجوك ارجوك . حضرتك عاملي بلوك صح💔انا بثق ف رأيك
  ","

   أعطيه فرصة .. لكن المهم تحطوا النقط على الحروف وتستفيدوا من اللي فات.
  
"
76203,"
   خطيبي ""عاقدين"" ممكن يقعد يومين ميكلمنيش ودايما بيفتكرني اخر يومه وسؤال عن الأحوال وخلصت المكالمه 
انا خايفه يكون ده مؤشر سئ بعد زواجنا ان ميكونش في مشاركه لمشاكل بعض ويحكيلي واحكيله !
  ","

   أيوه وإيه اللي هيغيره يعني ؟
   
   ما هو هيفضل كده فعلا !
   
   اتكلمي معاه واعرضي مخاوفك وشوفي رده، يمكن له عذر.
  
"
76204,"
   يا شيخ يا رب تجاوبني.
متقدملي واحد كويس أخلاقيا لكن لا دارس و لا عنده شغل ثابت حاليا.
ساكنين في فرنسا انا عندي الجنسية و هو لا. عمري 27 و رفضت كثير متقدمين قبل كدا و خايفة اضيع فرصي في الزواج.  انا رفضته بعد يومين من المقابلة و هو طلب فرصة ثانية. برأيك اديلو فرصة اتعرف على نواياه اكثر؟
  ","

   والله اسمعي منه !
   
   وإن كانت المقدمات مش مبشرة.
  
"
76205,"
   لو انا بحب واحد وهو بيحبني ومعرف اهله واهلي وهاييجي يخطبني قريباً،لانه حالياً ف كليه،واول ما الامور تتيسر هاييجي
هل حرام كلامي معاه حالياً
مع العلم ان اهلنا عارفين عن ال بينا
  ","

   نعم، حرام.
  
"
76206,"
   طب ليه حرام هو مش كده كده حلال لبعضهم ؟؟
  ","

   واللي حواليهم دول عمي مثلا !
   
   أصحابه وأهله وخلانه والبلد كلها ..
  
"
76207,"
   الرقص السلو في الفرح بين العريس والعروسة في القاعة أمام الناس حكمه ايه ؟ دى ثالث مرة أبعتلك السؤال
  ","

   متوقع يعني حد عنده ذرة نخوة مش هيقولك حلال !
   
   ما يرقصوا في بيتهم براحتهم.
  
"
76208,"
   🌸🌸🌸🌸🌸
  ","

   لو عايز يتقدم = مش هينتظر رسالة !
   
   غلّي نفسك وتجاوزي الأمر.
  
"
76209,"
   اخويا يا شيخ بيكلم بنات بس المشكله ان موبايله عليه صور بنات وشوت اسكرين لمحادثات معاهم هل لو بوظت موبايله بحيث كل حاجه تتمسح عليا ذنب الصور دى معاه بقالها سنين
  ","

   يا ريت والله تعرفي تعملي كده بس بدون ما يعرف عشان ما تتأذيش لأن ما دام حافظ الحاجات دي فغالبا هيبتزهن بها !
   
   نسخة من السؤال والإجابة بدون شكر للغبيات الغافلات، مرخصات أنفسهن.
  
"
76210,"
   بابا متوفى وماما بتصرف علينا انا واخواتى اربع بنات وانا  بشتغل دكتورة  وبشترى لنفسى حاجات عشان متقلش عليها وخطيبى قالى سيبى الشغل عشان هو شايف ان الصيدليه مش كويسه او بيغير جدااا والفرح بعد شهرين يعنى وماما مكنتش موافقه انى اسيب الشغل دلوقتى انا سمعت كلامه وسيبت الشغل وماما مش راضيه تدينى فلوس
  ","

   هو فاهم وضعك المادي ؟!
   
   يعني ما دام راجل كده = يبقى يتحمل إذن مصاريفك.
   
   مش واجبة عليه الوقت ؟
   
   تمام .. ولا من حقه يقعدك برضه الوقت لين تبقي في بيته.
   
   عموما مشي أمورك ما دام الفرح قرب، وأرجو تكون أموركم واضحة وشخصيته سوية.
  
"
76211,"
   ي شيخ بالله تجاوبني معايا وحده صاحبتي بتكلم ولد وحاجات من ده معرفتش اعمل اايه فكلمت اخوها وحصلت مشاكل كتير معاها انا مليش دخل فيها وهي محملاني  مسؤولية الموضوع وبتقلي مش مسمحاكي وخصيمتك يوم القيامه عشان أهلها خسروا ثقتها فيها وانا مشعرفا اعمل اايه هل كده انا اذنبت ف حقها؟؟
واحنا حاليا مفيش اي تعامل.
  ","

   عشان كده بقولكم في الحالات دي ملكمش دعوة !
   
   حافظوا على نفسكم وبس.
   
   بتتدخلوا بغباء وبقلة خبرة وبتنيلوا الوضع أكتر ما هو متنيل !
   
   ومن شروط تغيير المنكر ألا يترتب عليه منكر أكبر منه.
  
"
76212,"
   ي شيخ.. هو خطيبي من حقه يتدخل ف كل حيااتي ويتحكم فيها بشكل مبالغ فيه اوووي كدا؟.. يعني مثلا اي حاجه اعملها لازم اخد رأيه فيها هل اعملها او لا يعني انا مباخدش اي قرار ف اي حاجه..هو اللي بيقولي اعملي او متعمليش.. حاساه بيلغي شخصيتي اوي ولما بتكلم معاه ف كدا.. يقولي ف حكم الغيره.. اتصرف ازاي
ارجوك ترد
  ","

   مؤشر سيء جدا للأسف !
   
   ومحتاجة تكوني صاحبة قرار أكتر من كده.
  
"
76213,"
   اخشى على نفسي من سريرتي 
ظاهري ملتزم وقلبي خرب💔
  ","

   ليه خرب ؟!
   
   جلد النفس بالطريقة دي مش صحي ومش حل ..
   
   تعامل مع نفسك كما هي .. شجعها على الثبات وتقبل ضعفها الإنساني .. وأنت بخير ما دمت تجاهد.
  
"
76214,"
   ما هي الأشياء الثلاثة التي تأخذها معك دائمًا أينما ذهبت؟
  ","

   أما الماديات:
   
   فمصحفي الذي لا يفارق جيبي، وأرجوه نورا لدربي .. ونظارتي التي تكون الدنيا من خلالها واضحة .. وجوالي الذي لم تعد الحياة بدونه ممكنة، للأسف !
   
   وأما المعنويات:
   
   فالحب الذي يغني قلبي .. واليقين الذي يلم شعثي .. والأمل الذي يجعل لمرور الأيام معنى.
  
"
76215,"
   شيخ لو سمحت هو حضرتك بتدي دروس مثلا في المنصورة في مسجد وكده
  ","

   لست مقيما بمصر.
  
"
76216,"
   يا جماعه بلاش اسئلتكم دي احنا عايزين صحه الشيخ بردو 😂😂😂
  ","
  🥺
  "
76217,"
   یبقی کدا اکید انت حضرتک عاملی بلوک 💔
  ","

   لأ.
  
"
76218,"
   ممكن يحصل ان مراهق يحب حد ويكتم الموضوع واما يكبر يكون لسه بيحبه ويوصله في الآخر ولا دي احلام؟
  ","

   كل المراهقين بيفكروا كده !
   
   وبعدين بيكبروا وبيعقلوا.
  
"
76219,"
   لو سمحت يشيخ ولد قال بحبك وانا هزقته وهو رافض ان هو يسيبني خالص وانا مليش ف الارتباط وكرهته لما عمل كدا هل كرهي  صح ولا خطأ مع العلم ان انا عارفه ان الراجل بيثبت رجولته
  ","

   واضح إني دخلت في وقت غلط !
   
   بلوك يا ماما .. معدش يعرف يوصلك أصلا.
   
   غلّي نفسك.
  
"
76220,"
   حصل وعملتله بلوك انا كده مظلمتوش صح لانه دايما بيتحسبن عليا
  ","

   ما تنرفزينيش أنت بأه !
   
   ظلم إيه بس وحسبنة إيه ..
   
   نفسي افهم أنتم ازاي مش بتعرفوا تفرقوا للدرجة دي بين الظلم، وبين المرضى الذين يجب عليكم فراقهم.
  
"
76221,"
   كنت مخطوبة وخطيبي حب واحدة عليا وراح كلم ابوها يا شيخنا في فترة كان فيه مشاكل هوا اختلقها .... رزعته بلوك محترم ورميته في مزبلة التاريخ ونهيت الموضوع الحمد لله وعايشة حياتي ومبسوطة بيها اكتر م الاول ولا كأني جرالي حاجة .. ربنا يجازيك عنا خير ويبارك لك في صحتك واولادك
  ","

   الله يسعدك ويعوضك خير ..
  
"
76222,"
   يا شيخ انا بعتلك امبارح ان انا كنت مرتبطه وجه واتقدلي واترفض بسبب مشاكل بين العيلتين ووقت ما اترفض كلمني باسلوب مش كويس ابدا وشتمني وشتم اهلي دلوقت هو بيلمح انه هيجي ويتقدم تاني ساعتها اوافق ولا لا مع العلم مش حاسه ناحيته اي حاجه غير شعور الحزن على نفسي
  ","

   اعمليله بلوك .. للأبد.
  
"
76223,"
   أنا لا أعرف ماذا اريد دائما مكتئب ومهموم لاأستطيع أخذ قرار في حياتي 
وحتى أخرج من هذه الحاله أهرب الي الذنوب فيزدد همي بعد الذنب، وكل هذا لأنها رفضتني لأني أقل قليلا منها في المستوى التعليمي،
  ","

   يعني عشان رفضتك فأنت بتثبت لها فشلك وضعفك !
   
   ده ينفع ؟!
   
   كن رجلا .. مؤمنا قويا .. لا يكسرك شيء هكذا، مهما كان ..
   
   اعرف قيمة نفسك واحفظها .. عشان لو أنت نفسك بتدمرها كده عايز غيرك يحافظ عليها ازاي ؟!
   
   تجاوز وانس كل ذلك .. وثق إنك هتاخد نصيبك، وإن نصيبك أحسن وأنسب وأسعد لقلبك بكثير .. بإذن الله.
  
"
76224,"
   لو سمحت يشيخ هو لو انا بكلم واحد بحبه وهو بيحبني بنسال علي بعض ونشوف اخبار بعض هل ده ربنا هيحااسبني عليه وشئ كبير؟
مع العلم انشاء الله هيبقا يخطبني بس احنا دلوقتي سننا مش مسموح بكده
  ","

   واضح إنك جديدة معانا !
   
   طيب بالهداوة ..
   
   لما يبقى يتقدم ويخطبك تبقوا تتكلموا .. أي حاجة قبل كده = يبقى أنت بترخّصي نفسك، أوي.
   
   اقفلي بابك، واحفظي قلبك، وعيشي مرحلتك وأيامك .. وامنعي أي تواصل.
  
"
76225,"
   كنت مرتبطه بواحد يشيخ وبعدين ندمانه علي الي حصل دا ودلوقت نهيته خالص وشيلت الفكره من بالي اعمل اي عشان ربنا يسامحني
  ","

   الزمي طاعته؛ فالحسنات يذهبن السيئات.
   
   انسي اللي فات خلاص، واقطعي كل ما يذكرك به.
  
"
76226,"
   ""الله لا يقبل إن كان إخلاصك ٩٩.٩٩٩٩٩٩٩٩٩٪
الله لا يقبل إلا الاخلاص التام""

هل الكلام ده مظبوط
وياريت لو الدليل
  ","

   الكلام ده عامل زي:  أنت لا تترك الصلاة بإرادتك .. بل لأن الله لا يريدك !
   
   كلام فارغ وجاهل .. ليس له نصيب من فهم مراد الشرع منا ..
   
   وطالما أصاب الناس بالإحباط والوساوس وكان سببا في انتكاسهم بعد حماس البدايات.
   
   الإخلاص التام لا يكون إلا للأنبياء ..
   
   ونحن كعبيد مطالبون بالمجاهدة ولزوم باب الله .. وإحسان الظن به، حتى يفتح لنا !
   
   مهما تأخر ذلك.
  
"
76227,"
   ما بحبش أتكلم عن نفسي كتير 😌
  ","

   مبروووك الجزائر .. تستحقونها 🇩🇿
  
"
76228,"
   ما الشيء الذي تنوي أن تكون مختلفًا فيه عن والديك عند تربية أطفالك؟
  ","

   الضرب بالمقشة البلح يا آسك 🥺
  
"
76229,"
   هى توبةالزانى بتقبل يا شيخ 😥
  ","
  "" إن الله يغفر الذنوب جميعا ""
  
  من تاب = تاب الله عليه.
  "
76230,"
   لو في شخص كان مهتم بيا اوي في الاول وكان بيبعتلي كتير وانا مكنتش برد عليه خالص واتقابلنا صدفه قبل كدا مرتين ومن بعدها كلمني وانا في مردتش بس بعد فتره رديت عليه ومن الكلام اتشديت ليه وحبيته بس بعد كدا هوا لما حس بكدا وان اهتميت بيه بدأ يبعد ولما قررت ابعد عنه قالي سيبي فرصه للوقت عشان هو عنده ظروف
  ","

   وصفة مثالية لضياع العمر واستجلاب الهم !
   
   بلوك .. وابعدي عنه للأبد.
  
"
76231,"
   يا شيخ من فضلك ترد ع سؤال الطفلة سنتين اللي بتتعرض لتحرش جنسي  ..انا عمتها ومش عارفة اتصرف خالص ، ومبلغتش مامتها وابوها ..الشخص من العيلة غالبا والوضع حساس جدا .. اعمل ايه بالله عليك
  ","

   لو متأكدة = سيّحيله، لأن ده حيوان.
   
   والبنت تروح لطبيب نفسي أطفال.
  
"
76232,"
   لو انسان بيحبني جدا و طالب مني اديله فرصة تانية وبيقولي اني نقطة ضعفه ومش قادر يتخيل نفس عايش مع بنت غيري تحت سقف واحد .. هو طالب موافقتي واني ادعمه واقف معاه قبل ما يرجع يتقدم لاهلي..ارد عليه بايه؟
مع العلم اننا كنا عاقدين و انفصلنا
  ","

   يا الله !
   
   وانفصلتم ليه ؟
  
"
76233,"
   بعد اذنك كنت عايزة استشير حضرتك ف حاجة 
انا جيبت 96% وكنت حابة كلية ميديكال أوفنون تطبيقية، ومجاتليش الكلية الميديكال ال كنت عايزاها و اقدر ادخل تطبيقية مرتاحة ،المشكلة بقى كله بيقولي ان ملهاش مستقبل وفيها اختلاط (وال فاهماه ان كل حاجة فيها اختلاط) 
ف انا مش عارفة اعمل ايه بالظبط ، تقدر تفيدني ؟
  ","

   ادخلي تطبيقية .. لو موهوبة وحباها هتعملي مستقبل كويس بإذن الله.
  
"
76234,"
   هو انا لو قطعت كل الطرق للشخص الوحيد اللي حبيته 
ممكن لو ربنا رايد ولينا نصيب ف بعض نتلاقي؟ حتي لو هو اللي سابني من غير اي اسباب واضحه؟
ولا لازم افقد الامل ف رجوعه عشان اعرف اعيش؟
  ","

   اللي فاتك = لازم تفوته.
  
"
76235,"
   ياشيخ ابتليت بحب شاب اصغر منى بسنة  
بحبة جدا  هو مايعرفش ومحرجة من نفسى جدا ان بحب واحد اصغر منى حاسة انه عيب  بس غصب عنى مش بايدى ، بدعى ربنا قادر يجعلة من نصيبى او يخرج حبة من قلبى 
بتعذب جدا وموجوعة اعمل اية
  ","

   ما تسيبوش نفسكم للخيابة وتتمادوا مع الأحلام والنظرات !
   
   وترجعوا تقولوا ربنا قادر.
   
   الحب من طرف واحد = عذاب لا بد أن ينتهي .. مهما كان الثمن.
  
"
76236,"
   طيب ياشيخ لو فعلا جالي واحد مش ظهريا ملتزم وانا بس كان بيصلي ومحترم وانا وافقت وكنت معجبة بي جدا جدا ولكن جة في الاخر استهزئ بضوابط وبنقابي وقعد يقول لي طيب انا كمان مش هخليكي تشوفيني زي مانا مش شايفك.. وغير أن اهلو كمان مش مقتنعين بيا.. وانا رفضت
  ","

   أنت صح.
  
"
76237,"
   ممكن أجرب الزنا مرة واحدة بس ؟؟ 
هتبسط صح ؟
  ","

   لو تضمن روحك ما تتقبضش وأنت في هذه الحال !
   
   لو تضمن ربنا ما ينظرش لك ساعتها نظرة سخط .. تهلك دنياك وأخراك !
   
   إن الله يغار أن يزني عبده، أو أن تزني أمته.
  
"
76238,"
   يا محمد
انا عندي صراع غريب
اتقدمت لبنت وفيها كل المواصفات اللي عايزها واهلها بفضل الله ناس كويسه
بدأت عندي حاله نفور منها وضيق صدر
وحاسس بإشارات من ربنا اني مكملش مش عارفها دي وسوسه ولا بجد
بحاول اتجاهلها بلاقي بتظهرلي وكان ربنا بيكلمني وخايف اتجاهلها تكون بجد
انا ف صراع داخلي ومش عارف اعمل ايه
  ","

   وساوس .. لا تلفت لها وعامل بنت الناس بما يرضي الله .. هتتحسن أمورك جدا بإذن الله، لو صدقت.
  
"
76239,"
   انا صاحبه السؤال يا شيخ ورضيت برد حضرتك وانا بس كنت متردده مش اكتر جزاك الله خير علي اجابتك اللي سألت اخر سؤال دي حد غيري
  ","

   عارف ..
   
   ربنا يبارك فيك ويكملك بدينك وعقلك ويتم عليك بخير.
  
"
76240,"
   ازاي افضل؟؟ هو مش ممكن يرجع !! 
و ممكن يجيله فتور ف العبادة ف فترة
  ","

   حوشي يا ست رابعة العدوية ياللي نازلة علينا من الجنة !
   
   ومين يضمن نفسه ؟
   
   ومين مش بيجيله فتور ؟
   
   المهم إن أساسه كويس .. التزام بصلاة وخلق حسن وحب لله وشرعه.
  
"
76241,"
   والله الاصحاب دول اللي بيودوا ف داهية
  ","

   جهلة أغبياء .. معاركهم فرعية، وجل انتصاراتهم في الظاهر !
   
   ولا يدخل الجنة من كان في قلبه مثقال ذرة من كبر.
  
"
76242,"
   شيخ هما الاشخاص اللي انت بتقرر تبعد عنهم علشان ماتغضبش ربنا وتسيب كل حاجة للنصيب ومش بيفهموا دا ويقولوا انك خزلتهم واتخليت عنهم نتعامل معاهم ازاي ؟
  ","

   ما نتعاملش !
   
   المهم نعامل ربنا.
  
"
76243,"
   ياشيخ انا مخطوبه لواحد بطل تدخين بفضل الله وبيصلي بس مش ملتزم غير بالفروض وورد قرآن ومع ذلك وافق علي ضوابط الخطوبه كلها وانا منتقبه والي حد ما ملتزمه بفضل الله وكتير من اصحابي حذروني وقالولي بلاش تاخدي واحد اقل منك في الدين وانا محتاره اعمل اي خايفه دا يأثر عليا وفنفس الوقت انا معجبه بيه اكمل ولالا
  ","

   إن كان كما تقولين = فهو أحسن مني ومنك.
  
"
76244,"
   إذا كنت تعرف أن هناك شخص يحبك وينوي علي التمسك بك وأنت من وجهة نظرك أنه غير مناسب ولكن في نفس الوقت لا تريد كسر قلبه لأنه عزيز عليك ف ماذا تفعل؟
  ","

   أغلق بيني وبينه الأبواب .. بلطف وحسم !
   
   لطف يهيئه للفراق ..
   
   وحسم يمنحه اليأس المريح.
  
"
76245,"
   طيب لو اترفض و مكملين كلام
  ","

   يبقى بتستهبلوا !
  
"
76246,"
   نقهويك طال عمرك😃
  ","

   ما عليك زود يالغلا 💚
  
"
76247,"
   انسانة محترمة و بها كل الخير لا امتلك بيت و لن امتلك ف الوقت القريب لكن انا اسعى و الله لا احدثها و لا هي كذلك بفضل الله لكنها ع علم برغبتي و مرحبة بها ""لكن دون وعود الانتظار التي تظلم و اكدت ع ذلك""  اراها زوجة صالحة بكل المقاييس .. اتقدم و نسكن ايجار و لا انتظر شوية و لو هي الخير ربنا هيقدرها  لي
  ","

   تقدم واحك ظروفك .. وهتاخد نصيبك.
  
"
76248,"
   انا بزود فلوس علي فلوس الكتب وباخد الفرق عشان ابويه مش بيرضي يديني فلوس خاصه بيا ولما بحاول افهمه اني بحتاج حجات خاصه مش بيرضي يديني فلوس غير فلوس المواصلات والكتب ولما بقول لامي بتقولي مليش دعوة قولي لابوكي وانا بجد مش بعرف اخد فلوس منو غير كدة هل دة حرام ولا لا وجزاك الله خيرا ي شيخ
  ","

   إن كان كما تقولين = فلا بأس، لضرورياتك الخاصة.
  
"
76249,"
   دلني علي شء لااتركه ولا امل منه ينفعني في دنيتي واخرتي
  ","

   كثرة الصلاة على النبي .. صلى الله عليه وسلم.
  
"
76250,"
   والمعهد سنتيين احلى ولا اشوف كليه تانيه
  ","

   أخي إبراهيم أصغر مني بسنتين !
   
   جاب في الثانوية 91 % ودي سنته كانت تدخله علوم أسيوط .. طبعا أمي كانت رغبتها يدخل علوم سنة هناك وبعدين ييجي المنصورة معايا.
   
   بابا قاله هتسمع كلامي ؟
   
   دوّر عالوظيفة .. بدل ما تدخل علوم تتكلكع فيها زي أخوك (على طريقة لو مشربتش اللبن هتكون زي عمو 🥺) .. وادخل معهد فني صحي !
   
   ماما كانت هتتجنن .. طبعا عشان الفكرة النمطية بتاعة معهد وكلية والكلام الحلو ده.
   
   إبراهيم سمع كلام بابا ودخل معهد فني صحي المنصورة / قسم تحاليل .. واتخرج بامتياز كان الثاني على المعهد .. واتعين تبع وزارة التعليم العالي، فني تحاليل بقسم الباثولوجي بكلية طب المنصورة.
   
   وبأه موظف له راتب .. وأنا كنت لسه بمد إيدي للمصروف وأدوات الكلية !
   
   ثم بعد ذلك حصل على بكالوريوس تجارة من التعليم المفتوح (ليهدي الشهادة بس لماما) .. والإجازة اللي فاتت فوجئت إن المعهد أتاح لهم سنتين تكميليتين حصل عليهما بتقدير جيد لتصير شهادته بكالوريوس علوم صحية، وتتحول درجته الوظيفية من الفنية للتخصصية !
   
   اللهم بارك .. اللهم بارك .. اللهم بارك ..
   
   أكتر حاجة عجباني في إبراهيم وبستفيدها منه هو حبه الصادق لشغله وتميزه فيه تماما .. لدرجة بشوف وبسمع بنفسي الدكاترة اللي بيشتغل معاهم بيثنوا دايما على الشرايح اللي بيشتغلها هو وأد إيه بتكون perfect.
   
   طبعا كل واحد وله اختياراته الشخصية .. أنا بضرب لك مثل بس بقصة عشت تفاصيلها عنوانها:
   
   قرار سليم.
  
"
76251,"
   ليه الاحباط دة 💔🙄ليه علوم مش حلوة لا هي كويسة وجدا نتعب ونعمل اللي علينا والتوفيق من عند ربنا مازويل ومصطفي السيد خريجين علوم 😌💙وناس زي العسل اهو ويمكن حضرتك محبتهاش فعشان كدة دة رأيك فيها🙂لكن هي كويسة جدا والله دراسة وشغل بس اتعب واعمل اللي عليك وبس 💙وفي النهاية كله نصيب💙ا
  ","

   ده الكلام اللي بنقوله لسنة أولى عشان يتجدعنوا ويخلصوا منها.
  
"
76252,"
   انا علوم برضو واتخرجت بامتياز .. بس اتفق مع حضرتك👌🏻
  ","
  👍
  "
76253,"
   لسه سايبها عشان متفاهمناش وكنت خايف اظلمها معايا بعدين، هيتقال عليا غدار والجو ده?
  ","

   معرفش الظروف والملابسات .. ومقدرش أديك كلام عام تسكن به ضميرك لو كنت ظلمتها فعلا !
   
   لكن القاعدة العامة إن القرار المبكر دوما أفضل.
   
   والقاعدة العامة إن أوبشن الغدر دوما سابق عند الفراق .. ندرة هم النبلاء الذين يحسنون الوداع ..
   
   وربك محيط .. يعلم السر وأخفى !
   
   من صدقت نيته معه = لا يخاف ظلما ولا هضما.
  
"
76254,"
   خطيبى عارف أنى بايته بره محافظتى مش بيسأل عنى معايا حد ولا لا اكلت ولا لا اكلت ايه وبيكون عارف أنى هسافر في مواصلات مش بيسأل حد ضايقك مرتاحة اى أسئلة ذكوريّة. ده لو اخته كان اتحرك. صح ولا انا تفكيرى غلط
  ","

   صح !
   
   ودورك تفرقي هل ده طبع فيه، ولا مجرد قلة خبرة أو سعيا منه لالتزام الحدود.
   
   لأنه لو طبع فيه فده مؤشر سيء للبرود وعدم تحمل المسؤولية.
  
"
76255,"
   علوم حلوة؟
عايزة أدخلها لأن مجبتش حاجه عدله وهموت بس بيخوفونى منها ٩٤,٥ بيقولولى ادخلى معهد سنتين بس مستحرمه تعبى دا كله 💔
  ","

   أنا خريج علوم .. ولا أنصحك بها الحقيقة.
   
   (الكلام ده للي لسه عالبر، أما اللي دخلها بالفعل يتجدعن ويخلص .. الفرص موجودة بإذن الله).
  
"
76256,"
   احبه ويحبني يا شيخ ويريد التقدم لخطبتي لم نتحدث كثير هل علينا وزر كبير؟
  ","

   الكلام يقف .. ويتقدم ..
   
   بس.
  
"
76257,"
   اهلى ضغطوا على بالجواز لظروف وفاة اخى مكنتش حابب اتزوج قبل ما يكون لى مشروع خاص كى  اقدر اوفق بين عملى وبيتى لانى شغلى يستحيل معه زواج قررت ارضاء لهم بس اشترط انى اعمل المشروع قبل الجواز فتره الخطوبه واتجوز منه انا عارف ان الرزق بيد الله وحده بس غصب عنى انا خايف المشروع يفشل وانا بين نارين اعمل ايه
  ","

   أنت من الثلاثة الذين حق على الله عونهم !
   
   سيبها لله .. اعمل اللي عليك وما تحسبهاش ..
   
   ربك هيسهلها من حيث لا تحتسب.
  
"
76258,"
   نسيته تماما ياشيخ وتعافيت من حبه وحياتي اتغيرت ٣٦٠ درجه للاحسن بقيت قريبه جدا من ربنا وف راحه نفسيه عاليه جداجدا جدا التزمت بالحجاب الشرعي وصلاة النوافل والازكار والقيام والتهجد ودلولقتي بحمد ربنا انه بعدني عنه وحضرتك كنت معين ليا ع ده حتي من غير ماترد ع اسألتي  💕
  ","

   يا فرحة قلبي بمثل هذه الحروف !
   
   اللهم ربنا ولك الحمد ..
   
   عقبال العتق لكل الأسرى ليدركوا ما تبقى من أرواحهم .. آمين.
  
"
76259,"
   نصيحتك لمن تأخر زواجها؟
  ","

   هوني عليكِ..
   
   درب الجنة ليست عليه لافتة ""للمتزوجين فقط"" !!
   
   - يا أيها المجتمع الجاهل ليس ذنبها أن النصيب لم يأت بعد..وقد لا يأتي..
   
   - يا (طنط حِشرية) ليتك توفرين يدك بجانبك؛ فهي لا تنتظر منك (طبطبة)..وليتك لا تتعبين شفتيك باستحضار التأثر حين (المصمصة) المعتادة مع الدعوة بابن الحلال يدق الباب..
   
   - يا أيتها الأم المشتاقة لحبيبتها في الفستان الأبيض..امسحي دموعك واحمدي الله..
   
   احمدي الله أنها (قاعدة في أرابيزك) بصحتها وعافيتها ودينها..وكرامتها..
   
   كرامتها التي قد يبعثرها نذل جبان لا يرقب فيها إلّا ولا ذمة..لا تأبهي بأحد من الناس..هكذا هم الناس..
   
   سيحسدونها إن كانت سعيدة في بيت زوجها، ويجرحونك بنظرات الحقد..
   
   وسيقتلونك معها لو أتتك يوما غاضبة أو على شفا طلاق مع صغير على كتفها برصاصات الشماتة، ونصائح السماجة من ألسنة حِداد..
   
   احمدي الله أنها مكرمة في بيت أبيها..(واللي مش عاجبه يشرب من البحر)..
   
   - يا أيها الأب الذي يرنو لقطف ثمرة تربيته..أنت لم تربها لتتزوج وتنجب..وتأتيك بمن يسعد قلبك بكلمة ""جدو""..
   
   أنت ربيتها لتعبد الله..والأصل ألا تحرص على تزويجها إلا ليكون عونا لها على هذه المهمة السامية..
   
   احمد الله أن ابتلاها بالمنع..كما ابتلى غيرها بالعطاء..
   
   احمد الله أن متعك بحنانها في البيت..وصوتها بالقرآن يعطر أركانه..
   
   احمد الله أن أبقى لك من تجيب نداءك..وتمسح أوجاعك..وتتفاعل مع حديثك..
   
   احمد الله أن رزقك بمن قد تكون -دون إخوانها وأخواتها- سببا لدخولك الجنة..
   
   - يا من تزوجتِ..لست أفضل ممن لم تزوج..أنت رهن الابتلاء مثلها تماما..ورزق الله لا يتوقف على جمال، ومستوى تعليمي أو اجتماعي..
   
   - يا من لم تتزوجي..فرغك الله لعبادته، فاغتنمي..في حياتك أشياء جميلة، فاستثمري..فقط انظري من علٍ، بعين السمو على دنيا -بكل ما فيها- حقيرة..
   
   - يا أيها الناس كلكم مبتلى..بالخير والشر..بالنعمة وسلبها..بالزواج وعدمه..
   
   ""ليبلوكم أيكم أحسن عملا"" !!
  
"
76260,"
   صف يومك بثلاثة رموز تعبيرية (emojis).
  ","
  😃🤓😴
  
  هايف وهتعلمنا الهيافة يا آسك.
  "
76261,"
   ياشيخ بالهداوه معانا 😞
رفقا بالقوارير 💔
  ","

   ما هو القوارير لازم يتشد عليها أحيانا .. عشان ما تتكسرش.
  
"
76262,"
   ممكن بعد سنة اكون جاهز، بس هي رافضة الارتباط دلوقتي عشان هي لسة باقي لها ٤ سنين في التعليم ومش عايزة تشغل نفسها بحاجة وهي حاليا في ٢
  ","

   هي صح .. جدا !
   
   وأنت بالخيار ..
   
   يا تسيبها في حالها تماما، تنتظر حتى تفتح بيتها للخطاب .. مع احتمالية الرفض لسبب أو آخر.
   
   يا تشوف حياتك وتنسى.
   
   وفقك الله وأسعدك.
  
"
76263,"
   ياشيخ نفسي انساه 
حياتي وقفت ومش عارفةاشوف حالي وبرفض
مع اني شوفت منه كتيروخيانةوبنات ولما بطل يعمل كده بقي أسلوبه معايا زي الزفت وكلامه وحش وبيتخانق لأتفه الأسباب زي العيال وليل نهار نكد وربنايعلم اناوقفت جنبه ازاي وسندته وطلعت انا اللي نكدية وكلامي سم في الآخر
حاسةأن روحي خلصت بسببه بجد
اعمل ايه؟
  ","

   اسمعي ده:
   
   النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

   مع توضيح إن اللي ما تعرفش تحافظ على كرامتها مع عينة زي دي = ما تستحقش حد يحترمها.
  
"
76264,"
   انا بقيت ماشية اتكلم بكلامك يا شيخ محمد😂 وحافظه ردودك 
من تاب تاب الله عليه 
غلي نفسك .. 
انسي يابنت الحلال 
بلوك وانسي !
بس بجد حضرتك متعايش مع الواقع جداً ودا الي بيفرق حضرتك جداً ..
ربنا يخفظك يا أبا انس ويبارك ف اولادك ويحفظهم من فتن هذا الزمن ..💚
  ","

   يا رب .. يا رب ..
   
   الله يسعدك.
  
"
76265,"
   ي دكتور بعد إذنك سألت حضرتك سؤال من اسبوع وحضرتك مردتش وعايز اعرف رأيك عشان باحترمه ومتصرفش غلط!
بحب بنت بس مش هينفع اتقدملها دلوقتي لانها رافضة بسبب دراستها دلوقتي وانا هكذا ما افعل لكي لا تضيع مني؟
اكلمها ابينلها ده علي السوشال ولا غلط الكلام اصلا واعمل ايه ؟ ارجو الرد....
  ","

   أنت جاهز يعني للارتباط الوقت ؟
  
"
76266,"
   انا طيبه جدا وبحس اني بيضحك عليا وانا فاهمه 
يعني فاهمه كل حاجه بس بعدي عشان مخسرش حد
خايف ابقي قاسيه واخسر روحي وفي نفس الوقت بتاذي نفسيا
  ","

   معادلة:
   
   الطيب اللي بيتداس أو الشرير القاسي = معادلة خاطئة.
   
   مطلوب نكون طيبين، نجيد الدفاع عن أرواحنا وسلامة نفوسنا وحفظ حقوقنا.
  
"
76267,"
   انت تفضلى تحمدى ربنا اللى حماكِ وعصمك من الوقوع في الخطأ ، لو كنتِ ايمانك ضعف وكلمتيه كان زمانك دلوقتى بتقولى "" وقلبى بينزل يا شيخ ومش عارفة أنساه ! "" احمد ربنا أنه خلع بدرى بدرى
  ","

   هو مخلعش بدري أوي !
   
   هو خالع من الأول .. وعمل حتة أكشن كده هو مش أدها عشان يريح ضميره.
   
   لكن عموما هي تحمد ربنا وبس.
  
"
76268,"
   يالهوي عالرد 😂😂😂😂😂😂😂😂😂😂
  ","

   يعجبني الناس اللماحة !
   
   ما هو مفيش حاجة غير كده تتقال فعلا.
  
"
76269,"
   كنت بحب شخص سنتين وانا في البدايه كنت رافضه حته اننا نتكلم كلم امي وقالها بعد سنتين هتخرّج واجي اتقدم وكمان من كام شهر طلب يكلم بابا وقعد معاه وكان مفهمني ان اهله عارفين وموافقين جه فجأه المفروض ان خلاص يجوا يتقدموا لقيته باعت ان اهله مش موافقين عليا وعمل بلوك وبعدها بيومين بالظبط خطب واحده جارتنا
  ","

   طب كويس .. الحمد لله !
  
"
76270,"
   لو حابة أبعتلها أكونت أختي .. لو محرجة تروح لحد.
  ","

   الله يجزيك خير ..
  
"
76271,"
   ارجوك رد هنا""🙇🙇🙇""
  ","

   اعرضي نفسك على طبيبة نسا واتأكدي من نفسك .. وبلاش السلبية اللي أنت فيها دي !
   
   لو قرب منك تاني = اديله بالشبشب.
  
"
76272,"
   بتدخل تتسحب يعنى😬 كده غلط😃
  ","
  😁
  "
76273,"
   لم يسبق لي أبداً أن ...
  ","

   نسيت أني لا أستحق شيئا؛ لولا الله .. ولن.
  
"
76274,"
   دعاء ختم القرآن.
  ","

   https://soundcloud.com/mohammad-atiia/1440a-3
  
"
76275,"
   من سورة الأعراف ..
  ","

   https://soundcloud.com/mohammad-atiia/1440a-2
  
"
76276,"
   بكام با شيخ !؟
  ","

   تم الرد عالخاص 😛
   
   معرفش والله بكام .. تواصلوا مع صفحتهم.
  
"
76277,"
   هذا والله ليس إعلانا مدفوعا !
  ","

   وليس من أجل أن هذا العمل تديره زوجة رجل من أحب وأغلى الناس عندي ..
   
   وليس أيضا من أجل أنهم فاجئوني فترة الإجازة بهدية من أرق ما استقبلت في حياتي ..
   
   لكن من أجل أن الواقع أجمل من الصورة بكثير .. ومن أجل أني أحب الجمال وأحب دلالتكم عليه؛ فأنتم تستحقونه .. ومن أجل أن الأفكار المبدعة من حقها أن تدعم.
   
   هنا محافظ (رجالية ونسائية) من الجلد الطبيعي وبعمل يدوي أنيق .. وحقائب بأفكار استثنائية ..
   

    https://www.facebook.com/uniquehmade/
   

   شعور جميل أن تحمل شيئا صُنع من أجلك وحدك !
  
"
76278,"
   انا مجرد ما اقرا الاسئلة والهموم بتعب! 
انا يا شيخ كل ما اقرا حرف بدعي ربنا يعطيك اجره وزيادة .. 
ربنا يجزيك الخير ويكتبلك عن كل حرف حسنة ويضاعفها لك اضعافاً كثيرة يا رب العالمين، ويرزقنا صحبتك في الجنة، ومجاورة سيد المرسلين والصحابة الطيبين يا رب ..
  ","

   يا رب .. يا رب .. يا رب ..
   
   رب يجبر خاطرك.
   
   ألقاكم يا صحبة الجنة 💚
  
"
76279,"
   طب صلي علي النبي ي شيخنا 😍
  ","

   اللهم صل وسلم وزد وبارك عليه وعلى آله وصحبه.
  
"
76280,"
   طب خد كوباية كركادية بقا تروق دمك مننا😂😂😂
  ","

   لا .. أنا عايز أتعشى ☹
  
"
76281,"
   اتعااادلوا😭😭
  ","
  ☹
  
  البطولة بتاعتهم.
  "
76282,"
   وطول الوقت مغليه نفسي من قبل حتى معرف اكونت حضرتك والله وعندي الحياء عااالي جدا😭😭هو دخل عليا من سكه تانيه انا كان عندي مشكله كبيره😭😭😭وبعت لحضرتك ماسنجر ومردتش عليا 😭وبعت  اسك وحضرتك مردتش انا عاذره حضرتك 😭😭وربنا يعينك وردي لقيته ف اسأله غيري بس كنت مكسوره من مشكله ف بيتنا ومحتاجه افضفض😭😭لقيت صفحته
  ","

   وهو أي حد في الشارع كده تروحوا تتعروا من همومكم أدامه ؟!
   
   ما تكمليش .. متوقع السيناريو الحزين.
   
   عموما يا رب تكوني اتعلمت بس.
  
"
76283,"
   بتتفرج ع الماتش ي شيخ
  ","

   لا سايبه .. وقاعد معاكم 🥺
  
"
76284,"
   فيه شخص اعترفلي بحبه وكان داخل جد وعايز يتقدم بس عايز يعرفني قبلها الاول موافقتش وعملتله بلوك ،كان عايزني اديله فرصه. أنا كده غلط؟
  ","

   أنت صح .. جدا !
   
   كلهم بيكونوا عايزين يرتبطوا 😑
  
"
76285,"
   نصيحتك لمن تخاف الزواج؟
  ","

   حسب سبب خوفها !
   
   لو مثل سيء أدامها أو تجربة مرت بها = فلازم تفهم إن محدش شبه حد.
   
   لو حاجة نفسية جواها = هتحتاج استشارة نفسية، والأمر بسيط بإذن الله.
  
"
76286,"
   ماترد عليا ي شيخ بقي نظري وجعني من الموبايل 💔
  ","

   طيب أنت نظرك وجعك من كتابة سؤالك !
   
   طب أنا أعمل إيه ؟!
   
   يا جماعة عيب .. والله عيب.
  
"
76287,"
   انا بحب بنت جدا وانا ظروفي علي قدها وانا في طب وقدامى كتير ومش هقدر اتقدملها طبعا دلوقتي خالص وخايف تتخطب او تروح مني ممكن تقولي المفروض اتصرف ازاي حضرتك..
  ","

   اسمع ده يا دكتور:
   

    https://www.facebook.com/m.atiia.soliman/videos/1312807958799046/
   

"
76288,"
   مش بعانده ، في مواقف بتصرف فيها تلقائي من نفسي من غير م استشير حد ، بكون انا في نص الموقف ومحدش هيفهم كل الابعاد غيري وهو شايف اني كده غلط وماشيه بدماغي ولازم قبل اي حاجه اخد رايه  والشي اللي يوافق عليه بس هو اللي اعمله
  ","

   يبقى بالهداوة تتكلمي معاه وتفهميه إن مش دوره كزوج إنه يلغي شخصيتك ويحركك بالريموت !
   
   بل الحياة بينكما مشاركة واحترام .. أيوه له قوامة وطاعته (في غير معصية) حق، لكن ده مش هييجي بالإجبار والطريقة اللي بيتكلم بها دي.
   
   فهميه وشوفي ..
   
   يا يفهم ويتعامل صح .. يا لازم وقفة تراجعي فيها الأمور؛ لأن بالطريقة دي شخصيته مش تمام وهيتعبك بعدين.
  
"
76289,"
   امي طلبت مني قراءة كتاب صحبة الجنة لها  كاملا لم تمل بل كانت تقول عيدي هذا وعيدي ذاك ..
وبعد الانتهاء منه قالت اللهم احفظ عبدك محمد عيطة بعينك ولطفك ورضاك عنه اللهم حبب إليه خلقك والحصي ف ارضك اللهم إنا نحبه فيك فجعل له من السعادة الدنيا نصيبا ورزقه  روية وجهك الكريم وجمعه بجوار الحبيب ..
  ","
  😭
  
  يا رب .. يا رب .. يا رب ..
  
  قبّلي عني يدها، وأوصها ألا تنساني من دعائها في صلاتها.
  "
76290,"
   انا ولد وبحب حضرتك في الله بسبب هدؤك وبشاشتك ادعيلي جزاك الله خيرا
  ","

   حبيبي .. رضي الله عنك 💚
  
"
76291,"
   سمعت مرة أنه يجب أن أبحث عن الE الموجودة بمكونات المنتج..فوجدت موقع يعطي إذا كانت حلال أم مشبوهة أم حرام
والمشبوهة يكون حسب مصدرها نباتي فهي حلال أو حيواني فهي حرام..وأنا لا أستطيع التحديد وأجد مشقة كبيرة في ذلك
  ","

   يا بنتي احنا لو دققنا كده = مش هنشرب البيبسي !
   
   ده كده وسواس.
   
   ما لم تتيقني من دخول محرم كالخنزير والخمر فيه = كليه.
  
"
76292,"
   غ .س بصراحه ي شيخ انا متضايقه منك  
3 سنين ابعتلك اسئله مختلفه ولا مره رديت عليا 
قد كده انت شايفني تافهه
  ","

   آسف.
  
"
76293,"
   السوال الاهم ليه مش متقبل حضرتك؟
  ","

   ومين قالك إني مهتم بالإجابة ؟!
   
   مين مجنون يتوقع إن الناس كلهم يقبلوه !
  
"
76294,"
   ماذا افعل اذ عرفت ان خطيب صديقتى يتحدث مع حبيته السابقه مع العلم يقول للاخرى انه الموضوع اتقفل من زمان جدا ،،، اسكت ومتكلمش نهائى
  ","

   ملكيش دعوة.
  
"
76295,"
   معلش يا شيخ اتحملني أرجوك..بس سؤال أخير ليطمئن قلبي
هل أدقق في مكونات المنتج والمواد الحافظة له إذا كان حلال أم لا كالE..لأني عندما أبحث عنها أجد أغلبها مشبوه 
أكاد لا أستطيع شراء شيء من شدة الوسواس!
  ","

   مشبوه ازاي ؟
  
"
76296,"
   ايه البجاحه دي اخي السائل 😂😂
  ","

   بالعكس مؤدب .. وحقه جدا.
  
"
76297,"
   يا شيخ هو لو انا مش بتقبل حضرتك من غير سبب اعمل اي ف كده احساس بالذنب بس غصب عني
  ","

   ولا حاجة !
   
   ما تجبرش نفسك تقبلني، واستفد من غيري.
   
   المهم لا ترجو لي ولا لأحد من المسلمين سوءا.
  
"
76298,"
   أعدك ان يكون لك جزء من دعائي في قيامي كما أرحت قلبي بجوابك  انا اثق فيك جدا
  ","

   حفظك الله ورضي عنك ..
   
   ستجدين آخرين يضيقون عليك بغير هذا، وما ذكرته لك (نقلا عن أهل علم ثقات) كافيك بإذن الله.
  
"
76299,"
   شكرا جدا لأني اتعلمت حاجااات كتيييير اووي من حضرتك واتعلمت اني غالية ولازم اغلي نفسي 
انا والله كل ما بفتح الاسك والله ببقي سعيدة جدا جدا ولما بشوف رد حضرتك ع الاسك بشتاق للجنة اوووي 
انا مش عارفة اقول ايه والله بس (اسئل الله العظيم رب العرش العظيم ان يدخلك الجنة )
جزاك الله خيرا ^_^
  ","

   ربنا يسعدك.
  
"
76300,"
   من جوزي يعني؟ هما قالوا مينفعش الزوج يملا مكان الاب وانا نفسي خايفة من غير وعي اعامل جوزي كده
  ","

   الأب حاجة، والزوج حاجة !
   
   زي ما الأم حاجة، والزوجة حاجة !
   
   لكن لو أحسن الشريك تأدية دوره وأحسنا نحن عدم مطالبته بما هو خارج دائرته = هنعيش سعداء وراضيين .. جدا.
  
"
76301,"
   غ.س بيتكلم عن إنى تخينه بطريقه غير مباشره ولفت نظره كذا مرة انه مش من حقه يتكلم معايا ف حاجة زى كظا لو اتكلم تانى يكون رد فعلى ايه
  ","

   ما دام بطريقة غير مباشرة = يبقى يا ريت تاخدي بالك وتبدئي تخسي !
   
   عشان نفسك .. قبل أي حد.
  
"
76302,"
   هي حتى لو بتعانده طبيعي يكلمها كدة ؟
  ","

   العند بيولد العند .. والغلط بيجيب غلط !
  
"
76303,"
   بحس انك ممكن تفهم مشاعري انا فقدت والدي وساعات ببقى محتاجة المشاعر دي من اي رجل وده غلط
  ","

   مجرد الاحتياج = مش غلط !
   
   دي فطرة مركبة فينا كلنا ..
   
   الاحتياج للأمان، للسند، للمشاركة ..
   
   المهم ازاي نعرف نحتوي الاحتياج ده ونصبر عنه إلى أن يشبع في وضع صحيح لائق.
   
   رب يحفظك.
  
"
76304,"
   اختار اللى بيحبنى ولا اللى بحبه؟
  ","

   الاتنين ما ينفعوش !
   
   لازم سهم المعادلة بينكم يكون رايح جاي ..
   
   حتى لو بدرجة أقل عند أحدكما .. المهم تكون العلاقة مرضية لكليكما.
  
"
76305,"
   خطيبي بعد كتب الكتاب ابتدي يدي تعليقات اني  بفكر وباخد قراراتي بنفسي وقالي بالنص دماغك دي هدششها لو ممشيتش علي مزاجي 
مكنش كده الاول ، انا خايفه وقلقانه قرار الطلاق صعب وخصوصا اني لسه مبداتش حياتي
  ","

   هل أنت بتعانديه ؟
  
"
76306,"
   جووووول للجزائر⁦👏🏻⁩⁦👏🏻⁩⁦👏🏻⁩
  ","

   أرجل منتخب في البطولة .. يستحقوها.
  
"
76307,"
   انا مترددتش انا فعلا فسخت عشان ملناش حياة فى المستقبل سوا وده اللى محدش قادر يفهمه هو مكنش بيفهمنى كمان وكان بيعمل مشاكل من مفيش اصلا 
بس انا زعلانه عشان الكل شايفني وحشه وهو كمان
  ","

   سيبك منهم كلهم .. المهم راحتك !
   
   دي حياتك، محدش هينفعك طبطبته وقت ما تكوني تعيسة في اختيار خاطئ، عافاك الله.
  
"
76308,"
   اللباس في بلد اجنبي لفتاة كيف يجب أن يكون؟ 
انا حقا متعبة 
انا حافظة للقرآن وتزوجت في بلد أوروبية 
زوجي يرى ان اقصر من ثيابي 
مثلا للركبة وبنطال واسع 
متعبة جدا من هذا التغير 
ارح قلبي مااذا افعل💔
  ","

   جاكيت أو بلوزة واسعة للركبة وتحتها بنطال واسع = مفيش مشكلة.
  
"
76309,"
   شيخي لن ايأس كيف يكون الشخص رجلاً
  ","

   أول خطوة بالكف عن مثل هذه الأسئلة الإجمالية التي لا معنى لها !
  
"
76310,"
   بالله عليك أجبني يا شيخ أنا في بلد أجنبي دلني على طريقة أعرف فيها الأكل الحلال أرجوك..الوسواس سيقتلني
  ","

   بلاش وسواس يا ماما !
   
   سؤالك متكرر عند ناس كتير.
   
   ما لم تتيقني من حرمته = فكليه، والأكل الحلال متوفر جدا في كل حتة الوقت.
  
"
76311,"
   شيخ انا فسخت خطوبتى عشان مش مرتاحه كله بيلومنى وانا اصلا حاسه بتأنيب ضمير كان اول واحد فى حياتى هو حبنى وانا كنت بحب اهتمامه بس فجاه حسيت ان مفيش مستقبل لعلاقتنا انا جرحته كده؟ 
ليه الكل شايفني وحشه وهو كمان اكيد كرهني 😔
قلبي بيوجعني يا شيخ
  ","

   أنا بأه مش بحب كده !
   
   أنت لقيت نفسك مش مرتاحة فعلا في العلاقة ومفيش أرضية تقفوا عليها رغم المحاولات = يبقى قرارك صح.
   
   نظام التردد ده ما ينفعش، وعدى وقته خلاص.
  
"
76312,"
   أبي توفاه الله إماما بالمصلين في صلاة العشاء وكان هو من رفع الاذان لصلاة العشاء قرأ فاتحة الكتاب وقرأ اول ايات من سورة المطففين وسقط ساجدا فاضت روحه
كان يوم 17/12/2017ويوم الاربعاء الماضي فتحو عليه القبر لنقله لقبر اخر لانهم بيعيدوا بناء المقابر فوجدوه كما هو وحملو جسده لقبر آخر ودفنو معه امرأة
  ","

   اللهم يا رب اجمعنا به في فردوسك الأعلى !
   
   اللهم بارك .. على مثل هذا نحب الموت.
  
"
76313,"
   عندنا محل بداوم فيه صباحا وزوجي مساء،مرات صاحب المحل اللي جنبنا تتعمد تيجي فترة جوزي وهيه جميلة وبتدلع،مرة جات في ميعاده وكنت انا لسا مروحتش،قالتلي ايه انت لسا هنا؟واليوم سالني عليها ان كانت جاتلي،وتعصبت عليه وقلتله انت مهتم كده بيها ليه وما بكلموش صرلي فترة،اعمل ايه؟
  ","

   استمري في دور النكد ده وعدم الحكمة لين تتحقق مخاوفك ويخونك فعلا أو يطلقك !
   
   مش بقول تطنشي أو تبقي باردة .. بقول تبقي حكيمة في التعامل مع الموقف.
   
   يعني في قعدة صفا كده بكل ذوق ولطف وحسم في نفس الوقت هتقوليله أنا مش مرتاحة للست دي ولا لطريقتها وحقي أغير عليك عشان بحبك .. فرجاء تقدر شعوري ده ولو جت تاني قلها ابقي اشتري من مراتي، ووقف تعاملك معاها.
   
   طيب هيناقش ويدافع ويبرر قوليله: معلش، شعورنا احنا الستات في الحاجات دي ما بيخبش.
   
   الأمر محتاج منك صبر، تعاملي على إنه ابتلاء .. ما تعطيش لها فرصة تحتل أرضك، دافعي عن مكانك .. وما تخليش برضه غيرتك تحرقك وتؤثر على مواقفك لأن ساعتها هتحولي بإيدك الشكوك ليقين !
   
   ربنا يهديه .. ويهديها ويصرفها.
  
"
76314,"
   طيب وبالنسبه للشاب اللي ربنا بيهديه وعايز يتوب وهي تفضل تقوله ظلمتني والكلام ده مع انه حاول يفهمها وان شاء الله يحاول يخليها ليه لما يقدر تقولهم ايه ؟
  ","

   بالله فيه وجه مقارنة ؟!
   
   هن آخرهن شوية عياط وحسبنة وظلمتني ومش مسامحاك (إلا بعض الحالات الاستثنائية برضه اللي الكيد فيها بياخد منحى مؤذي بزيادة).
   
   عموما الاستمرار في أي علاقة مش سليمة هو الظلم بعينه !
   
   وربنا مش بيحاسب حسب رؤيتنا وحساباتنا .. بل يحاسب حسب شرعه ومقتضى رضاه .. سبحانه وبحمده.
  
"
76315,"
   هل هناك شخص تكرهه دون سبب؟
  ","

   دون سبب !
   
   لا.
   
   وأما بسبب فاسمع مني يا آسك:
   
   كلنا نخطئ ونزل ونضعف .. المهم أن تكون إفاقتنا سريعة، وتوبتنا صادقة.
   
   ومهم أيضا أن نحرص -وإن ضعفنا- أن تكون ذنوبنا بلا ذيول وآثار !
   
   بعض البنات للأسف في العلاقات الخاطئة يتمادين في الغفلة لتعطي الخبيث صورا وغيرها ..
   
   ثم إن أرادت التوبة والابتعاد = ابتزها وهددها.
   
   ومثل هؤلاء الذكران لا أرى أنذل ولا أجرم ولا (أنجس) منهم !
   
   هؤلاء ممثلو إبليس على الحقيقة، المخلصون لدوره على أحقر وجه ..
   
   نعم .. كلاهما ملام مخطئ، واللوم عليها في غبائها ورخص نفسها أشد ..
   
   لكن إن أرادت (النظافة) والعودة لربها فلا أقل من أن يكف عنها، ويبحث عن غيرها .. على فرض أنه ما زال تائها غارقا في شهواته.
   
   أما الابتزاز والتهديد بالفضيحة مقابل رضوخها وخوفها = فلو كانت لي بهؤلاء قوة لجعلتهم نكالا وعبرة للعالمين.
   
   هؤلاء من أكرههم، وأكره سيرتهم وأمثلتهم التي تمر بي في كثير من المشاكل.
   
   شعور الغيظ والعجز ساعتها لا شيء يصفه أو ينفّسه !
   
   وكلمة للبنات في مثل هذا الموقف -عافاكن الله جميعا- لا شيء يسعف كمصارحة أحكم وأعقل أهلك .. أيا ما يأتيك منهم سيكون أهون كثيرا مما يأتيك من طرف ذاك الحيوان في مسلاخ إنسان.
   
   مثل هؤلاء جبناء قذرة، ولا حل مع مثلهم إلا الخوف والتهديد ممن يستطيع إيذاءهم .. وإياك تحت أي وضع من الرضوخ لتهديده؛ لأن هذا سيعني مزيدا من التورط .. كحفرة وساخة تغرقين فيها أكثر وأكثر !
   
   بل قرري أن لا عودة .. مهما كان الثمن.
   
   وقبل كل ذلك عليك بدعاء الله والصدق معه؛ فهو سبحانه قادر على هداية ذاك الوغد وشفاء قلبه .. أو على قصمه وهلاكه وشغله ببلاء نفسه.
   
   ولا تشكي أو تنكصي عن صدق توبتك إن قدّر الله عليك شيئا من انكشاف أمرك .. فلعل هذا هو التكفير الحقيقي لذنبك، ومفتاح باب جنتك .. وكل ما في الدنيا أهون من فضيحة يوم القيامة !
   
   رب استرنا والمسلمين.
  
"
76316,"
   فخور بكم !

من الأمس وأنا أستقبل رسائل لمتابعين ومتابعات معنا هنا .. يبشرونني فيها بمجاميعهم المرتفعة .. 95 % وما فوق، اللهم بارك !

أنا كمحمد فرحتي بكم كفرحتي بأنس ورقية وعائشة والله !

شكرا يا ولاد .. شكرا من قلبي. 

دمنا صحبة الجنة .. متعاونين على خير الدارين 💚
  ","

   كيلا تنسينا موجة الدعم النفسي (الصادق) لمن لم ترتفع مجاميعهم في الثانوية، فنرجع بأه نظبط الكفة عشان التوازن !
   
   ونقول:
   
   كل البركة، وكل التقدير، وكل الشكر للمتفوقين اللي كانوا أدّ المسؤولية وفرحوا أهاليهم وفرحونا معاهم.
   
   حققتم -بفضل الله- النجاح في حلقة، وما زال المسلسل طويلا ..
   
   استفيدوا من طعم النجاح، وخذوا دفعة للأمام، ولا تتنازلوا عما بلغكم الله إياه ..
   
   وضعوا نصب أعينكم طعم الفرح الحقيقي الكامل .. فما أنتم فيه الآن مجرد ضرب مثال للنجاح في الاختبار الأساسي:
   
   "" هاؤم اقرؤوا كتابيه "".
  
"
76317,"
   77  انتحر طيب مش درجتي وظالميني والدنيا سوده قدامي
  ","

   نمي أدواتك .. احرص على سلامتك النفسية .. ما تطحنش روحك !
   
   لسه الأيام والفرص كتييييرة ..
  
"
76318,"
   404 الحمد لله 💃
  ","

   عاشوا الشباب عاشوا 🌷
  
"
76319,"
   جبت 85 💔💔💔
  ","

   وزعلان ليه !
   
   ألف بركة .. ركز في اللي جاي 💚💚
  
"
76320,"
   يا ابو انس ..ثانويه ..جبت 405.5 ..الحمد لله 99 ف الميه 💜💙
  ","

   يا رب ألف بركة 🌷
  
"
76321,"
   يا ابو انس.  تانويه. جبت400💚💚
  ","

   ألف ألف بركة 🌹
   
   ربنا ينفع بك ويحفظك.
  
"
76322,"
   بابا بيقول لماما إنها شؤم عليه وإنه هيتزوج عليها أو هيطلقها، وبيضربنا كلنا على أتفه الأسباب وساعات بيسبب لنا كسور في العظام، ولا يُنفق علينا أبدا ماما هي الي تشتغل علينا وتصرف على بابا حتى! 
هل حرام أقنع ماما بالطلاق؟
  ","

   إن كان كما تقولين = فماما هي اللي حرام عليها استمرارها في مثل هذه الحياة !
   
   أحيانا من يتوهم ارتداء ثوب التضحية بيكون مشارك بضعفه في الجناية.
  
"
76323,"
   كيف نصبر علي ما نحط به خبرًا؟
ما الذي يصبرني علي وفاة أمي وأبي رحمهما الله وانا في أمس الحاجه لهما ؟
  ","

   الحمد لله أننا مسلمون نؤمن أن هناك جنة، نلقى فيها من نحب.
   
   لا بد في الدنيا من فراق .. بطريقة أو أخرى.
  
"
76324,"
   شىء من التفاهة 😉بتحلى الدنيا 😃بدل المرار الطافح اللى فالاسئلة اللى تحت😢
  ","

   شيء من التفاهة لا يضر !
   
   يلا .. عودة للنكد 🥺
  
"
76325,"
   تصدق يا شيخنا لما شفتها عالستوري افتكرته والدك ودعيتله وكنت بقول لنفسي سبحان الله الشبه جامد 
😅
  ","

   ههههههه
   
   ده بابا .. الطيب الجميل 😍
  
"
76326,"
   ريأكشن الراجل الياباني علي اليمين كأنه بييص عليك ياشيخ 😂😂
  ","
  😅😅
  "
76327,"
   اللهم اغفر ما مضي واكرمنا فيما بقي واتمم بالستر والرضوان ❤❤
  ","

   يا رب .. يا رب ..
  
"
76328,"
   حتي انت ياشيخنا 
ده انا فجاه صحيت لاقيت الناس كلها عجزت 
بحسب نفسي نمت نومة اصحاب الكهف :)
  ","

   الفيس فتح دار مسنين بس .. فالناس حبوا يجربوا ..
  
"
76329,"
   هي الصوره دي فين يا شيخ 🤔😂 اي كميه الكوريين درل
  ","

   قرايبنا 😅
   
   دي في التايمز سكوير.
  
"
76330,"
   هيا التفاهة انك تيجي تقول ايه التفاهة دي صدقني😂
ايه المرضي دول
  ","

   سبحان الله !
   
   فيه ناس تحسهم بيقوموا كل يوم الصبح يقولوا هو التريند إيه ؟
   
   طب يلا نخالفه بأه ونعيش الدور عالناس.
   
   ياما تريندات ما شاركتش فيها ولا بحب متابعة المواضيع دي .. لكن لا عمري اتكلمت ولا هتكلم على حد بيعمل حاجة شايف إنها تبسطه !
   
   وده درس المفروض نتعلمه في حياتنا ..
   
   ما تشغلش بالك بحد .. حبيت حاجة وشفتها تبسطك اعملها؛ ما دامت مش عيب ولا حرام ..
   
   اللي يعيش الدور عليك = اديله فوق دماغه .. ولا أقولك، طنشه خالص ..
   
   هم كده .. ربنا يشفيهم.
  
"
76331,"
   شبه مدرس كان عندي في الاعدادي والله ي مولانا بس شياكه وانت كبير وانت صغير 🤣
  ","
  😅😍
  "
76332,"
   والله طلع شكلك حلو ماشاء الله .. وابتسامتك منورة زى ماهي
  ","

   يا عالم هنعيش ولا لأ !
   
   اللهم جمال الظاهر والباطن .. وخروجا بالستر والرضوان ..
  
"
76333,"
   ايه التفاهه دي
  ","

   معلش !
   
   سيبنالك الجد.
   
   وبكرة تيجي تقول هات حتة وأقولك لأااا 😛
  
"
76334,"
   يا شيخنا ما تنزل صوره ال faceapp هنا خلينا نبسط 💚😂😂
  ","

   تنبسط ولا تحفل عليا يا أخ أحمد !
   
   عموما أهي يا سيدي .. هي جت عليا يعني.
  
"
76335,"
   هو ينفع خطيبي اللي هو هيبقى جوزي إن شاء الله ميتجوزش عليا حور العين ف الجنه ربنا يرزقنا الجنه جميعا ...بدعي ل ربنا ب ده .. هل ده حرام؟! ...مش عاوزاه يتجوز حد غيري يا شيخ رد عليا الهي يسترك دماغي وجعاني جدا م الموضوع ده
  ","

   ما هي لازم توجعك لأنها معطوبة !
   
   طيب بالهداوة ..
   
   الجنة مفيش فيها كدر، ومفيش فيها زعل ولا حزن .. يعني طبيعتك دي نفسها بتكون متغيرة تماما هناك .. ولو جوزك حتى تزوج سبعين واحدة هناك معاك (على فرض يعني إنه هيسيبلك الدنيا باللي فيها ويروح يموت شهيد بإذن الله) = هتكوني أنت سعيدة وراضية ومتهنية .. فوق ما دماغك اللي وجعاك ووجعانا معاك دي تتصور أصلا.
   
   فاستهدي بالله كده وعيشي حياتك واكتفي بالنكد في حدود الدنيا، بلاش النكد المتعدي للبرزخ ده الله يكرمك .. وما تقلقيش من حاجة خالص.
   
   ملحوظة:  ما تسوقيش في غيرتك بالطريقة دي عشان الراجل ما يطفش ويروح لبنت طنطك ميرفت .. ومش هيستنى الحور ولا حاجة.
  
"
76336,"
   هل صحيح ربنا مش بيجري على لسان عبده السؤال والدعاء إلا إذا كان عاوز يستجيب له ؟!
  ","

   ده كلام فيس بوك يورثكم سوء الظن بالله مع الأسف !
   
   احنا بندعي لأن الدعاء في حد ذاته عبادة .. ثم نكل الاستجابة لله كيف يشاء، سبحانه وبحمده.
  
"
76337,"
   روق ياشيخ الله يكرمك 😉 واعزمك على موهيتو من اللى بتحبه😃
  ","

   موهيتو !
   
   لا دنت كنت معايا قريب بأه ..
   
   اظهر وبان يا عم أنت 😃
  
"
76338,"
   انا ساخطة علي قضاء  ربنا اشد السخط اللي ممكن تتخيله يا مولانا وبذيد في الذنوب كل يوم مش عارفة بعند مع نفسي ولا مع ربنا اسئلة ليه انا وليه ربنا يعمل فيا كده مش قادرة تروح من دماغي
  ","

   عشان كده دايما بنقول حافظوا على علاقتكم وقربكم من ربنا !
   
   الزاد الروحي بيكون السند وقت الابتلاء .. قربك منه .. ثقتك في حكمته .. يقينك إنه رحيم بك، مهما ابتليت وشُدّد عليك ..
   
   رغم معرفتك إنه بذنوبك وتقصيرك .. رغم اطمئنانك للطفه وفرجه في نفس الوقت.
   
   اللي حصل إنك كنت خاوية من الداخل .. فمع شوية ريح بسيطة وقعت واتلخبطت !
   
   وإلا فأنا أعرف من توالت عليهم أنواع البلاء وما كانت تزيدهم إلا رضا عن الله، وحبا له .. هنيئا لهم.
   
   راجعي منظومتك التعبدية .. لو وصلت لمرحلة إنك تسجدي باكية تشهدي الله عن رضاك بكل قدره وطمعك في رحمته = ساعتها قد نجوت، وإن مكثت في الابتلاء لآخر عمرك !
   
   الدنيا اختبار .. وكل واحد بياخد اختباره فيها .. لأن الجنة مش ببلاش.
  
"
76339,"
   السنة اللي فاتت حضرتك كنت عامل فيديو ليلة النتيجة سمعته وقعدت اعيط نص ساعه مثلا وادعي وصحبت وبربنا جابرني ومراضيني 🌸
  ","

   https://m.facebook.com/story.php?story_fbid=1790063794406791&id=100002095644279&sfnsn=mo
  
"
76340,"
   كلمات تخفف ع طلبة الثانوية اللذين لم يحققوا أحلامهم 🌾
  ","

   يا طلاب الثانوية .. للتو أنهيتم حلقة من مسلسل طويل ..
   
   لا تقفوا عندها كثيرا .. ولو لم يكن (السيناريو) كما توقعتم !
   
   ما زال أمامكم متسع لأحداث جميلة .. ونهاية أجمل ..
   
   ابتسموا .. وأبشروا .. وغدا تسخرون من أحزانكم التي تظنونها نهاية العالم الآن !
   
   يا معشر الآباء والأمهات .. سهرتهم وتعبتم .. وبذلتم وقلقتم ..
   
   الدنيا وما فيها = لا تساوي (ضافر) واحد (من العيال) !
   
   احمدوا الله أنهم بجواركم .. في صحة وعافية ..
   
   أما المال والمركز الاجتماعي = فنظرة واحدة لكل ما حولكم ستبين لكم -بيقين- أن آخر ما يعتمدان عليه الآن هو المؤهل الذي تنغصون من أجله عيشكم وعيش أولادكم !
   
   تجاوزوا .. وافرحوا .. واحمدوا الله ..
   
   بر أبنائكم بكم في الكبر غدا = سيخبركم أن صلاحهم أغلى من شهادات الدنيا كلها.
   
   يا معشر الآباء والأبناء .. والكبار والصغار .. الدنيا أهون من هذه الهموم .. وأسوأ من زيادة حملها بالحسرة على ما لا يدوم ..
   
   الدنيا يوم .. أو بعض يوم.
   
   كل البركة .. أيا كان المجموع ..
   
   الفرح جميل .. والأسى لا فائدة منه ..
   
   قلق الليالي ودعوات الأسحار لم تذهب سدى .. فالرب منّان ..
   
   ولا عليكم من ابن فلان، وبنت علان ..
   
   ليست هذه دروشة ولا مواساة وطبطبة .. بل حقيقة يعيشها من كان يظن يوما أن الثانوية مرحلة فاصلة في الحياة، لا تنتهي ولا يمكن تعويض الخسارة فيها .. وإنما هذا تهويل، تريكم الأيام القادمة من عمركم حقيقته !
   
   ما زال المشوار طويلا .. والتفوق بابه ما زال مفتوحا ..
   
   الحياة أوسع بكثير من مجرد شهادة أكاديمية .. وإنما النجاح كل النجاح فيما يسبق الاسم عند الله ..
   
   الطب مش الجنة .. الهندسة مش ضمان للسعادة .. الأرزاق مقسمة ومنتهية .. الأسباب بتاعتنا والنتايج بتاعة ربنا.
  
"
76341,"
   الفراغ تمام .. انما الوحدة يا شيخ لا تحل بمثل هذه الامور .. أنا بحاول كل حاجة وكل نشاط وبتعامل مع ناس شتى .. ولكن لما احط دماغى على المخدة بالليل احس ان ماليش حد فى الدنيا .. لو اختفيت بين يوم وليلة محدش هيحس مش لاقى حد اشاركه مكنوناتى لا صديق مقرب ولا غيره .. الشعور سيء يا مولانا
  ","

   هتقولي أنا عليه !
   
   في النهاية بنعتبره ابتلاء من كدر الدنيا .. بنصبر عليه ونحتسبه ونطمع في فرج الله ..
   
   المهم المشوار يكمل، ما نستسلمش وما نقعش.
  
"
76342,"
   طيب واللي ارادته ضعيفة يا شيخ ومعندوش صحبة؟
  ","

   هيفضل يعاني !
   
   لازم تيجي اللحظة اللي نقدر نقول فيها لأ، ونتغير.
  
"
76343,"
   ممكن نصيحة عملية لمن تعاني من الفراغ و الوحدة ؟ 😔
  ","

   1) الصلاة في وقتها.
   
   2) ورد من القرآن. (ويا ريت يكون حفظ مع صحبة تشجع)
   
   3) ممارسة هواية بتحبها، وتعلم مهارات جديدة ولو في الطبيخ.
   
   4) دايرة اجتماعية من المعارف والنشاطات تخلي عندك شعور بالإنجاز.
   
   5) مراقبة القلب جيدا وعدم السماح له بالتمادي مع نبضة في غير محلها اللائق.
   
   من التزم / التزمت هذه الخمس = مش هيلاقي / هتلاقي معنى للفراغ بإذن الله.
  
"
76344,"
   ما هي أكثر صورة  تحبها على هاتفك؟ ولماذا؟
  ","

   هذه الصورة يا آسك !
   
   أسير (من السير .. ومن الأسر) .. على دربك !
   
   سيدي الوالد.
   
   لا حرمني الله بركتك .. في الدارين.
  
"
76345,"
   سورة النمل.
  ","

   https://soundcloud.com/mohammad-atiia/1440a-1
  
"
76346,"
   أضع هنا روابط لتسجيلات بعض السور من تراويح رمضان الماضي، التي صليتها في مسجد الهداية بفيلادلفيا - الولايات المتحدة الأمريكية.
  ","

   سورة الشعراء:
   

    https://soundcloud.com/mohammad-atiia/1440a
   

"
76347,"
   ليه الناس مش فاهمه أن مساحتنا الشخصية من حقنا ؟
  ","

   المهم احنا نعرف نحافظ عليها من أذاهم.
  
"
76348,"
   ممكن نصيحه ياشيخي، خطيبي كتير بيكلمني عن التعدد بهزار بحجه انه يغيظني ويضحك، ده بيقفلني مش للهزار بس لاني بفكر ان محدش بيقول كلام الا وعنده بواعث جواه بتحرك الكلام ده، حتي لو مش واخد باله.. ممكن تنصحني لاني بفكر كتير
  ","

   تحطي حد للموضوع ده بحسم ولطف !
   
   أي نوع من الهزار في هذه المساحة غير مقبول .. وبس.
  
"
76349,"
   ربنا يكون ف عونك بجد والله ي شيخ ..نفس الاسئلة ونفس العقليه الساذجة كلهم عاوزين حد كامل وبيضيعو حياتهم بمعصية ربنا وبعدين ييجو يشتكو من قلة السعادة
  ","
  😔
  "
76350,"
   إذا كانت اللحية زينة الرجل فما هي زينة النساء ؟
  ","

   الحياء.
  
"
76351,"
   غ. س هو الحب او التعلق مش بيبقي بايدينا يا شيخ 😔😔
  ","

   بيبقى بقلة عقلكم وذوقكم التعبان !
   
   معلش .. نتحمل بعض .. ما أنامش هسيب مرارتي تتفقع.
   
   كل حاجة سهلة العلاج جدا في بدايتها .. لكن بتتمادوا وتقعدوا تحلموا وتتعبوا نفسكم وتنضجوا الوهم بنار الأماني .. ثم ينهار بناء السراب أمام قبض ريح من واقعية، ونرجع نعيط !
   
   وللأسف بتصروا على تكرار نفس السيناريوهات لظنكم دوما أنكم سيناريو مختلف !
   
   يا رب نتعلم.
  
"
76352,"
   يعني مش مهمة حكاية مش حاساه دي؟؟؟؟
  ","

   مش مهمة لو مالهاش مبرر منطقي أو بسبب قصة قديمة فاشلة.
   
   يبقى تتعالج وما تخلوهاش تدمر حياتكم.
  
"
76353,"
   صيدلانيه اتخرجت من سنه وكملت ٢٥ وماما مدايقه اني مش مخطوبه 😔انا والله عادي ومتاكده من كرم ربنا ومش عايزه اتجوز اي حد انا علشان أراضيهم😭انا صح كده
  ","

   صح جدا.
  
"
76354,"
   ابن عمي متقدملي بس هو ملتزم وكويس جدا ماشاءالله بس انا مش حاسه بنحيتها باي حاجه (هو بيحبني من زمان )  وده لاني كنت بحب حد تاني وكنت بتمني انه يتقدم بس اهله رافضين انه يتقدم ,خايفه اوافق واظلمه  لاني احيانا بفكر ف  اللي كنت بحبه وخايفه موفقش واكون خسرته اعمل اي😓
  ","

   تنضفي قلبك .. وتحكمي عقلك .. وتسعي في الباب الصحيح.
   
   أنا زهقت من حكاية كويس بس مش حاساه دي .. والمصيبة ألاقي الواحدة منكن بعد كده متعلقة بنذل جبان وتقول حبيته ومش قادرة أنساه !
   
   اللي هو حزن الحزن يعني.
  
"
76355,"
   انا عملت ذنب وأذيت نفسي، بس الحمد لله فوقت وانقطعت عن سبب الذنب تماماً وان شاء الله بلا رجوع .. 
ويحاول انسى الذنب تماماً ويحاول اشغل يومي بحاجات مفيدة، ولما بفتكرة يضايق جدا وبستغفر، هل ده صح ولا كدا لا تعتبر توبة؟
وهل دلوقتى انا لما اضعف والشخص اللي بحبه يشوف جزء من جسمي يعتبر زنا؟؟؟؟؟؟واتوب ازاي؟
  ","

   اسمعي ده:
   

    https://www.facebook.com/m.atiia.soliman/videos/1454248847988289/
   

"
76356,"
   دلوقت أنا خاطب ؛ البنت محترمة وأهلها ناس طيبين ؛ المشكلة إنها متجاهلاني تجاهل تام ومش مدياني أي اهتمام ؛ واتكلمت معاها كتير تقول انتا ال مش حاسس وبدليل إني باختار الأوض والنظام للشقة فدا يدل علي اهتمامي ؛ لما بكون في مشكلة أو تعبان مش بيكون في دماغها بتاخد قرارتها حتي المتعلقة بيا أحيانا لوحدها
  ","

   لو أنت عاطفي وهي من النوع اللي اهتمامها عملي وبس .. يعني مفيش كلام وملاطفة وبذل في هذا الجانب = هتتعبوا بعض للأسف.
   
   دورك الوقت عشان تاخد قرار تفرّق هل ده بسبب التزامها بحدود المرحلة ولو مزوداها شوية .. ولا ده طبعها وتمامها ؟!
  
"
76357,"
   خايفه يكون لسه بيحبها ومتعلق بيها ومش هيقدر يحبني
  ","

   هيحبكم أنتم الاتنين !
  
"
76358,"
   هو ممكن واحده تكون خلعت النقاب بسبب ظروف البد وتكون كويسه
عندي جلد ذات شديد
  ","

   تكون كويسة جدا !
   
   بلاش وسوسة يريد بها الشيطان أن تصلي لتضييع الأساسيات ..
   
   اجتهدي في أبواب أخرى متاحة من الطاعات.
  
"
76359,"
   متقدم لي شاب كان متزوج سنه ونص وزوجته توفاها الله..
  ","

   طيب وإيه المشكلة ؟!
  
"
76360,"
   انا كل اللي بتمناه وبدور عليه فى شريك حياتي انه يكون سوي نفسياً ويتقى الله فيا وف نفسه وده مصعب عليا الامور اني مش لاقيه حد كده واهلي ذي اي اهل عايزني اتجوز النهاردة قبل بكرة 💔
  ","

   سوي نفسيا.
   
   هي دي.
  
"
76361,"
   الرمز 🌸
  ","

   ممكن.
  
"
76362,"
   شيخ ابتليت بالحب بشخص غريب هو محترم وانا والله مش وحشه اه بحفظ قران وبصلى بس غلطت برده ، كارهه نفسى لانى عمرى ما تمنيت احب غير اللى ارتبط بيه وكل اللى حواليا عارفين انى مقفله ومبكلمش ولاد  ، هو محترم واخد قرار وعمل بلوك وانا عملت بلوك لحد ما يكون فى نصيب او لا ، بس مش عارفه ازاى اقاوم شيطانى وانسى ؟
  ","

   المهم تثبتي ومعدش تواصل.
  
"
76363,"
   زيها بس كتب الكتاب فاضل عليه ٤ ايام ان شاء الله انا حبيته وهو كويس وحبني جدا اوقات طايره من الفرح وأوقات لما الاقي حد ف الصفات اللي كنت عايزاها ادايق
الصفات يا شيخ باختصار انه يكون ملتزم دينيا جداا  ملتحي شيخ ارجوك ترد اعمل ايه كتير بيقولي ديه سذاجه وصغر سن
  ","

   وهبل وعبط وأفورة.
   
   مش باللحية يا ماما.
  
"
76364,"
   كنت بتمني انه الشخص اللي اتزوجه يكون فيه صفات معينة..دلوقت متقدم حد كويس بس مش زي ما تمنيت.. هوافق لان عليا ضغط نفسي شديد ولانه كويس زي ما سألنا عليه.. بس انا مش فرحانه ولا اهلي كمان حاسين بفرح لانهم حاسين بيا..
انصحني وادعيلي رجاء
  ","

   ما توافقيش.
  
"
76365,"
   رفقا ياشيخ
  ","

   هذا عين الرفق !
   
   بدل التمادي في الوهم.
  
"
76366,"
   حلمت يا شيخ أن الشب اللي بحبو خطبني ومعاه خالو كنا بمكان كلو خضار وبعدها كانت نظرات بنات خالو ليا حقد وغيرة مش طايقيني بعدها اختي جات ولبتستني خواتم دهب وكان في عقد كبير حكتلي انو هدايا الخطوبة والعقد دا جابو خالو للشب ايه تفسير الحلم
  ","

   الجعان يحلم بسوق العيش !
   
   بس.
  
"
76367,"
   يعني ايه
  ","

   يعني ده سؤال ما يتسألش !
   
   لو بتحب فعلا = مش هتتردد.
   
   لو الأمور ملخبطة وشايف إنك ضعفت ومش هتعرف تعمل حاجة وميال لبنت خالتك = تبقى إجابتي مالهاش لازمة سوى مداراة شعورك بالضعف.
  
"
76368,"
   خطيبي (عاقدين) عايز يديني مصروف شهري الصح اوافق اخد منه ولا لا؟ ولو هاخد استأذن بابا الاول ولا مقولش لحد؟ ممكن يزعل لو عرف
  ","

   قوليله يشد حيله ويجهز الشقة عشان تتجوزوا.
  
"
76369,"
   شيخ محمد اخطب البنت الي بحبها ؟ ولا بنت خالتي الي امي اختارتها ؟
  ","

   لو عايز بنت خالتك = ما تنتظرش إجابة من حد تزيل عنك الشعور بالذنب !
  
"
76370,"
   السلام عليكم، يا شيخ في حال أنا كنت في بلاد فيها أشخاص من أوروبا، وإجت بنت مدت إيدها عشان تسلم، أنا كيف فيني أرفض السلام وأفهمها إني ما بقدر أسلم؟ عشان ما تفكر إني شخص وقح مثلا، محتاج اسمع منك إجابة، كنت لاغي الآسك وفتحت بس عشان أسألك
  ","

   هترد السلام بالكلام كويس وتضم يدك إلى صدرك وتفهمها سبب عدم قدرتك على المصافحة.
   
   وهم عموما بيحترموا المساحات الشخصية دي.
  
"
76371,"
   لو سمحت بعد اذنك تفيدنى 
انا مخطوبه وفرحى بعد شهر بس اتخطبت وسافر على طول فمعرفتوش معرفه حقة من مواقف معرفتى بيه مقتصره ع الشاتنج والسوشيال ميديا يعنى 
وجديا بفكر ف اول الجواز ع الاقل سنة اخد موانع حمل عشان يتيحلى الفرصه اعرفه الاول قبل مسئوليه الاطفال هل دا صح دينيا وطبيا ولا انا كده غلط
  ","

   ده صح .. جدا.
   
   بالاتفاق بينكما.
  
"
76372,"
   لما بشوفك بتجبر بخاطر الناس وتخفف عنهم واشوف حب الناس ليك احترامى وحبى بيزيدوا ليك💙ربنا يجبر بخاطر اولادك وحبايبك💙
  ","

   الله يرضى عنك !
   
   اللهم الإخلاص لوجهك.
   
   ألقاكم يا صحبة الجنة 💚
  
"
76373,"
   دبلرت لتانى عام ع التوالى ف نفس السنه الدراسيه وللاسف مش قادره اشوف حكمه من ربنا ف حاجه زى ده
  ","

   أنا فاهم وضعك كويس .. وذقته من قبل ..
   
   سيما لما تكون متفوق طول عمرك، وتتعقد في الكلية ..
   
   لكن غالبا المشكلة بتكون عندنا !
   
   كل كلية لها نظامها .. وازاي وفين نبذل مجهودنا .. هي مش مذاكرة وبس.
   
   فحاولي تقعدي مع حد متفوق تفهمك تعملي إيه .. واستفيدي من أخطائك ..
   
   وبإذن الله أمورك هتبقى تمام.
  
"
76374,"
   انا  طبيبة حياتي فيها تعامل مع مرضى ورجالة  وزمايلي الشباب وضع العيادات بيفرض عليا الاختلاط .بعد معاناة مع خجلي بقيت بعرف اتعامل كويس واحط حدود مخلية الكل يحترمني كانثى المشكلة في صديقة عمري لما بتشوف زمايلي بيكلموني بتقفش مني وبتعاملني بحدة هي مش طبيبة ومش متخيلة طبيعة حياتي مش عاوزة اخسرها غلبت 😓
  ","

   خليك واضحة معاها إن دي دايرة مش مسموح لها تتدخل فيها.
   
   حفظك الله وأعانك.
  
"
76375,"
   جاوبنى من فضلك مش عارفة انام من الحزن "")
  ","

   إنا لله !
   
   سلي هنا .. هي بس لو سمحتم.
  
"
76376,"
   طب انا كنت رجلا يا شيخ وخدت قرار اننا نقطع التواصل لحد ما ربنا يرزقني واقدر اتقدم وفعلا بداءت اسعى واشتغل وانا فى الكليه وهي كانت موافقه على استحياء شويه ، وبعد فترة حسيت انها مش عاوزه الموضوع يتم ، ولم واجهتها اعترفتلي انها شايفه اني الموضوع مفهوش امل خلاص وكل شئ قسمه ونصيب !
  ","

   خلاص يبقى تبعد .. للأبد.
  
"
76377,"
   بيحبني وانا كمان واهلي رافضين عشان اجتماعيا مش مناسب وماديا أقل.. ماديا دي بكرم ربنا هتتحسن لو إشتغل في مجاله(بترول) وحضرتك عارف طبعا سوق العمل إيه فاعمل إيه هما تفكيرهم منطقي ومقتنعه بيه جزئيا هل أحارب وامضي في مستقبل مبهم على أمل كرم ربنا استخرت كتير بس مش عارفه
  ","

   اسمعي كلام أهلك.
  
"
76378,"
   الناس اللي بتحبط عزيمتنا نعمل ايه معاهم😥😥
  ","

   كدهو
  
"
76379,"
   أنا بحب خطيبتي جدا ...بحبها لاحترامها الشديد لي و استماتتها في ارضائي و تحسسها لكل لفظ يخرج منها ممكن يزعلني ،نفسي أطلب منها تخس شوية لأنها ممتلئة حاجة بسيطة عن ما أحبه و دا بان لي اكتر بعد العقد لكني خايف أجرحها أو أؤذيها في النقطة دي لحساسيتها عند البنات ،ساعدني أقولهالها إزاي من غير ما أزعلها ؟
  ","

   ربنا يسعدكم ويحفظكم ..
   
   قولها يلا نبدأ دايت سوا عشان نجهز للفرح ..
   
   وشاركها فيه فعلا .. وما تخنقش عليها أو تحسسها بأي حرج.
   
   الدنيا لا تكمل يا غالي على أي حال .. فاحمد ربك على ما أنعم به عليك.
  
"
76380,"
   يا شيخ محمد أخويا مرتبط بواحدة من كام سنه بيحبوا بعض لكن فيه تجاوزات ف الكلام وهى كمان بتبعتله صورها كأنها بتكلم واحدة صاحبتها أنا غلبت وزعلانة علشانهم.. عرفت بالصدفة مش بالتجسس أقدر أساعدهم بحاجة ولا لا
  ","

   ادعيلهم بالهداية.
   
   تدخلك مش هيكون مقبول وهيتفهم غلط.
  
"
76381,"
   الحمد لله بدأت اتناسي وقلبي يشفي ☺️
  ","

   عاش !
  
"
76382,"
   يا شيخنا فيه بنت انا معجب بيها و عرفتها بس هي قالت لمامتها و مامتها قالت لاختي انه عمرها ما هتعجب بيا رأيك ايه
  ","

   كن رجلا !
   

    https://www.facebook.com/m.atiia.soliman/videos/1312807958799046/
   

"
76383,"
   يا شيخ دايما بدعيلك دعوة كانت جدتي الله يرحمها تدعيها لبابا واعمامي 
ربنا يحبب فيك خلقه يارب 💚💚💚💚
  ","

   وهي دعوة أمي أيضا !
   
   اللهم آمين.
  
"
76384,"
   جزاك الله خيرًا و اخلص نيتك لوجهه
  ","

   آمين .. آمين ..
  
"
76385,"
   استجمعت قوايا وعملته بلوك ع الأسك يا شيخ .. حفظا لقلبي ليس إلا 💔
  ","

   وقلبك يستحق !
   
   وربك مطلع.
  
"
76386,"
   يا رب تجاوب يا شيخنا كيف اتوقف عن التفكير في شخص
  ","

   وأهو ده برضه من العجز والبحث عن حلول سحرية، دون عزيمة أو أخذ بالأسباب الواقعية ..
   
   عموما اسمعي ده:
   
   النسيان قرار .. مش زرار:
   
   ( ١ / ٢ ) :
   

    https://www.facebook.com/m.atiia.soliman/videos/1527835560629617/
   

   ( ٢ / ٢ ) :
   

    https://www.facebook.com/m.atiia.soliman/videos/1527841867295653/
   

"
76387,"
   يا شيخ انا زعل الدنيا كله ف قلبى😔
  ","

   يا فتاح يا عليم !
   
   يا جماعة لا تتعودوا الشكوى بهذه الطريقة ..
   
   الصبح حد يقول قلبي فيه غصة .. والوقت زعل الدنيا في قلبي !
   
   ولو عرفتم والله حقيقة ابتلاءات الناس = لاستحييتم مما أنتم غارقون فيه من النعم.
   
   مش بستخف بألمكم .. لكن مبدأ الشكوى المتكرر بهذه الطريقة العاجزة = لا يساعدكم، أبدا.
  
"
76388,"
   الحياه احلى مع...
  ","

   الرضا.
  
"
76389,"
   طب ممكن أنا أجيب لصاحبتي هدية في عيد ميلادها؟ 😛🐸
  ","

   ههههههه
   
   يلا .. يمكن تتفك الكرتونة ونفرح فيك بأه وناكل لحمة وكفتة 😅
   
   حبيبي .. أسعدك الله 💚
  
"
76390,"
   أين تذهب أموالك؟
  ","

   تيجي الأموااال بس وبعدين نشوف هنوديها فين يا آسك 😃
  
"
76391,"
   غ.س ممكن اشتري هديه لصاحبتي في عيد ميلادها  ؟
  ","

   ممكن.
  
"
76392,"
   متعلقة بحد مش بيفكر فيا
  ","

   لا تبكي قلبك إذن؛ فقد أرخصتيه !
  
"
76393,"
   اختي كانت جايبة لصاحبتها هدية بمناسبة عيد ميلادها ومكنش ف نفس يوم عيد الميلاد مامتها مرضيتش تاخدها منها وقالتلها احنا كدا بتحايل ع ربنا زي اصحاب السبت ماعملو مع العلم ان اختي مكنش ف نيتها حاجة خاالص هي كلامها كدا صح ياشيخ؟
  ","

   لا مش صح.
  
"
76394,"
   كنت اتكلمت مع واحد مسيحي بالصدفه... وبعدين اتكلمنا فتره عادي.. بس بدأت احس نحيته بمشاعر... وهو برضو.. فلما اعترفلي.. انا قطعت اي سبيل تواصل بينا.. اللي فهمته انه عاوز يغير دينه بس انا محبتش أجبره فالموضوع دا نهائي وفضلت اني ابعد.. مش عارفه انا غلطت اكيد لاني سمحت اننا نتكلم.. بس اعمل ايه ممكن تنصحني
  ","

   ابعدي .. للأبد.
   
   ولا تعودي لمواربة الباب مع أحد، ولو كان مسلما.
  
"
76395,"
   أهلى متناقضين جدا . أمى مش بتخلينا نحط ميكب ف البيت  حتى وبتقول هتصيعوا وكدا وف نفس الوقت أو واحدة صاحبتنا اتخطبت أمى تقول  شايفين واخدة بالها م نفسها وبتحط ميكب مش زيكم وهكذا ف كل حاجة لو ضحكنا بصوت عالى شوية تقول هتفضحونا ف الشارع نسكت تقول معقدين مش هتتجوزوا .. انا تعبت منها انا لسة متخرجة
  ","

   أنت تعامليها بأدب .. وتطنشيها خالص !
   
   ولازم تمارسي أنشطتك الأنثوية في البيت لنفسك قبل أي حاجة .. عيشوا حياتكم ببساطة.
  
"
76396,"
   انا شخص عندي٣٠ سنه عايز اتزوج من بنت معينه وأعمامي رافضين تماما بشكل قطعي بسبب والدها والبنت كويسه وانا مش هلاقى زيها وعايزها انا كنت غلطان من البدايه لاني علقتها بيا سنين ووعدتها بالزواج ولما قررت أتزوجها لقيت الرفض من أعمامي"" والدي متوفى"" وهما مصرين ع القطيعه معايا لو تزوجتها وهي دي اللى هتسعدني
  ","

   تزوجها .. ولا عليك من أحد.
  
"
76397,"
   هل طبيعي اني أحب خطيبتي وهي تحبني بعد شهر تقريبا من الخطوبة مع ان الخطوبة صالونات مع العلم اننا متفاهمين جدا ونفس الاراء والافكار
  ","

   اللهم بارك !
   
   نعمة.
   
   المهم حافظوا على حدود المرحلة ..
   
   أتم الله لكم على خير.
  
"
76398,"
   انا و ابن خالتي بنتكلم في الحدود بس بينا اتفاق ان اخنا لبعض هل اكمل كلام و لا لأ
  ","

   لأ !
   
   لين يظبط وضعه ويتقدم ..
   
   كلهم بيقولوا كده.
  
"
76399,"
   قلبي فيه غصة وبيبكي😔
  ","

   سلامته ألف سلامة.
   
   ممكن أفهم السبب ؟!
  
"
76400,"
   انا بعت لحضرتك ان صحبتي اتخطبت لواحدمش كويس ومش محترم وانا خايفه عليها والله اقولها الحقيقه ولااسيبها تكتشفه لوحدها مع العلم انه بيعملها كل حاجه حلوه لانهم بقالهم شهر خطوبه وانا لسه عرفه من اسبوع وخايفه يفركشو بعدماتتعلق بيه
  ","

   ملكيش دعوة.
  
"
76401,"
   كلمني واتعرفناوقال هتقدم واهله رفضوني معرفش دي حجة ولاحقيقة وخطب صحبتي واناعرفت بعد مااتخطبو هولايليق بها ولابي لاني لمااتعرفت عليه ظهرتلي حقائق كتيرغلط فيه اناحاسه بالذنب ناحيتها اني مش قولتلهاحددلوقت حتي لوبطريقة غيرمباشره هوبيعلقهابيه قوي زي معمل معايافي الاول خايفه يوجع قلبهازيي ويسيبهااقول ولا
  ","

   ملكيش دعوة.
  
"
76402,"
   ‏لأصحاب الخبرة في العقارات والإستثمارات، لو ابي أشتري عمارة في حدود أربعة مليون، من وين أجيب فلوس ؟
  ","

   من عند اللي بيعطيني خمسة لعمارتي 😁
  
"
76403,"
   لحقت البصمة يا شيخ😉 صباحك فل😃
  ","

   لحقت الحمد لله 😌
   
   صباح الرضا 💚
  
"
76404,"
   شيخ محمد انا سألتك قبل كده اوافق علي شخص متقدملي وهو بيسافر وهيسيبني هنا ولا لأ وانت قولتلي ماتوافقيش 
هو قالي انا خصيم الشيخ محمد يوم القيامه علي اساس أن انت كده بتظلمه
  ","

   طيب شوفي يا بنت الناس !
   
   أنا قلت مليون مرة .. أنني لست هنا قاضيا، ولا حتى مفتيا ..
   
   أنا مجرد رجل يسمع ثم يقدم نصائح (غير ملزمة بالمرة) .. نصائح بناء علي ما يفهمه ويعرفه ويرضاه ويحبه لنفسه مع إخوانه أو لأهل بيته مع أخواته.
   
   وجدت كلامي موافقا لشرع ربك أولا، مناسبا لحالك ثانيا = خذه مطمئنا مشكورا.
   
   وجدت غير ذلك = اضرب به عرض الحائط مأجورا.
   
   ولعلك تحسن الظن وتلتمس العذر وتمنّ بأدب بالنصح.
   
   نظام بأه المظلومية وخصيم وغيره = ملوش هنا أي محل من الإعراب.
   
   ليس أحد هنا مجبورا على أن يسأل، ولا ملزما باتباع الإجابة .. ولا أطالبكم ولا أرضى بتسليم عقولكم لي أو لغيري.
   
   إنما هو ستر الله الذي استجلب ثقتكم فتسألون .. ومحض فضله في كثير من الأجوبة فتنتفعون .. والله يعفو عما سهوت فيه أو أخطأت، ويغفر لي ما لا تعلمون.
   
   هل أنا أرضى لبنتي واحد يتزوجها ويعيش معاها شهر في السنة ؟!
   
   لأ.
   
   طيب هل أنا ملتمس العذر للمغترب ووقعت بنفسي فترة في مثل هذا ؟!
   
   نعم.
   
   طب ليه نصحتك وبنصح غيرك بكده ؟!
   
   لأن فهمي من خلال الواقع وآلاف التجارب أن هذا السيناريو مأساوي في الزواج .. وما كنت لأرضى لك أو لغيرك ما لا أرضاه لبنتي.
   
   طيب هل ممكن أنصح بالصح حتى لو مقدرتش أعمله ؟!
   
   هذا مقتضى الأمانة أصلا، وإلا كنت أنانيا يحب للناس ألما تعذب هو به.
   
   يعني نصايحك حبيسة تجاربك الشخصية ؟!
   
   أبقى مجنون !
   
   وأسفه الناس من يسعى لتعميم حكم خاص على الناس، بناء على استقراء ناقص وظروف محدودة.
   
   إنما نجتهد للصواب ما استطعنا .. والله يسدد العمل ويعفو عن الزلل.
   
   --------------------------------------
   
   ألقاكم يا صحبة الجنة 💚
  
"
76405,"
   اديني درس في تسامح
  ","

   لا شيء يعينك عليه = كصدق طلبك العفو من ربك !
   
   وهذه بتلك.
   
   لا شيء يدفعك له = كنبض قلبك بحبه !
   
   سبحانه وبحمده.
  
"
76406,"
   لولا اني أخاف أن اخذ ذنب من ناحيتك ....لشبعتك ألفاظ 😒😬😬
  ","

   شبع نفسك باللي يدخل معك قبرك .. لا معي.
  
"
76407,"
   احببتك ياشيخ والله 🙂❤
  ","

   أحبك الله ورضي عنك.
  
"
76408,"
   في حد يثبت حد كده 🤣
  ","
  😍
  "
76409,"
   طب كلمة تصبر بيها قلوب البنات اللي اتأخرت في الزواج
  ","

   هوني عليكِ..
   
   درب الجنة ليست عليه لافتة ""للمتزوجين فقط"" !!
   
   - يا أيها المجتمع الجاهل ليس ذنبها أن النصيب لم يأت بعد..وقد لا يأتي..
   
   - يا (طنط حِشرية) ليتك توفرين يدك بجانبك؛ فهي لا تنتظر منك (طبطبة)..وليتك لا تتعبين شفتيك باستحضار التأثر حين (المصمصة) المعتادة مع الدعوة بابن الحلال يدق الباب..
   
   - يا أيتها الأم المشتاقة لحبيبتها في الفستان الأبيض..امسحي دموعك واحمدي الله..
   
   احمدي الله أنها (قاعدة في أرابيزك) بصحتها وعافيتها ودينها..وكرامتها..
   
   كرامتها التي قد يبعثرها نذل جبان لا يرقب فيها إلّا ولا ذمة..لا تأبهي بأحد من الناس..هكذا هم الناس..
   
   سيحسدونها إن كانت سعيدة في بيت زوجها، ويجرحونك بنظرات الحقد..
   
   وسيقتلونك معها لو أتتك يوما غاضبة أو على شفا طلاق مع صغير على كتفها برصاصات الشماتة، ونصائح السماجة من ألسنة حِداد..
   
   احمدي الله أنها مكرمة في بيت أبيها..(واللي مش عاجبه يشرب من البحر)..
   
   - يا أيها الأب الذي يرنو لقطف ثمرة تربيته..أنت لم تربها لتتزوج وتنجب..وتأتيك بمن يسعد قلبك بكلمة ""جدو""..
   
   أنت ربيتها لتعبد الله..والأصل ألا تحرص على تزويجها إلا ليكون عونا لها على هذه المهمة السامية..
   
   احمد الله أن ابتلاها بالمنع..كما ابتلى غيرها بالعطاء..
   
   احمد الله أن متعك بحنانها في البيت..وصوتها بالقرآن يعطر أركانه..
   
   احمد الله أن أبقى لك من تجيب نداءك..وتمسح أوجاعك..وتتفاعل مع حديثك..
   
   احمد الله أن رزقك بمن قد تكون -دون إخوانها وأخواتها- سببا لدخولك الجنة..
   
   - يا من تزوجتِ..لست أفضل ممن لم تزوج..أنت رهن الابتلاء مثلها تماما..ورزق الله لا يتوقف على جمال، ومستوى تعليمي أو اجتماعي..
   
   - يا من لم تتزوجي..فرغك الله لعبادته، فاغتنمي..في حياتك أشياء جميلة، فاستثمري..فقط انظري من علٍ، بعين السمو على دنيا -بكل ما فيها- حقيرة..
   
   - يا أيها الناس كلكم مبتلى..بالخير والشر..بالنعمة وسلبها..بالزواج وعدمه..
   
   ""ليبلوكم أيكم أحسن عملا"" !!
  
"
76410,"
   ماذا تتمنىٰ ؟
بالفصحى ياشيخ 🤣⁦
  ","

   في الأمنيات = المهم فصاحة القلب والنية .. ولو عجم اللسان.
  
"
76411,"
   والدي تُوفي في رمضان وانا راضيه اكيد بقضاء الله بس الم الفراق وعياطي بيحسسني اني ديماً مش صابره او مش راضيه  بقضاء الله ، طمئن قلبي يا شيخ وادعيلي بالصبر
  ","

   سيبوا الألم ياخد وقته !
   
   كل شيء يولد صغيرا ويكبر .. إلا الحزن.
  
"
76412,"
   البنات ال متجوزتش ف الدنيا اى مصيرها ف الآخرة لة دخلت جنه بإذن الله؟
  ","

   ليس في الجنة محروم، ليس في الجنة عزب !
  
"
76413,"
   طيب أنا متقبلتش ف منحه كنت مقدماه ،زعلت جدا جدا بس بعدها بفتره عرفت حكمة ربنا ومقتنعه وراضيه تمام الرضا،هي بس صدمه في الأول بس وتستمر الحياة......
  ","

   وتستمر الحياة ..
   
   هو ده.
  
"
76414,"
   تسلم من كل شر ومكروه ي أبو أنس  ياللي صابر علينا وعلي غلاستنا😂 ربنا يديمك نعمه في حياتنا😍
  ","

   ويديمكم .. فرجا وسعدا، في الدارين.
  
"
76415,"
   انا ما بحسدش والله بس السؤال خد كمية لايكات في وقت قصير اوي تقولش مستنين اي ريحة سؤال منك 😂😂😂
رزقك الله حبه وحب من يحبه ❤❤❤❤❤
  ","

   أنا أتحسد على الصحبة دي طبعا !
   
   اللهم تمام سترك .. ودوامه.
   
   سلمت حبيبي 💚
  
"
76416,"
   هو فيه جماع في الجنة ياشيخنا؟
الاجابه اي علشان مش فاهمه
  ","
  "" وفيها ما تشهيه الأنفس وتلذ الأعين وأنتم فيها خالدون "".
  "
76417,"
   ماهو الفرق بين الرضا والحزن؟
انا جالي رساله عدم قبول ف شئ كان حلم عمري انا راضية بس حزينة وبعيط خايفة يكون ده عدم رضا مني
  ","

   حزن القلب لا ينافي الصبر !
   
   عوضك الله خيرا.
  
"
76418,"
   شيخنا لو قدامى فرصه اسافر ادرس طب في روسيا اسافر ولا لا ف رائيك ليس إلا
أنا بنت
  ","

   روسيا بالذات لا أظنها تصلح لشباب أو بنات.
   
   غالب من عرفت ممن ذهبوا = انقلبت أحوالهم.
   
   معنديش إلمام، الإجابة دي مجرد انطباع مش أكتر.
  
"
76419,"
   اولا انا بدات أقرأ الكتاب التحفه بتاع حضرتك ومبسوطه جدا 😁 ثانيا بقي سوال مش عاطفي خالص😂 هو لما الواحد بيشوف زمايله مثلا الاوبن شويه بيحس انو نفسه يبقي زيهم عشان اعيش حياتي وابقي مبسوطه زيهم بس في نفس الوقت لما برجع بتفكيري بقول لا الحمد لله والجنه احسن بكتيير.. اتغلب علي دا ازاي ؟؟
  ","

   هذه حقيقة الإيمان !
   
   من لا تراوده نفسه بمثل هذا ؟!
   
   والموفق من خاف مقام ربه، ونهى النفس عن الهوى.
  
"
76420,"
   حضرتك هتنام. طب بترد على اسئله ليه😂
  ","

   وحشتوني .. قلت أشقر عالسريع.
  
"
76421,"
   ما هو السبب الرئيسي بالنسبة لك الذي قد يجعلك ترفض فيها الخروج مع شخص من الجنس الآخر؟
  ","

   نام يا آسك !
   
   ورانا دوام الصبح الله يستر علينا وعليك ..
   
   جنس آخر مين في الحر ده 😏
  
"
76422,"
   وهل ينفع يا شيخ انت البنت تتعامل معةخطيبها بعند و ندية و تعامل راس ب راس ؟!
  ","

   فرض السيطرة (لمجرد السيطرة) منه، العند والندية منها = قلة فهم وقلة نضج عندهما.
  
"
76423,"
   زى مثلا لا متشتغليش لا متخرجيش لا متعمليش كدا
  ","

   إذنها مع أبيها ما دامت في بيته !
   
   ولما بتعرف خطيبها بيكون من باب التقدير يعني .. والتفاهم بيمشي كل حاجة بسهولة ويسر ..
   
   لكن اللي بيدخل من الأول نظام فرض سيطرة من أجل السيطرة وبس = فده غالبا بيكون مهزوز وشخصيته ضعيفة وبيتدارى في الممارسات الطفولية دي.
  
"
76424,"
   ياشيخ هل واجب على الخطيبة طاعة خطيبها..وإن رفضت وذكرت إنها مازالت في بيت والدها..عاملها بشئ من القسوة والنفور..ويفسخ بسبب أنه شايفها بتعامله بالندية ومش بتسمع كلامه مع إنه إنسان محترم وكريم...لكنه يصر على موضوع الطاعة كما في بيت والديه..
  ","

   طاعة في إيه وازاي ؟
  
"
76425,"
   الله يقويك يا شيخ محمد يااارب ويسعد قلبك ويرزقك علي قد تعبك واكتر يااارب ويصبر اهلك علي سفرك ويرزقك راحة بال وطمأنينة ليس بعدها مشقة ابدا امين ياارب
  ","

   يرزقني بكرمه وفضله ورحمته.
   
   آمين .. آمين .. آمين ..
  
"
76426,"
   حضرتك رجعت الرياض ياشيخ؟
  ","

   في الطريق .. دعواتكم.
  
"
76427,"
   متى كانت آخر مرة قمت فيها بتقبيل شخص ما؟
  ","

   ما زالت دموع وداع أمي على كتفي يا آسك !
   
   الله المستعان.
  
"
76428,"
   تصبحوا على خير يا صحبة الجنة 💚
ربنا يجمعنا في الفردوس بغير حساب ولا سابق عذاب
  ","

   يا رب .. يا رب .. يا رب ..
   
   يلا يا ولاد .. في أمان الله.
  
"
76429,"
   كتاب حضرتك إسمه إيه واجيبه منين ؟
  ","

   صحبة الجنة
   

    https://m.facebook.com/story.php?story_fbid=2171934099553090&id=100002095644279&sfnsn=mo
   

"
76430,"
   شيخ محمد قولت لخطيبي انى ممكن احتاج أجل الزواج شويا اضايق جدااا و بيقولى واصلي رسائل سخيفه من الموضوع .. أعرفه ازاى أن احنا متقلبين وأوقات كتير نفسيتنا بتحكمنا انا عايزه اعيط من وقتها وماسكه العياط والله .. ازاى مايكونش عندى رهبه من الجواز كمان .. عايزاك تنصحنى انا قربت اتزوج وعايزه اطمن
  ","

   ما ينفعش تقوليله كده !
   
   زي منت عايزاه يقدر نفسيتك .. قدري برضه نفسيته وإن كلمتك دي تسد نفسه.
  
"
76431,"
   انا بابا اشترالي كتاب حضرتك ياشيخ محمد وقالي اقرايه هيفيدك وماما قراتوا وعجبها جداا وكانت بتقرالي منه
  ","

   خليهم يدعولي بالله.
  
"
76432,"
   شيخ محمد كيف اتوفق بحياتي؟
  ","

   التوفيق يا صاحبي لا يعني النجاح الدائم !
   
   التوفيق أن تستطيع الوقوف على قدميك .. مهما تعثرت ..
   
   أن يملأ الرضا قلبك .. مهما ابتليت ..
   
   أن تتنفس اليقين .. مهما بدت لا مخرج لها.
  
"
76433,"
   عارف ياشيخ محمد بابا خد كتاب حضرتك مني بالصدفه وبدأ يقرأ فيه عجبه اوي وبدأ يقرأ لماما منه ويقولها علي جُمل حلوه فيه ويشرحلها حاجات من الكتاب وقالي حلو الكتاب ده واسمه حلو
 لولا ان نظره تاعبه شويه كان كمله💚
  ","

   بالله أبلغيه سلامي وامتناني.
  
"
76434,"
   ايه ياجدعان في ايه هي دي اسأله اصلااا ؟؟ دنا اتعصبت وانا بقرا السؤال
  ","

   عايزين يموتوني وأنا لسه صغير 🥺
  
"
76435,"
   ثبتك الله يا شيخ محمد ويسرلك امورك احبك فى الله ❤
  ","

   أحبك الله ورضي عنك 💚
  
"
76436,"
   بالله عليك اجبني. احبها منذ ٨ سنوات  لما يبقي عندها مشكله او متضايقه بترجعلي وتشكيلي . اتخطب واتجوزت وللاسف رجعت تكلمني من تاني ولسه في قلبي حبها عاوز اقطع معاها بس خايف عليها لانها مكتئبه الفتره دي 
اعمل ايه؟
  ","

   رسالة فيها تذكير بالله ودلالة على العلاج (نفسي لو محتاجة) ..
   
   ثم بلوك للأبد .. دون انتظار رد.
   
   (انتبه .. أنصاف الحلول لا تصلح هنا).
  
"
76437,"
   طب لو واحد ساب وبعد علشان البنت رفضت الكلام فـ حاجه زي دي ومقتنع أنه صح وعاب البنت دي عشان رفضت
  ","

   أيوه برضه إيه ؟!
   
   عايزة إجابة يعني ؟!
  
"
76438,"
   شيخ محمد جزيت الجنة ع مجهوداتك بجد ف الرد علينا 💙 
ثانيا ف واحدة من اصحابي متقدملها شخص .. هي عملت إستخارة و الاستخارة تمام و حلمت حلم جميل بس للاسف هي مش مرتاحة نهائي للشخص ده و مفيش قبول من البداية .. ايه الحل ؟
  ","

   ما توافقش !
   
   الأمر لا علاقة له بالأحلام.
  
"
76439,"
   طب لو البنت في الموقف والولد طلب منها كده تعمل ايه؟
  ","

   فيه أسئلة مجرد إنها تتقال = جريمة.
  
"
76440,"
   اقول ايه لواحد عاوز يعمل علاقات جنسيه مع بنت بيحبها ؟؟
  ","

   الأول بس .. لا تنجس كلمة الحب من فضلك !
   
   ثانيا رب يهديه ويشفي قلبه.
  
"
76441,"
   حضرتك مخدتش بالك من التعويضات المادية والنفسية و جميع أنواع العزومات اللي بتحبها والأفراح و أعياد الميلاد 😂😂
  ","

   إن حد هنا يتعلم الإنصاف في التقييم .. مع أي حد، مش معايا بس = أجمل عوض.
  
"
76442,"
   حتى وان كان الكرب كل حلوله مغلقه او تقريبا لا يوجد حلول؟
  ","

   لا يوجد حلول من وجهة نظركم !
   
   أما الله = فلا يعجزه شيء .. سبحانه.
  
"
76443,"
   هو لو واحده بتحب واحد زميلها وكدا تعمل ايه تقوله مثلا وميتكلموش ولا ايه
  ","

   تغلّي نفسها.
  
"
76444,"
   بالمناسبة يا شيخ .. تسامحني لو قولت لحضرتك إني كنت فاكر حضرتك غلط في حاجات كتير و كنت شايل في نفسي و بعدين اكتشفت ان حضرتك صح؟ 
على استعداد لجميع أنواع التعويضات المادية و النفسية و جميع انواع العزومات اللي تحبها و الأفراح و أعياد الميلاد 😃❤
  ","

   محدش صح في كل حاجة يا غالي !
   
   الفكرة نحاول دايما نصيب الحق الذي يسرنا لقيا الله به ..
   
   ونحسن الظن بالمسلمين .. ما استطعنا ..
   
   بوركت 💚
  
"
76445,"
   اكتر من كده حنيه  🙆‍♀️
دا ناقص يرضعنا الببرونه لا مؤخذه 😌انتم بس مش واخدين بالكم 😁
  ","
  🙊🙊
  "
76446,"
   والله بدى ازعل منك بس استحى
  ","

   لا ولا يهمك 😁
  
"
76447,"
   اصبر نفسي ازاى عن المعصيه ؟!
  ","

   بتأمل نعيم الجنة وخلوده !
  
"
76448,"
   هو ليه صفحة حضرتك قلبت علي اسامة منير للمشاكل العاطفية
  ","

   هي من زمان كده !
   
   حضرتك اللي بستظرفي بس.
  
"
76449,"
   طيب واللي كدا مع الأغراب بس يعني الرجالة اللي معرفهاش ببقا خايفه منهم وواخده حذري ف المواصلات او الجامعة بس أهلي ومعارفي عادي يعني
  ","

   ده الصح.
  
"
76450,"
   مش أنت ياشيخ بنفسك بتقعد تحذرنا منهم وبحس من كلامك انك بتحذرنا من الجنس دا بالذات مش فئة معينة منهم ؟
  ","

   ده على أساس إن جنسي إيه لا مؤاخذة ؟!
  
"
76451,"
   بحبه جدًا هو ٢٨ وان ٢٠ وهو مستعجل وعاوز يتجوز واحده كويسه وخلاص  وانا باقي ٤ سنين ف الكليه قالي انه هيخطب ومش بيكلمني وانا محاولتش اكلمه ورضيت والله بقضاء ربنا بحاول ابعد وانسي بس قلبي واجعني في يقين جوايا انه ليا حاسه ان ربنا بيقولي مش دي النهايه
  ","

   دي لازم تكون النهاية.
   
   ابعدي وانسي.
   
   الوجع بياخد وقته ويروح لحال سبيله.
  
"
76452,"
   ياشيخ أنا مابعرفش أثق ف مشاعر الرجالة ، لا من أب ولا من أخ ولا من أي حد بيحاول يبين إعجابه ، بخاف من غدرهم ، مشاعرهم مش ثابتة زى الستات ، مابقدرش أثق ف مشاعر بابا زى ماما وبحس ساعات أنه ممكن يكرهنى ف أي وقت ،هى دى مشكلة ؟
  ","

   مشكلة محتاجة استشارة نفسية.
  
"
76453,"
   في حاجة أعملها علشان الذنب يمحي من صحيفتي
أنا توبت والحمد لله مرجعتش للذنب تاني
  ","

   من أراد أن تسره صحيفته يوم القيامة فليجعل فيها استغفارا كثيرا.
  
"
76454,"
   ايه ممكن اعمله عشان ربنا يفك عنا الكرب؟
  ","

   أكثر من الصلاة على النبي .. صلى الله عليه وسلم.
  
"
76455,"
   انت بتقول ايه يا شيخ
كلنا بنعمل ذنوب ودي مش كبيره انه عنده انستاجرام يعني 
افرض كان عنده فراغ وهي هتملي الفراغ ده عليه 
هل كده غلط 
احنا بنتجوز عشان نبعد عن المعاصي يا شيخ
مش عملنا معاصي ف خلاص نرفض اي حد
  ","

   ما هي دي عين المشكلة !
   
   إنك تكون ضعيف أمام نفسك وفاكر إن الزواج هو اللي هيظبط لك كل حاجة ..
   
   والحقيقة ده مش صح !
   
   الزواج أفضل وسيلة مساعدة لحد شغال على نفسه فعلا ..
   
   لكنه ليس دواء لحد (واقع) .. غارق في شهواته ..
   
   غالب مدمني مواقع الإباحية متزوجون .. للأسف.
  
"
76456,"
   هيراضيني .. هيعوضني ؟؟
  ","

   مش لازم بالطريقة اللي أنت عايزاها في الدنيا !
  
"
76457,"
   اتقدملى شاب محترم جدا وكويس بس رفضناه بسبب انه عايز اهله يعيشو معانا فى الشقة على طول وما فيش نية انا نستقل عنهم لانه وحيدهم ...غلطنا ولا ده حقى
  ","

   حقك.
  
"
76458,"
   شيخنا ...انا مخطوبة لواحد كويس ومحترم واهله كويسين واتخطبتله بس مش عارفه احس ناحيته اي حاجه وبقول لنفسي ان دا مناسب وهحبه مع الوقت بس حساه مختلف عني ف حاجات كتير وحاسه اني بضغط علي نفسي وبظلمه معايا قولي اعمل ايه ...
  ","

   اسمعي ده:
   

    https://www.facebook.com/m.atiia.soliman/videos/1969550863124749/
   

"
76459,"
   ياريت ترد عليا 
انا متجوزه من سنتين عمري ما زعلت حماتي ولا اخوات جوزي بالعكس أنا كنت معتبراهم اهلي واخواتي بس هما طبعهم غريب ولا بيحبوا يكلموا حد وعاملين مع معظم الناس مشاكل المهم اني لسه طالبه في كليه عمليه شفت منهم كم إهانات ما تتوصفش وصلت الإهانات الي شتيمه بألفاظ صعبه وضرب اخوات جوزي ضربوني هكمل
  ","

   قرأت التكملة ..
   
   1) لازم تنفصلوا بعيشتكم أنت وزوجك.
   
   2) معدش لك علاقة بهم إلا تهنئة رسمية في المناسبات، وفقط.
  
"
76460,"
   يا شيخ احيانا بيبقو بيقولو كدا عشان تسيبه هيا ويبقى على  راحته حصل مع واحدة  وقالها  انا كنت بحب وحكالها تفاصيل من اول ما كلمها وحبها وبعدها قال سلام عليكو
  ","

   بالضبط.
  
"
76461,"
   وقفت معه في مرضه 
لكن تكلم معي كلام متزوجين 
أثر الموضوع في نفسي كبير ولا اعرف كيف اخرج منه 
اشعر بإهانة 
لماذا نفعل الخير على حسب نوايانا ويردوه شرا
  ","

   لأن الخير لا يكون خيرا إلا إن كان في إطار يرضاه الشرع !
  
"
76462,"
   مش عارفه.. بس انا بينت انه الموضوع مهمنيش
  ","

   يبقى أنا اللي أعرف !
   
   ولما ما همكيش بتسألي ليه ؟!
   
   لا يا ماما .. لازم تفهمي ويكون فيه وقفة ..
   
   ليه وازاي وعشان إيه قالك كده !
   
   وبناء عليه تقرري.
  
"
76463,"
   $$$
  ","

   كل كلامك ده أوهام غير صحيحة !
   
   انسي ومعدتيش تعمليها وبس.
  
"
76464,"
   انا كنت مخطوبه قبله وأهلي بيضغطوا عليا اني كده هيبقى شكلي وحش وان انا المعيوبه
  ","

   إيه نوعية الكلام وإيه سببه وليه قالك كده ؟!
  
"
76465,"
   خطيبي بيقولي انه بيكلم بنات.. اعمل ايه
  ","

   تسيبيه.
  
"
76466,"
   كيف الابتعاد عن ذنب نحبه
  ","

   الذنب نضعف أمامه .. لكننا لا نحبه !
   
   انتبه .. فارق كبير بين الحالين.
   
   والضعف تصده التقوى ومحبة الله.
  
"
76467,"
   متقدملي واحد اعرفه من بعيد لقيت انستاجرام عامل فولو لبنات اجانب عريانين ومعلق عندهم ورقاصات؛ المفروض انه اول مرة حد افكر اوافق عليه وانا رافضة اتجوز عندي ٢٧ ومابرضاش اشوف عرسان وبخاف اتجوز واحد عينه زايغة هل ارفض عشان السبب دا ولا كل الرجالة كدا زي ما الناس بتقول ولا هو كدا مابيخافش من ربنا محتارة
  ","

   ما توافقيش.
  
"
76468,"
   ما حكم الدين فى اب يضرب بنته وامها من غير سبب ويقلل منها ومن ثقتها فى نفسها ويدعى عليها تموت وهل ربنا هيستجاب له وهى مظلومة
  ","

   إن كان كما تقولين = فهو مريض، يعامل معاملة المرضى.
   
   ويحافظوا على نفسهم .. وبس.
  
"
76469,"
   بجب واحده ادي يعلم الله اني لا كلمتها ولا بينا اي حاجه وقلبي علي الاخر وببعد عن اي مكان احتمال وجودها فيه ان عارف ان هتقول كن رجلاً بس عمري ما حسستها لان بحبها وببعد لحد ما اكون قادر اتقدم لها وادخل البيت بس تعبت من مجاهده نفسي
  ","

   هي دي الرجولة حبيبي.
  
"
76470,"
   ماما اتكلمت معاه كتير والله وانا متضايقه لانى مش عايزاه يتحاسب على كده😭 وبيضطر يعمله وانا اخر واحدة فاخواتى وقررت انى مش هتجوز بسبب كده لان ربنا مش هيبارك في حاجة .طيب احنا كده حياتنا كلها حرام احنا ملتزمين والله وده العيب الوحيد😢 اللهم صبرا بالله ادعيلنا ياشيخ وادعى لبابا ربنا يهديه💔
  ","

   لا أنت ولا إخواتك لهم ذنب.
   
   ربنا يعافيكم ويحفظكم ..
  
"
76471,"
   والله بعتذر إنى الموضوع طويل وهزعج حضرتك بس بالله ترد ياشيخ 😭 تحت الرسالة دى 🎓
  ","

   الموضوع محزن ومتشعب !
   
   والدك محتاج حد يفهمه إنه لازم يبعد عن الطريق ده كله؛ لأنه حرام.
   
   وبناء عليه هتبدؤوا تتصرفوا في حياتكم صح ..
  
"
76472,"
   المفروض يا مولانا تبقى اكتر واحد حاسس بالمغتربين اللي زينا 💔💔😭 😂😂😂
ألف هنا و شفا يا أبا أنس ❤
  ","

   ما هو محدش بيرحمني وأنا مغترب 🥺
  
"
76473,"
   شيخنا انا عمري مسألت حضرتك بس لما بدخل صفحة حضرتك بلاقي كل إجابات أسئلتي وبحس براحة نفسية رهيبة وطاقة إيجابية عالية فعلا..ولما كنت ف ثانوية ومش بفتح كنت دايما فاكرة حضرتك وبدعيلك وببتسم تلقائيا لو حد ذكرك قدامي ودايما بيكون بالخير..انا مش بعرف أعبر عن إمتناني لحد غير بكلمة شكرا..شكرا جدا جدا لحضرتك❤
  ","

   اللهم ألقاك بمثل هذا .. خالصا لوجهك.
   
   ما حييت
  
"
76474,"
   لو مثبتش ورجعت تاني ي شيخنا تفتكر هيجي يوم ونثبت 💔
  ","

   أنت بخير ما دمت تجاهد .. أنت بخير ما لم تيأس.
  
"
76475,"
   ارحمً من في الارض يرحمكً من في السماء ياشيخنا 😂😂
  ","

   أنا واحد بيخلص إجازته في مصر .. يعني مش باقي على الدنيا 😁
  
"
76476,"
   الحاجه عاملالك اكل ايه انهارده ؟
  ","

   خالتي الجميلة عازماني 😍
  
"
76477,"
   هو ليه لما نقرب من ربنا بنتأذي اكتر كل منقرب خطوه الاختبارات تكتر  انا مش فاهمه حاجة
  ","
  "" ولنبلونكم حتى نعلم المجاهدين منكم والصابرين ونبلو أخباركم "" !
  
  من صبر وثبت = ذاق طعم الجنة .. في الدنيا قبل الآخرة.
  "
76478,"
   أين أجدُك؟
  ","

   كل من ها هنا = أرجو أن يجد بعضنا بعضا خلف باب الجنة.
  
"
76479,"
   مين أقرب حد ليك الفترة دي..🌸
  ","

   السماء !
   
   وما دمت منها قريبا = فلستُ محروما من أحد ولا شيء.
   
   رب لا تردني .. رب من فضلك العظيم ..
  
"
76480,"
   خاطب وحده حبيتها بعد ما خطبتها مكنتش اعرفها مكنتش اعرف عيشيتها لما دخلت لقيتها مختلطه جامد بقرايبها وبالناس وبتتعامل مع اي حد منكرش اني بحدود لما بتكلم بتحصل مشاكل وبتقفل تليفونها لما بسيبها بيبقي مش فارق معاها وانا عايز اكلمها ع طول وهيا بتزهق بس يومها بيا ذي من غيري بقولو انها بتحبني اتصرف ازاي
  ","

   يبدو من كلامك إن شخصيتها أقوى من شخصيتك !
   
   وده هيتعبك .. وهيزهقها ..
   
   التفاصيل بأه والقرار ده بتاعكم أنتم.
  
"
76481,"
   هو في ريف فالسعودية يا شيخ؟
  ","

   الصورة من عمق ريف الدقهلية !
  
"
76482,"
   🌻
  ","

   يعني إيه وما زال ؟!
  
"
76483,"
   هل تحب الأفلام عن الفضائيين وسكان الكواكب الأخرى؟
  ","

   أحب أن يكون في كوكبي بيت لي، شباكه يطل على هذا المنظر الذي أتنسم هواءه الآن !
   
   الحمد لله على تربية الريف ..
  
"
76484,"
   غ س ي شيخ، تقدم لي شاب و اعترضت على شكله و لكن اهلي بيقولو الرجل لا يعيبه شكله و أخبرتهم برأيي فيه و قلتلهم القرار قراركم عشان كانو بيضغطوا عليا أوافق لكن لم اقول نعم
و أخبروا العريس بالقبول، اعمل ايه؟
  ","

   قبول الشكل من حقك .. زي ما هو حقه تماما !
   
   كلام أهلك = جهل.
  
"
76485,"
   وبعد مايبتعد وتيجي خطيبته تقولك ياشيخ سابني بلا سبب هاترد عليها وتطلعه ندل واحمدي ربنا انك خلصتني منه
  ","

   هو على أي حال هتحمد ربنا طبعا إنها خلصت !
   
   عشان مش ذنبها واحد يخطبها بدون ما تكون عاجباه لأي سبب.
  
"
76486,"
   🍃🍃
  ","

   هذه رسالة من واحد من أحب الناس لقلبي !
   
   يقول أرسلت لك هنا رغم إنني ممكن أتصل عليك عشان عايز صحبتك يدعولي ..
   
   فادعوا له رجاء بكشف الكرب وتفريج الهم وصلاح الحال والبال.
   
   وأما أنا فأعلم أنك لست بحاجة لكثير كلام مني .. لكن والله هتفرج مهما حسيتها ضاقت كده !
   
   أثمان بندفعها حبيبي .. والصابرين على خير .. كل خير.
  
"
76487,"
   بعد ماخطبتها اكتشفت انها مش حلوه (شكلاً) . مشوفتهاش قبلها لظروف معينه
هي علي خلق ودين.. ومش قادر اتقبلها شكلاً
محتار!
انصحني بالله عليك..
  ","

   ابتعد فورا وبلا تردد .. بألطف صورة ممكنة !
   
   إياك تجرحها بقول أو فعل.
  
"
76488,"
   من توقيت السؤآل الشوق للمعمر ، أما أنت فالشوق منذ زمن والله <3
  ","

   الله يرضى عنك ويجمعنا على خير ..
   
   ويرزقك معمّر مظبوط 😃
  
"
76489,"
   ده حلو و لا حادق عشان نتيخل بس 😋 ؟
و نعرف  هنحسد ايه بالظبط 😊
  ","

   ههههههه
  
"
76490,"
   يا شيخ انا نجحت ...وهروح تانيه جامعه وبتقدير جيد جدا مرتفع 
مش مصدقه اني خلاص حلمي بيقرب وابقي دكتوره 💚💚
حبيت اشاركها مع حضرتك💚
  ","

   ربنا يسعدك ويتم لك بخير ..
  
"
76491,"
   طب ليه كدا بس :) - اشتقت والله
  ","

   حبيب قلبي الغالي 😍
   
   اشتقت لي ولا للمعمّر ؟! 😁
  
"
76492,"
   امال نختار زي ؟
  ","

   اسمع ده:
   

    https://www.facebook.com/m.atiia.soliman/videos/1349637431782765/
   

"
76493,"
   ضع الصورة الكوميكس المفضلة لديك.
  ","

   أعطني معمّر زي ده .. وخذ كل الكوميكسات يا آسك !
  
"
76494,"
   ماذا يفعل من تحطمت كل أحلامه ،، ولم يعد يملك القدره ولا الامكانيه ع الحلم من جديد ؟!
  ","

   مررت بهذا .. وتجرعت مرارته ردحا !
   
   وأقول لك بكل يقين -لم يفارقني حتى في مركز دائرة الوجع- : لا أرحم ولا أكرم ولا ألطف من الله.
   
   الزم بابه .. ولا تتعجل فرجه .. ولا تسخط قدره ..
   
   وتنفس جنة الرضا يا صاحبي.
   
   يوشك أن تلوم نفسك .. كيف سمحت للجزع أن يتسلل لقلبك !
   
   ألقاكم يا صحبة الجنة 💚
  
"
76495,"
   الافضل له ايه ؟
  ","

   الأفضل له هو اللي يعرفه بناء على ظروفه واحتياجاته .. والثمن اللي هيدفعه واستعداده له !
  
"
76496,"
   اذا اراد رجل التعدد لانه شرع الله ليس الا و لكن زوجته "" الصالحة الملتزمة "" ارادت الطلاق فالمقابل .. ماذا يختار ؟ و هل هي آثمة ؟
  ","

   حقه !
   
   ما دام قادرا مستطيعا للعدل.
   
   وإرادتها الطلاق لأن هذا ضرر لا تتحمله = لا يخرجها عن وصف الصلاح والالتزام !
  
"
76497,"
   انا بعتذر لحضرتك مش اقصد ان حضرتك السبب في همي.. انا بس كنت حتاج ردك عشان مش عارف اتصرف وحزين جدا
اعانك الله.. اكيد عندك كم هائل وبتحاول ترد على قد ما تقدر الله يعينك  وجزاك خيرا❤️⁩⁦❤️⁩
  ","

   عموما .. سأدعو لك ..
   
   وأدعو للجميع ها هنا.
  
"
76498,"
   ولا طماطم ! ها هاا
  ","

   أهو ده أخف لون من ألوان النكد السارية في تلك الدماء 🥺
  
"
76499,"
   ولماذا لم تعد اليه وتسترضيه يا شيخ
  ","

   عشان كان لازم تتفارق المشاوير !
   
   وربنا لطيف خبير.
  
"
76500,"
   ليه كدا بس؟
  ","

   يا بخت من بكاني وبكا الناس عليا .. ولا ضحكني وضحك الناس عليا 😌
  
"
76501,"
   الزوج ملزم باسعاد زوجته ؟
  ","

   ليس له خيار !
  
"
76502,"
   جزيت خيرا لعدم اجابتك.. سأنام ليلة اخرى وانا مهموم⁦❤️⁩
  ","

   طب ليه تشيلني أنا هم مش قاصده وخارج عن طاقتي ؟!
  
"
76503,"
   عمرك ما اذيت حد وندمت ندم شديد بعدها
  ","

   حصل !
   
   وأسأل ربي العفو برحمته ثم بما يعلم من صدق نيتي .. ولو قصر عملي.
  
"
76504,"
   بالله عليك ياشيخ ادعيلي بالزوج الصالح الحنين اللي قلبه معلق بالمساجد اللي يهز اوتار قلبي من جمال صوته ف القرآن عاااااااااجل غير آجل ياااشيخ 😂..بالله عليك
  ","

   حابب أفوقك وأقولك إن النسق اللي زيك غالبا بيقع في اللي يقطع أوتار قلبه وركبه من الصدمة !
   
   ليس هكذا تختارون شريك الحياة.
  
"
76505,"
   حكيت لحضرتك عن شخص كنت مرتبطه بيه واعتقل وبعد سنه والدتي عرفت ونهيت الموضوع
اعتزرتله كتير كان اكتر شخص حبني خايقه اكون ظلمته!!؟  واتخليت عنه ف ظروف دي وتتردلي!!
عدي كذا شهر وعرفت انه هيرتبط بواحده اول ميخرج هيخطبها بنت رجل معاه تقريبا
انا موقفي اي مش عارفه اكمل.. خايفه اكون ظلمته؟ 
ادعيلي بالله عليك
  ","

   انسي الأمر .. كأن لم يكن.
  
"
76506,"
   ولو قولنا اى هى اكتر صفة حابب انك تحافظ عليها 😃
  ","

   حبي إدخال السرور على الناس !
   
   اللهم ما أحييتني .. خالصة لوجهك .. قولا وفعلا ونية.
  
"
76507,"
   ربنا يطمئن قلبك و يرزقك رفقه النبي صلى الله عليه وسلم و جعلك بارا بوالديك و ارضاهم عنك . ....
  ","

   يا رب .. يا رب .. يا رب ..
   
   الله يجبر خاطرك.
  
"
76508,"
   غ س 
يا شيخ الاية ""وربائبكم الآتي في حجوركم من نسائكم الآتي دخلتم بهن""
المفروض يكون محرم دائم لبنتها؟
  ","

   نعم.
  
"
76509,"
   حلمت ان حضرتك عندك بنت اسمها منة بس انا عارفة ان حضرتك عندك رقية وعائشة وانس
  ","

   يا ميسر 😅
  
"
76510,"
   لما حد بيحكيلي حاجه حلوه تخصه بخاف قلبي يحسده بدعيله كتير ان ربنا يبارك ويزيد ده ممكن يكف الحسد ولا انا ممكن احسد غصب عني ؟؟ انا بخاف اني احس حد او اضرة غصب عني
  ","

   خلي دايما على لسانك:
   
   "" اللهم بارك "" !
   
   جزى الله خيرا من عودني عليها.
  
"
76511,"
   خطيبي قالي مفيش بناطيل الا ع حاجة عند الركبة انا والله ي شيخ لبسي ما اوفر ولا ملفت دايما يقولي انا الراجل وانتي البنت وطاعتي واجبة عليكي واولي من ابوكي ويجيبلي احاديث اقوله ف احاديث ضعيفة يقولي انتي بتالفي هو حنين وبيحبني بس انا مش قادرة ي شيخ راي حضرتك اكمل ولا افسخ
  ","

   كلامه غلط أو سابق لأوانه لأنه ما زال خطيب بس !
   
   إلا في حكاية اللبس .. عنده حق تماما.
  
"
76512,"
   كدا كل المغتربين مش هيكون ليهم حق يتجوزوا مش صعبه عليهم شويه ! مش بمزاجهم الغربه  بردو يا شيخ
  ","

   يبحثوا في بلاد غربتهم أولا .. أو يكون ترتيبهم ابتداء زوجاتهم تكون معهم، ولو هياكلوا ويشربوا بس.
  
"
76513,"
   يا شيخنا هو الطبيعى ان كل الرجالة خاينين و بيكلموا بنات حتى لو خاطبين او متجوزيين ولا احنا اللى بنقابل اشكال عرة 😞😞
انا بقيت خايفة اتخطب ويطلع كده والله
  ","

   مش كل الميه مالحة .. احنا اللي شربنا من البحر !
   
   وبعد الليالي الكالحة .. لازم هييجي الفجر.
  
"
76514,"
   سلام عليكم يا شيخ، منفصلة بقالي سبع سنين بنتي معي لا يعلم ابيها عنها شئ وذلك اختياره، أرفض معظم المتقدمين طوال هذه الفترة لأسباب قد تكون غير حقيقية، ولكن السبب هو اني لا أتخيل أن يربي ابنتي رجل غريب لا تستطيع ان تتكشف أمامه كيف ستعيش معه، وإذا كان المتقدم لديه اولاد(ذكور) أرفض بلا تردد ،بفكر صح؟
  ","

   لعلك ترزقين رجلا صالحا يكون خيرا لها من أبيها العاق !
   
   نعم .. عاق .. فلا ذنب لابنته في انفصاله عن أمها.
   
   وفقك الله وعوضك خيرا ..
  
"
76515,"
   يا أبي .. بفضل الله مر اكثر من عام على خطبتي مع الالتزام بالضوابط و لكني لم أعد احتمل هذا الانضباط و يشهد الله كم كتمت الكثير و لم يتبقى عن الزواج غير شهرين ،و خطيبي يؤجل العقد لاقرب وقت قبل البناء .. ماذا افعل؟ .. ادعيلي يا أبي .!
  ","

   هانت .. هانت .. هانت ..
   
   أنضجوا الشوق على موقد الصبر !
   
   أتم الله لكم بخير.
  
"
76516,"
   ف يوم صاحبتي اتصلت بيا و قالتلي عايزة د محمد يكتبلك اي ع الكتاب! قولتلها حاجات كتير 😂وبعدين قولتلها خليه يكتب اي دعوة انا راضية بيها.و لما جابت الكتاب و بعتتلي صورة الدعوة  وقتها كنت هطير من الفرحة لان دا كان مفاجاة ليا..وقريت الكتاب و الحمد لله حاسة اني اتغيرت للافضل ومبطلتش اقرا كتب ف الحمد لله💙
  ","

   وما تبطليش تقرئي !
   
   ويكفيني شرف يكون كتابي بوابتك لعالم القراءة ..
  
"
76517,"
   شيخ محمد رد بالله عليك متقدملي عريس بيسافر وبينزل كل سنه شهر واشترط عليه اني اسافر معاه عشان حضرتك قلت قبل كده ان العلاقه هتبقي دمار وهو قال إن ماينفعش اشترط وتسيبيهالظروفها وهو لو يقدر هياخدني وان اشتراكي ده كأني بلوي دراعه 
رايك اني لازم اشترط الموضوع ده
  ","

   رأيي ما توافقيش.
   
   (مع إني مغترب .. ومع كامل تعاطفي وتفهمي لظروفهم .. بس فعلا الزواج بهذا السيناريو دمار، للأسف).
  
"
76518,"
   يا شيخنا بنات عمى ساكنين فوقنا و كذا مره يرموا كلام قدامى بأنى و لعياذ بالله بسرق منهم فلوس و بنت عمى الكبيره دايما تقعد تقول مبلغ كذا مش لاقياه و قالت لبنات عمى التانين محدش قالى بس انا فهمت من رمى الكلام و انا معملتش كدا
  ","

   واجهيهم بشجاعة .. وأدب !
   
   برئي ساحتك ..
   
   ثم اعتزليهن حتى يعتذرن.
  
"
76519,"
   لكن يا مولانا دي عاده مش عيب شخصيه او طبع. اعتقد مش ده قصد السائل
  ","

   شايفه عيب !
   
   لأنه بيدربك حاجات تانية.
  
"
76520,"
   ما هو العيب في شخصيتك الذي لديك القدره للافصاح عنه رغبة منك في التخلص منه؟
  ","

   عدم انتظام مواعيد النوم والاستيقاظ !
  
"
76521,"
   اكتب ما يحلو لك 🌸
  ","

   الحمد لله رب العالمين.
  
"
76522,"
   ي شيخ محمد لسه مخلصه الكتاب امبارح وفعلا غير من تفكيري ونظرتي لامور كتير اوي فربنا يباركلك ي رب ويجعله في ميزانك💚 وكمان نزلت اسك مخصوص عشان اكون جزء من صحبه الجنه.
  ","

   الله ينفعك ويحفظك.
  
"
76523,"
   تجبلي الكتاب وعليه اهداء ها، لما تنزل اسكندرية زي ما اتفقنا، وانا ألاعبك فيفا على حسابي واعزمك ع الغدا كمان. 😌
  ","
  😍
  "
76524,"
   متقدملي شخص شفته مره واحدة وأعجبت بيه جدا ..متدين وعلى خلق والعائلات تعرف بعضها ..المشكلة أن شغله صعب لو اشتغل هنا مش هيبقى متواجد معظم الايام ...واحتمال يسافر السعودية ولو سافر مش هينزل كتير ...مش عارفة ايه وضعي كدا ،والدي قاله لما ظروفه تتحدد يبقا يتكلم تاني ..ايه رأي حضرتك في الموضوع وخاصة السفر
  ","

   والدك رده جميل.
  
"
76525,"
   وحد من صحبة الجنه زعلان منك علشان ماشفتش الريڨيو بتاعه😅
  ","

   ابعتلي الرابط ..
   
   الفكرة بس فيه ريفيوهات بتكون لطيفة وصادقة .. لكن تصلح منشورات شخصية وانطباعات عاطفية أكثر منها تقييم عام للكتاب فمش بحب أشيرها كيلا يسيء الظن من قلبه مرض.
   
   شاكر فضلكم جميعا ..
  
"
76526,"
   إنه اليوم العالمي لشبكات التواصل الاجتماعي! أخبرنا بشبكة التواصل الاجتماعي المفضلة لديك الآن!
  ","

   آسك يا آسك !
   
   ومش عشانك يعني ولا حاجة 😑
   
   عشان صحبة الجنة 💚
  
"
76527,"
   أريد الطمأنينة :((
  ","

   قم الآن !
   
   توضأ وتعطر .. أغلق على نفسك غرفة واستقبل القبلة .. وصل صلاة لايشغلك فيها إلارضا ربك.
   
   إن صدقت = عرفت حقيقة الطمأنينة .. والذي خلقني وخلقك.
   
   -------------------------------------
   
   ألقاكم يا صحبة الجنة 💚
  
"
76528,"
   انا اتاوبت انا كمان بسبب الصورة 😂
  ","

   بيقولوا التثاؤب والضحك ينتقلان بالعدوى !
  
"
76529,"
   خطوبتي بعد شهر باذن الله وهو شخص كويس ومتدين وانا مرتاحة بس هو كان حابب نكتب الكتاب ف أقرب وقت لاني منتقبة وعشان نقدر نتكلم والجواز عادي بعد سنه او لما نجهز يعني بس انا خايفه اوي وحسه انها خطوة كبيرة مين الصح
  ","

   خديلك شهرين كده بعد الخطوبة لين تطمني بزيادة بإذن الله.
  
"
76530,"
   عشان خاطري يا شيخ رد ع سؤالي اللي تبع زوجي الملتزم حافظ القرآن ......
  ","

   للأسف تدخلك هيبوظ الوضع !
   
   ما دام بيعاملك كويس = طنشي.
   
   وبإذن الله لعلها نزوة وتذهب لحال سبيلها.
  
"
76531,"
   ازيك ي شيخ محمد😀
  ","

   زي الفل 😃
  
"
76532,"
   انت راضى عن نفسك ياشيخ 
وازاى نوصل للرضا دا 
و هل هو مرتبط بالنجاح 
او المفروض اننا نوصل لنجاح فى حياتنا ؟!
  ","

   مش راضي عن نفسي !
   
   راض بربي .. راض عن أقداره.
   
   اللهم لطفك وعافيتك .. ما أحييتني.
   
   وكلما نجحت = زاد فرارك من حظ نفسك .. وذلّك لفضل ربك.
  
"
76533,"
   ي أبتى كنت احبه وكنت أحسه يحبنى وجاء ليخطب فأمه تمت رفضى لانى لست بدكتورة مثله كنت اغضض بصرى وخطب زميلتى أشهد الله انى تمنيت لهما السعادة لكن ف اوقات بغير جدا وبتعب لما بشوفه غصب عنى اقسم لك مع حبى وااحترامى لخطيبته هل لى ذنب .....وارجو لى ان تدعولى بالشفاء العاجل والعوض
  ","

   أنصحك بالبعد؛ لتساعدي قلبي يشفى ويتجاوز ..
   
   الله يسعدك ويعوضك كل خير.
  
"
76534,"
   ياسلام عالبطاطس المسلوقه وبعدين مقليه اكلت البهوات دى ولو معاها شويه كشرى اصفر وسلطه وبيض مسلوق وبتجان مقلي بالدقه 😋😋
  ","

   حصل .. حصل 😅
  
"
76535,"
   مش هنحب ونتحب بجد بقي يا شيخ ؟؟؟!
  ","

   مش هيجيلنا مليون دولار بأه ؟!
   
   ده رزق .. وده رزق.
  
"
76536,"
   ما هو رأيك في الحميات الغذائية؟
  ","

   لسه متعشي بده !
   
   حمية أمي دي 😂
  
"
76537,"
   هنا 🏠
  ","

   لأ !
   
   عشان يتعالج.
  
"
76538,"
   نعرف دورنا فى الحياه ازاى ؟
  ","
  "" وما خلقت الجن والإنس إلا ليعبدون "" !
  
  العبادة اسم جامع لما يحبه الله ويرضاه من الأقوال والأفعال الظاهرة والباطنة.
  "
76539,"
   كنت مخطوبة لشخص بيقول نفس الكلام وانه من السلالة الزهرية وبيتكلم كلام غريب ولغة سريانية وجن عاشق وبلاوي انا فركشت بسبب كده هل خطأ عليا ؟؟
  ","

   أفضل قرار خدتيه في حياتك.
  
"
76540,"
   لماذا نحِنُ دائمًا لنسخة القديمة من نفسنا ، وكيف ممكن أن نسترجعها وهل يمكن استراجعها أم هي ضريية النضج ؟
  ","

   عن نفسي لا أحن للنسخة القديمة !
   
   رغم أني أرى كثيرا من الخير في نفسي هو امتداد لها ..
   
   النضج نعمة .. رغم كل الابتلاءات التي رأيتها في طريقه ..
   
   نبقى بحاجة لوقفات مستمرة .. نقيّم بها خطواتنا ونستفيد من كل مزايا كل مرحلة في مشوارنا !
   
   بعد كم سنة ستكون أنت الآن نسخة قديمة لنضج، ستنضج بعده أكثر .. ما دمت حيا، مستفيدا من التجارب ..
   
   وهكذا ..
  
"
76541,"
   يعني ايه نوراني ويشتغل تحت الارض ي شيخ؟
  ","

   تخاريف .. يخدع بها المجرمون ضحاياهم !
  
"
76542,"
   هو انا اما أجبر بخاطر حد عشان ربنا يجبر بخاطري ابقي منافقه؟
  ","

   تبقي طمعانة فيه .. زي ما كلنا طمعانين !
   
   ومين أكرم منه ؟!
   
   المهم ما نبطلش ولا ننتكس إن تأجر فرجه لحكمة .. سبحانه وبحمده.
  
"
76543,"
   لو سمحت كذا مره ابعت السؤال،زوجي رجل محترم وبيصلي ويصل رحمه ومحبوب من الجميع،تصرفاته متغيره من فتره،اما واجهته بيقولي ان حد قاله انه شخص نوراني معاه خُدام يقدرو انهم يشتغلو تحت الارض يقدرو يتصدو لرصد المقابر وانه مبيعملش حاجه غلط اوحرام انا تايهه ومش عارفه اتصرف ازاي خايفه من غضب ربنا او يصيبه مكروه
  ","

   لازم حد قريب منه، حكيم وثقة يتكلم معاه ويرجعه لرشده بإذن الله ..
   
   ده لو مكنش محتاج استشارة نفسية !
   
   اللهم اهده واصرف عنه ..
  
"
76544,"
   بابا متوفي من صغري بس انا اتعودت ع عدم وجوده انا وماما شايلين البيت وبتحمل مسؤليه نفسي لحد سنه فاتت بقيت دلوقتي حاسه باحتياج شديد ليه محتاجه في حياتي محتجاه يشوف نجاحي واكلمه ويشيل المسؤليه عندي محتاجه سنده انا مؤمنه اني ف نقص ف الاحتياج زي نقص الصفات بس الشعور ده بيقتلني وقلبي بينفطر اعمل ايه؟
  ","

   ده احتياج طبيعي .. ما تحاربيهوش جواك !
   
   احتويه وصبريه ..
   
   وخلي دايما أدامك صورة اللقاء على الحوض وهو فخور بك، وأعمالك ثقل في ميزان حسناته بإذن الله ..
   
   ربنا يحفظك ويؤنسك ويغنيك.
  
"
76545,"
   سيبك انت خطك كان حلو ي شيخ  😂
  ","

   وما زال .. ولله الحمد 😌
  
"
76546,"
   وكنا بنعيد السنه ليه ياسيادة البيه العميد المحافظ🤣
  ","

   هما العباقرة كده .. مش بيتفهموا بسهولة 😁
  
"
76547,"
   inorganic  complex reaction mechanism
  ","
  Yep !
  
  مرحبا بالسادة الزملاء ..
  "
76548,"
   كان ليك في الجبال علامات  .. 😂😂
كان لسه يوم واحد و صورتك تنزل عالجنيه 
😂😂
  ","
  😅
  
  احنا اللي متواضعين يا دكتور.
  "
76549,"
   كم عمر أقدم قطعة في ملابسك؟
  ","

   هدوم إيه يا آسك !
   
   احنا ناس بتوع علم 😁
   
   النهاردة بقلب في أوراق قديمة لقيت تلخيص كنت عامله بإيدي في الكلية من 14 سنة لكيمياء غير عضوية !
   
   إيييه .. كان لنا في الجبال علامات 😅
  
"
76550,"
   ما هي هوايتك المفضلة؟
  ","

   تأمل قصص الناس المبعثرة خلف وجوه العابرين !
  
"
76551,"
   &#|#&
  ","

   1) تكون تعافيت تماما من أثر الماضي كله.
   
   2) تحرص بالتالي ما تحطش البنت في اختبار ولا مقارنة مع اللي فات.
   
   3) تحس فعلا إنك مستعد لتجربة جديدة بكل تفاصيلها، بمميزاتها وعيوبها .. مش مجرد سد فراغ.
   
   متأكد من الثلاثة دول = توكل وأبشر.
  
"
76552,"
   هو الي اعزب و مغترب يعمل ايه ؟ قادر ماديا على الزواج بس مفيش حد مناسب خالص في معارفي
  ","

   خذها مني !
   
   أكثر جدا -بصدق- من الصلاة على النبي -صلى الله عليه وسلم-.
  
"
76553,"
   انت مبتردش عليا ليه ي شيخنا دا ما صدقت انك فاتح وبعت كتير الموضوع عاملي قلق جامد💔💔لو شفت حلم مش كويس بخصوص المستقبل بعد الفجر ومصلياه ونايمه متوضيه هل دى تكون رؤيا اخد بيها؟!💔
  ","

   طنشي.
  
"
76554,"
   مخطوبة من ١١ شهر خطيبي طيب وعلى خلق لكن أسلوبه منفر 
بيعلق على حاجات بسيطة ممكن تعدي ويصمم يتناقش فيها ويبالغ في الكلام عنها وكتير بيشتكيني لأهلي أو يحكيلهم مشاكلنا وفعلا مش بنكمل يومين من غير خناق وزعل يدوم لأيام 
بفكر جديا في الانفصال ومحتارة لأنه بينا مواقف صعبة وأزمات بس برده مش مرتاحة نصيحة😔
  ","

   للأسف طبع متعب جدا !
   
   يا تقدروا تعدلوه سوا .. يا القرار قرارك.
  
"
76555,"
   لو واحدة ست قالتلي انا هجوزك بنتي وبتتكلم بجد وانا مبفكرش أصلاً في الجواز، المفروض أرد أقولها إيه بالذوق ؟
  ","

   تقول:
   
   شاكر ثقة حضرتك وحسن ظنك، وأنتم أي حد يتمنى قربكم .. لكن أنا مش بفكر الوقت خالص في الموضوع ده.
  
"
76556,"
   فسخ الخطوبه من تاني يوم قرايه الفاتحه عشان والدته قالت ان عيلتي تاجروا ف ممنوعات من ٢٠ سنه وواحد من قرايب والدي كان مسجون وان انا منتقبه اتداري ف النقاب ووالله انا مظلومه بعد سنتين معايا واول مااتقدم وقرا فاتحه سابني تاني يوم وقالي انا مش هقدر اعوق اهلي ومسمعش كلامهم ارجوك جاوبني
  ","

   ولا محتاج إجابة .. ولا يستاهل تفكري فيه حتى !
   
   احمدي الله الذي نجاك.
  
"
76557,"
   يا شيخ لو متقدم لي شخص انا عقليا متقبلاه جدا بس نفسيا وشكلا مش اوي هل مع الوقت ممكن الراحه دي تتوفر.. ساعدني يا شيخ بالله عليك
  ","

   ممكن آه .. وممكن لأ !
   
   محدش يعرف الحتة دي جواك أدك .. بناء على فهمك لنفسك.
  
"
76558,"
   وليه ماربنا قال ادعوني استجب لكم 
استجاب ربنا دا خير ليا ماستجبش يبقي مش خير ليه حضرتك في النقطه دي بتظلم ناس كتيره باجابتك
  ","

   ما هو يا ريتكم بتتعاملوا كده !
   
   أنتم بترجعوا تقولوا ليه ما استجابش ليا .. ويا تتهموا حكمته -سبحانه-، يا تسيئوا الظن بأنفسكم وعبادتكم وعلاقتكم بربكم ..
   
   وكلا النتيجتين خطر.
  
"
76559,"
   فرق ٨ سنين مقبول ف الزواج؟ مع العلم ان شكله اكبر من سنه... هو ملتزم واخلاقه كويسة جدااا 
مشكلتي معاه بس الشكل.. لو رفضت ابقى بظلمه؟!
  ","

   8 سنين مقبول جدا !
   
   الشكل ده بأه بتاعك، أنت اللي تقرري حسب القبول جواك .. بصرف النظر عن السن أو التدين أو أي حاجة تانية.
  
"
76560,"
   اما اشوف ف شخص المميزات اللي بتمناها لي كزوج وادعي انه يكون زوجي وهو مايعرفنيش اصلاً بس بدعي بكده ممكن يكون من نصيبي ولا اغير الدعوة ومعلقش نفسي ولا ايه رأيك ياشيخ😢
  ","

   هذا طريق تعبت فيه قلوب كثيرة !
   
   أدركي نفسك .. ووفري عمرك.
  
"
76561,"
   ايوة معايا سيديهات 🙄 بدال ما ابين اليوزر وابهدل الدنيا هنا 😅
  ","

   وأنا مالي !
   
   روحيله .. هو اللي ضحك عليك 😁
  
"
76562,"
   طيب لما رحت ليه موقفتش جنبي
ليه متكلمتش مع امها مع اخواتها 
هو لسه ف حد بيتجبر ع خطوبه وع حد يكمل معاه حياته الايام دى؟! 
يا شيخ محمد انا شارى لابعد ابعد الحدود 
لانى حبيت 
واول ما قالت ظبطت أمورى ورحت علطول والله .
والله متأخرتش ولا حاجه ان اعمل كل ده ف اربع ايام عشانها
  ","

   ما هو عشان كده قلت لك انس يا ابن الناس !
   
   القضية خسرانة ..
   
   يسر الله لك الخير.
  
"
76563,"
   السلام عليكم أتقدم لي شخص محترم ومهذب ولكن صارحني انه مش منتظم في الصلاة ورفضته بسبب كدا ولكن اتواصل معايا ووعدني انه هيبقى عند حسن ظني وانه بدا يصلي كل الفروض لما افتكر طكلامي عن الصلاة في الرؤية وانه كلمته سيف ع رقبته هيتحاسب عليها يوم القيامة هل أوافق واكمل ولا استنى  يجيلي احسن هو متمسك جدا
  ","

   لو حاسة منه الصدق وإن التزامه لله مش عشانك = اعطيله فرصة.
  
"
76564,"
   شكلى بلوك😢😢😢
  ","

   شكلك بتتحرجم عليه 😁
  
"
76565,"
   يا شيخ 
أنا في الكويت ومحتاجة كتاب صحبة الجنة 
أحصله إزااااي ؟؟
  ","

   تكرمي بمراسلة دار البشير .. تصلك نسختك من خلالهم بإذن الله ..
   

    https://m.facebook.com/Dar.Elbasheer1987/
   

"
76566,"
   رزقك الله وإيِّانا رضاه ، وجمعنا في الدار الآخرة مثلما جعلنا صحبة في الحياة الدنيا🌸
  ","

   آمين .. آمين .. آمين ..
  
"
76567,"
   وبالنسبة لعلي وضعه ايه معاكم بقى
  ","

   ربنا يعافيه يا حبيبي ويحفظه .. ويطمنك عليه دايما ..
  
"
76568,"
   لو بتجيلي أسئلة كتير عن الارتباط وهرتبط دلوقتي ولا لا ""على الاسك"" والحب في صمت والكلام دا من شباب الكلية
الاول كنت برد قبل ما اتابع حضرتك بعدين قرفت من كدا ومسحت كل حاجه ومبقتش برد على حد بس لسه بيوصلني بردو..اعمل ايه بحس بالذنب مجرد ما اقرأ السؤال..وانا مش مُبهرة في حاجة وجمالي اقل م المتوسط!
  ","

   شوية (عيال) بيتسلوا !
   
   أغلقي كل هذه الأبواب وحافظي على نفسك.
  
"
76569,"
   هو انا بلوك يا شيخنا طمنى الله يكرمك
  ","

   اطمن.
  
"
76570,"
   معايا صور انس من يوم معرض الكتاب وحجزاه من والدة حضرتك واسألها ها بقى 🙄😂😍
  ","

   لا ده نظام سيديهات بأه .. مليش أنا فيه 😅
  
"
76571,"
   الهروب بيبقى جبن ولا احيانا بيبقى لازم نختاره كحل ؟
  ","

   كنت قويا جدا للدرجة التي جعلتني أعترف بضعفي لك !
   
   كنت شجاعا جدا للدرجة التي سمحت لي بالانسحاب عنك !
   
   كنت محبا جدا .. للدرجة التي ساعدتني على تجاوزك.
  
"
76572,"
   احجزلي أنس يشيخ أنا بحبه .. 😽
  ","

   معلش !
   
   أحببت رجلا لا يبالي ..
   
   غلّي نفسك 😁
  
"
76573,"
   تقول ايه فى اللى بيحب بنت خاله وراح خطب واحدة تانية علشان فلوسها 😔😔😔😔😥😥😥😥
  ","

   أقول لبنت خاله الهبلة (اللي هو أنت) :
   
   فوقي .. وغلّي نفسك.
  
"
76574,"
   اروح لدكتور نفسي ب ٢٠٠ جنيه الجلسة ولا انزل اشبرق على نفسي بيهم
  ","

   لو محتاج دكتور نفسي = يبقى لازم دكتور نفسي !
   
   ما تهربش ..
   
   عشان بعدين الشبرقة تجيب نتيجة.
  
"
76575,"
   انا حاسه ان الأسك هنا كأنه بتنا وكإننا جميعا أسرة والله بمجرد متباعتك كدا بحس بالسرور ..جزاك الله خيرا يا شيخنا
  ","

   الله يديمها نعمة ..
  
"
76576,"
   احجزلي عائش و اديك مية ناقة حمراء 😂😂يا حبيب 💚
  ","

   احنا بنشتري راجل !
   
   مائتين.
  
"
76577,"
   او تعدى جنب قطة ومتجريش😂😂😂
  ","

   لا ده ثبات البنوتات 😅
   
   مش بتاعنا.
  
"
76578,"
   طب أدعي بشفاء لا يغادر سقما؟
ولا الأجر في الآخره بس كفايه انا نفسي اخف اووووي
  ","

   طب ندعي .. وندعي .. وندعي ..
   
   ونصبر .. ونصبر .. ونصبر ..
   
   ربنا يجبر خاطرك.
  
"
76579,"
   حتي وإن كان مرض نفسي ؟
  ","

   المرض النفسي كثيرا ما يكون أشد قسوة من العضوي !
   
   بالذات مع عدم تفهم المحيطين ..
   
   اللهم عاف مرضى المسلمين.
  
"
76580,"
   كلمه لأصحاب الأمراض المزمنه يا شيخ
  ","

   هي صفقة !
   
   جنة الخلد -بإذن الله- .. مقابل صبركم على بلائكم ..
   
   ويوم القيامة أهل العافية يغبطونكم !
   
   فاثبتوا وأبشروا.
  
"
76581,"
   ادعي الله اللهم ارزقني فلان الفلاني و .. لاني أراه صااالح و يكاد يكون عالم و لا اقول ارزقني زوج صالح يكفيني و اكفيه ؟
  ","

   ادعوا الله بالخير ..حيث كان !
   
   يعلم ولا نعلم .. سبحانه وبحمده.
  
"
76582,"
   كيف اتخلص من الخوف من الموت ؟
  ","

   مش مطلوب تتخلص منه !
   
   مطلوب تحافظ على خوف يدفعك للطاعة، ويحجبك عن المعصية ..
   
   المهم لا يتجاوز ليصير خوفا مرضيا مقعدا.
  
"
76583,"
   لو دعيت ان ربنا يعمي المصححين عن اخطائي يبقي حرام يشيخ ؟
  ","

   هتاخد نصيبك !
   
   اعمل اللي عليك وبس.
  
"
76584,"
   بارك الله لك فيها وفي انس ورقية 👐👐👐💚وكتب لهم السعد في الدارين 💟💟
  ","

   يا رب .. يا رب .. يا رب ..
  
"
76585,"
   my pretty princess ..
  ","

   عائشة 😍
  
"
76586,"
   السلام عليكم ي شيخ محمد💚💟
متقدملي دكتور صيدلي ازهري قدي وانا ف بيطري منتقبه وداخلين رابعه جاي عن طريق واحده صاحبتي كنت رافضته قبل كده ولكن هو متمسك وكلم بابا وانا قلت لمام لا بس هي قالتلي لما يجي وتقعدي رؤيه يمكن ترتاحي وانا صليت استخاره ومش حاسه بحاجة حضرتك رايك اي ؟!
🤗💚💚
#صحبة الجنة
  ","

   اقعدي وبعدين احكمي.
  
"
76587,"
   @@
  ","

   إذن !
   
   يا ينزل يا تروحيله بصفة دائمة؛ مفيش معنى لغربته دي .. لازم تكونوا سوا في مكان واحد.
  
"
76588,"
   طيب ياشيخ لا يضر في شيء انها حادثتني في الخفاء ؟؟ وهل انا مذنب في حقها واحساب عند الله لو تركتها وروحت تزوج الاخري (الصالونات)مع العلم اني لا اميل لاحداهن اكثر من الاخري
  ","

   مش قلت لك أنت تقلق !
   
   حادثتك في الخفاء وأنت كنت بتبيع سبح ؟!
   
   (يا ريت البنات يتعلموا لما بقول:  غلّي نفسك .. بقولها ليه).
  
"
76589,"
   ياشيخ وعدت شخص انتظره نصف عام الي ان يستطيع التقدم .. فهل لو جا شخص اهلي  يشوفون أنه مناسب اوافق ولا انتظر الشخص الي وعدته
  ","

   المناسب اللي يتقدم = وافقي عليه.
  
"
76590,"
   طب ليه العكس مبيحصلش لما واحدة تتكلم عن خطيبها او جوزها مبنتاثرش😂
  ","

   لا بيحصل برضه !
   
   والمساحات دي محتاجة ذكاء وحكمة .. بين الشك والمرض وبين السذاجة والعبط.
   
   ياما فتحت أبواب حسد وغيرة وتمرد.
  
"
76591,"
   عملت الأسك مخصوص عشان حضرتك وأول ماعملته حضرتك قفلت فتره كانت تقريبا أسبوع 
عملت أكونت  فيك الرسائل موصلتش لحضرتك حتى الآن 
سألت كذا مره  حضرتك مردتش ابتديت  اشك  انى بلوك والله 😂😂
ع العموم احنا عارفين الضغط الى على حضارتكوا وانكوا مش فاضيين لينا،ربنا  يرضى عنكم ويجعل شغلكوا ده ميزان  حسناتكوا.
  ","

   الله يسعدك ..
  
"
76592,"
   يا ابو انس وحده جارتنا جيبالي عريس بس اللي جاي يشوفني ابوه وامه الأول فأنا قولتلهم ابوه يجي ع عيني وراسي بس مش هرفع ليه النقاب امه بس اللي من حقها تشوفني انا كده غلط يا شيخ
  ","

   مش غلط.
  
"
76593,"
   هو ليه فيه ناس فقيرة وناس أغنية جدا ليه مش كل الناس زي بعض ؟؟
  ","
  "" ولو بسط الله الرزق لعباده لبغوا في الأرض ولكن ينزل بقدر ما يشاء "".
  "
76594,"
   نهي نبوي بيقول ايه ؟
  ","

   عَنْ عَبْدِ اللَّهِ بْنِ مَسْعُودٍ رَضِيَ اللَّهُ عَنْهُ قَالَ : قَالَ النَّبِيُّ صَلَّى اللَّهُ عَلَيْهِ وَسَلَّمَ : ( لا تُبَاشِرُ الْمَرْأَةُ الْمَرْأَةَ فَتَنْعَتَهَا لِزَوْجِهَا كَأَنَّهُ يَنْظُرُ إِلَيْهَا ).
  
"
76595,"
   اتجوز في بيت يستحمل مثلا 10 او 20 سنة ، و لا استني ابني بيت جديد بس هتأخر في الجواز و هنصغط جامد في المصاريف خاصة اني لوحدي
  ","

   توكل على الله وتزوج .. وربك يعين ويوسع.
  
"
76596,"
   بقول لماما بتقولي وانا راضيه انه يكون كشري ام الشيخ محمد احلى 😂😍
  ","

   على راسي !
   
   جبر الله خاطرها ..
   
   خليها تدعيلي بالله.
  
"
76597,"
   يا شيخ متخليهاش تحكيلوا ع. صحابها البنات قولها كدا دي ضروري جدا
  ","
  ….
  
  ده مهم جدا في كل الأحوال .. وفيه نهي نبوي عن كده أصلا.
  "
76598,"
   وامي هتعملنا كشري يا شيخ والله 😂 😂
  ","

   بس كشري أمي أحسن 😛
  
"
76599,"
   يا شيخ محمد
بحب واحده جدا روحتلها ابوها رفض وقال ابن خالها عاوزها ومعرفش اقوله لأ 
اعمل ايه واتصرف ازاى يا شيخنا انا حزين جدا من وقتها 
مش عارف اروحله تانى اتكلم معاه تانى؟
  ","

   انس حبيبي !
   
   عوضك الله خيرا وربط على قلبك ..
   
   ما تعرفش الخير فين.
  
"
76600,"
   هتتغدوا ايه النهارده ؟😍😂
  ","

   أمي تبشرني إنه كشري مصري 😍
  
"
76601,"
   @@
  ","

   أيوه .. كلامك زي الفل وده الطمع !
   
   بس احتمال عدم الإنجاب قائم ..
   
   ساعتها موقفك إيه ؟
  
"
76602,"
   كويسه جدا مبسوطه معاه ، راجل جدا ومحافظ عليا 
اللهم إلا بعض المواقف الشبيهه بكده زي أنه يتجوز عليا أو لما أكلمه عن صحابى كتير يقولى ما تعرفينى عليهم 
ازعل واعاتبه يعتذرلى ويرجع يكررة تانى 
وكله بيكون وهو بيهزر
  ","

   يبقى تنسي اللي حصل خالص.
   
   وفي وقت صفا كده تكلميه بلطف وحسم إن هزاره ده بيؤذيك ولا تتحمليه كزوجة وفية له.
   
   وخليك بأه ذكية في الزاوية دي، ما تقوليش ما يساعده على مثل هذا .. وادعي ربنا يهديه.
   
   معلش .. محدش كامل.
   
   ربنا يسعدكم ويهدّي سركم ..
  
"
76603,"
   حتي لا تكون قد فهمت سؤالي بالغلط .. اختي زارتني في بيت زوجي ولم اخبر زوجي بذلك ظننا مني ان الأمر عاديا فهي اختي فأصبحت مشكلة بيني وبين زوجي انني لم اخبره بقدومها .. فب الله عليك لو كان اعتقادي غلط صححه تجنبا لأي مشكلة قد تقع
  ","

   حقه طبعا تعرفيه وتستأذنيه !
   
   الحاجات دي بتزعل من باب التهميش .. مش باب إنه مش عايزهم يجولك.
  
"
76604,"
   @@@
  ","

   يعني أنت متمسكة به حتى بدون أولاد ؟
  
"
76605,"
   أهنالك حلقة ختامية ؟
  ","

   نعم !
   
   يوفى هنالك الصابرون .. ويقصم الظالمون .. ويهنأ المشتاقون.
  
"
76606,"
   يا شيخ اي المانع اني اتحوز واحده اكبر مني ب ٩ شهور
  ","

   مفيش.
  
"
76607,"
   @الوضع مش هيتغير بزيارة لان بالزياره دى هيكون ضيع فلوس سنه بيحوش فيها عشان الزياره وقرار الانجاب مهم جدا ف حياتى لانه كمان بيسافر وانا بحس بالوحدة هو كويس وبيحبي ومشفتش منه غير كل معروف ومش عاوزة حياتى تضيع منى عشان متغرب  وسننا بيكبر وانا استنى هنا من غير رابط يقويها والغربه بحس انها بتبعدنى عنه @
  ","

   طيب لو نزل واستقر .. ومحصلش إنجاب برضه .. قرارك هيكون إيه ؟!
  
"
76608,"
   في شب دخل حياتي وسخني كثير عملت كلشي ممكن تتخيله سيء بس عالكام والتلفون قبله كنت محافظة بس ابعدني عن طبيعتي ،فطرني في رمضان بسبب شهوته، طلع حقير وبيحكي مع غيري هلا كرهانة حالي كرهانة جسمي دمعتي ما بتنشف.. شو اعمل حاسة ممكن انهار او يصير معي مشكلة بنفسيتي، تعبانة يا شيخ لمين ألجأ لدكتور نفسي او معالج
  ","

   زي ما فتحت بابك (للكلاب) .. تقفليه وتتعلمي ما تفتحيه .. وتطهري ساحتك بالتوبة والعودة لله وصلاح علاقتك به.
  
"
76609,"
   رد على سؤال يا شيخ بتاع شهر العسل ؟؟؟ 
 والله الشيطان مسيطر عليا
  ","

   علاقته معاك بصفة عامة أخبارها إيه بصرف النظر عن الموقفين دول ؟
  
"
76610,"
   هي الفكرة ايه في حته موظفة يا شيخ؟! 🙄
  ","

   ما هو ده من النقط اللي تقلق.
  
"
76611,"
   موضوع شوفي نفسك حلوة مش بالسهولة دي فعلاً
  ","

   لا بالسهولة دي لو فيه شوية منطقية في التفكير !
   
   يعني لما يكون واحد متقدملك ده يعني إيه غير إنه عايزك ومقتنع بك ؟!
   
   ليه تسيبي نفسك أسيرة عقد اللي حواليك ؟!
   
   ليه ما تتصالحيش مع كل حاجة فيك وتثقي فيها ؟!
  
"
76612,"
   اده  أنامش لوحدي أنا بردو لسة رافضة واحد كنت هموت من سنتين أنه يجيلي وده لإني في الشكل عادية جدا جدا واللي في البيت بيأكدو على نظرتي لنفسي أو بالأخص هما اللي عقدوني في شكلي
  ","

   حسبنا الله على المرضى اللي بينشروا مرضهم ولو بدافع الحرص والشفقة !
  
"
76613,"
   لماذا يموت الناس
  ","

   لأن هذه الحياة لا تصلح أن تكون الحلقة الختامية !
  
"
76614,"
   @@ رد هتا بالله عليك رايك هيفرق ف قراري جدا
  ","

   طيب خلينا نرتب أفكارنا ..
   
   1) نزوله فعلا مش حل لأنه هيسوأ الوضع ومش هيصلح حاجة.
   
   2) يعملك زيارة وتشوفي الوضع.
   
   3) القرار بعد كده هيكون بناء على مركزية خيار الإنجاب في حياتك !
   
   هل فيه مميزات في العلاقة تخليك تصبري على الوضع أيا كانت النتائج ولا لأ !
   
   أنت بس اللي تقدري تقيمي ده.
  
"
76615,"
   سلام عليكم ياشيخ خيرت بين عروستين واحده بوسيط والاخري تعرفت عليها بنفسي وحادثتها علي اساس اني اريد الزواج وطلبت رؤيتها في الصور وتم الفوارق بينهما ان اللي عن طريق الوسيط منتقبه وموظفه ومن محافظه اخري اماالثانيه محجبه حجاب عادي ساترجدً ومثقفه لكن غير موظفه ومن محافظتي..اعمل ايه اختار افدني برأي حضرتك
  ","

   لو هعتبر نفسي أخوك وبيشور عليك بس (بدون تفاصيل) = تبقى الثانية اللي تعرفت عليها !
   
   أما لو استشارة آسك عامة = فحيرتك دي تقلق.
  
"
76616,"
   سابنى يا شيخ بعد ما دخل بيتى بحجه الظروف لكن اللى عرفته ان والدة اللى مش موافق  وهو وافق على كلامه ومحاربش عشانى 
انا فقدت الثقه فى نفسي وفى أهلى وحاسه انى قليله اوى
  ","

   عشانك عبيطة !
   
   اللي فاتك = فوتيه.
   
   وبس.
  
"
76617,"
   ربنا خلقني مش رفيعة.. وبالأخص يدي وقدمي حجمهم كبير شويه..وشكلهم مش حلو.. ودايما موضع تأليس من صغري من أهلي واصحابي...ببقى عايزه الإنسان اللي بيتقدم لي وبرفضه بالسبب ده ومهما قالولي انتي جميله بخاف اقبل بيه..بس انا ببقى عايزاه..اعمل ايه..هل ده سبب كافي للرفض ولا انا اللي بهرج 😅
  ","

   أنت بتهرجي .. وعارفة إنك بتهرجي .. وعارفة إننا عارفين إنك بتهرجي.
   
   سيبك من الأفكار دي .. وشوفي نفسك حلوة.
  
"
76618,"
   مستنيك تفتح علشان اقولك انى خطبتها يابو انس😍😍😍 عايزين بقى دعوة حلوة منك ومن كل اللى عندك 😍
  ","

   الله يسعدكم ويتم عليكم بخير ..
  
"
76619,"
   شيخ بالله عليك تريحني,, عندي 23 والسن هادا أُعتبر عانس في مجتمع غزة, متقدملي حدا كويس أخلاق ووظيفة ومن كله, بس انا رافضة فكرة الزواج كلياً ,, رافضاها علشان بحب أكون وحيدة على طول,, بحبش أربط نفسي بحدا.. أوافق عليه وهتغير ولا بلاش,, جدا مترددة,, بالله عليك ترد
  ","

   محتاجة استشارة نفسية.
  
"
76620,"
   ولكن أمد الوحدة طويل 😔
  ","

   وفرج الله أقرب لأحدنا من حبل الوريد !
   
   لو نصبر ..
  
"
76621,"
   أيهما تختار أن يكون لك بصر خارق أم سمع خارق؟
  ","

   بعض الخوارق (لو حدثت) ستكون وبالا على صاحبها !
   
   تخيل أنك أوتيت مقدرة سماع خواطر الناس وما يدور في صدورهم ..
   
   قد يستهويك الأمر للوهلة الأولى .. لكن لو تأملت لتبينت أنك لن تخرج من الدنيا بصديق أو حبيب !
   
   لن تنخدع لبسمة، ولن تلين لحلو الكلام .. لن تنسى ما خبأه صدره يوما، ولن تستطيع تجاهل ما تقرؤه بداخله الآن ..
   
   سبحان من بالستر جملنا لبعضنا .. وسبحان من يعلم البواطن ولا يعجل لعجلة أحدنا ..
   
   وطوبى لمن في حياته وفيّ .. لو رأى قلبه لقال: ما ازددت فيك إلا يقينا.
  
"
76622,"
   يا بختك يا شيخ 
مش بتقول لحد تابعني ع اسك و عندك متابعين كتير 😥
  ","

   ولو مكنش عندي = عمري ما كنت أعمل الحركات دي !
   
   تابعوني وبادلوا لايكس وخلافه ..
   
   دي كلها وسائل مقنعة لتسول الاهتمام.
   
   وإنما قيمتك أنت في اهتمامك بنفسك وفيما تحسنه .. معروفا كنت أو لا !
   
   المتابعون ابتلاء ومسؤولية .. وممكن يخدعوا المخدوع في نفسه ..
   
   طوبى لمن عاش بالستر .. ومات به ..
   
   طوبى لمن يعرفه أهل السماء.
  
"
76623,"
   اتخطبت ومحصلش نصيب لنقص كبير في شخصيته وعدم حفظ الامانه والوقتي بيطلع عليا اشاعات وتشكيك في اخلاقي هو واهله 
ممكن تنصحني ان اخلي حد من قرايبي يحطله حد ولا مردش
  ","

   كل حالة تقدّر بقدرها !
   
   لكن تقديري العام إن اللي زي دول يتسابوا خالص (يهبهبوا) لين يزهقوا ويخرسوا.
  
"
76624,"
   - الثبات هو إنك تعدي جنب نقطة ضعفك و ما تضعفش.
  ","

   ولو ضعفت = تعرف تقوم تاني، وتكمّل طريقك .. للنجاة.
  
"
76625,"
   السمك الخنيني الشر الاخضر المبطررخ ي وعدددددي 💙💙💙💙😂😂💔
  ","

   الشِّر الأخضر المبطرخ .. تعالى في حضن أخوك يا فواز 😃
  
"
76626,"
   دي عادات الاسكندرانية 😂😌
السمك المشوي لازم يكون صغير عشان يبقى له طعم 😌😋
  ","

   هو أنا بحبهم من قليل 😍
  
"
76627,"
   حضرتك قولت اقبل كدة ان احب حاجة ليك المحشي والبط وبتاع مامتك والسمك الصغير مع وز صح؟💚
  ","

   مع رز 😅
   
   رز لِبِن زي ما هو في الصورة كده حضرتك.
  
"
76628,"
   طيب ايه هو مفهوم الحب؟!
  ","

   حاولت أبلور معناه في الكتاب.
  
"
76629,"
   Positive energy
  ","

   أحب ما أحب لقلبي !
  
"
76630,"
   دكتور صلاح من أفضل الناس اللي درست لينا  ، علما  ، و  خلقا ، و أدبا ، الحقيقة ميتخيرش عن حضرتك يا أستاذنا  ..
  ","

   لا .. أنا بتعلم منه، ومن أمثاله من النبلاء في حياتي.
  
"
76631,"
   طالما حضرتك فاتح يبقى لازم تشوف الفديو ده
   
    https://www.youtube.com/watch?v=Pm_7DXdaOZg
   
   هدية بسيطة
  ","

   أكرمك الله وجزاك خيرا ..
  
"
76632,"
   هو احنا مخيرين ولا مصيرين ؟
  ","

   احنا مصريين حضرتك 😁
  
"
76633,"
   ليه اللى بنحبهم مش دايما بيحبونا
  ","

   عشان احنا فاهمين الحب غلط !
  
"
76634,"
   حضرتك تعرف دكتور صلاح  !! 😯😯  ؟؟
  ","

   أعرفه بس !
   
   ده أعز الحبايب.
  
"
76635,"
   خطيبي كويس وكل حاجة بس معالم مستقبله المهنية مش واضحة اوي  احيانا بقول افسخ بس بقول مع الجواز ربنا بيفتح ابواب رزق ..رأيك ياشيخ؟
 احيانا بحس ان ميقدرش يفتح بيت دلوقتي بوضعه دا
  ","

   كلنا بدأنا من الصفر !
   
   المهم يكون سوي نفسيا ويتحمل المسؤولية.
  
"
76636,"
   هو دا صحيح؟؟
احنا بنحس بالناس ال بيحبونا ولو حتى من بعيد
  ","

   وهم !
  
"
76637,"
   ربنا يبارك ف صحتك ويجعل لنا فيك اخا نستند عليه ونفخر به صاحبا للجنة ⁦❤️⁩🌸
#غيث_السعادة ⁦☘️⁩
  ","

   يا رب .. يا رب ..
  
"
76638,"
   خسرت شخص تحبه؟.
  ","

   مع الحب .. لا خسارة !
   
   إما واقع مسعد .. أو ذكرى تسند.
  
"
76639,"
   في تونس موجودين في الأسواق غير زورنا فقط و تدلل مولانا 
إيجا و نعزمك على كسكسي بالرايب 💚

#صحبة الجنة، فرع تونس
  ","

   يسلموا الكرام .. نحبوكم برشا 💚
  
"
76640,"
   اشتري و ابعت علي هنا  .. ال ١٠ سم في ١٠ سم هنا عاملة ما يوازي ٧٠ جنيه تقريبا 😅😅
  ","

   قلبي معاك يا حبيبي والله !
   
   أخوك يشتغل دليفري لوف أد الدنيا .. للخليج وأمريكا وما حولهما 😂
  
"
76641,"
   دي اللوفة كانت بتعمل شغل عالي ليلة العيد دي 😂😂 مواليد 2000 انا اهو
  ","

   ههههههه
  
"
76642,"
   😂😂😂😂😂والله هموووت من الضحك مواليد 2000وطالع عايزين الحاجات الناعمه بس
  ","

   الحاجات المقرفة الفافي اللي بتتباع في الصيدلية دي 😁
  
"
76643,"
   لسة شايف زيها في المنشية اسكندرية يا مولانا حاجة كدة هتخليك تهرش في ضهرك
  ","

   حاجة تخليك تطلع محمرّ من النضافة 😃
  
"
76644,"
   ياشيخ شوفتك النهاردة فى المنصورة واقف عند حاتى الدمياطى جنب عربية الشرطة البيضا الهيونداى توسان😌😌
  ","

   مش بتاعتي التوسان والله 😅
   
   ولا دي برضه 😁
  
"
76645,"
   ايه ده يا شيخ دا الشيكارة مكتوب عليها بالعربى😂😂!
  ","

   الشيكارة دي من شارع العباسي بقلب المنصورة !
   
   ومواليد 2000 وطالع اللي قاعدين يقولوا إيه ده = حابب أقولهم دي حاجة لو عرفتوها هتعرفوا حقيقة الشعور بالانتعاش 😂
  
"
76646,"
   ‎ماهو الطف شيء فعله لك شخص غريب؟
  ","

   إني لقيت دول النهاردة 😂
   
   يا أخي محال تلاقيهم كده في أي مكان في العالم ..
  
"
76647,"
   اريد الزواج لكن لا أجد من تناسبني فهل اتزوج وخلاص ولا انتظر احسن حتى أجد مقصودي؟؟؟؟؟
  ","

   مفيش حاجة اسمها أتزوج وخلاص.
  
"
76648,"
   شيخنا انا عاوز اللى بتتكلم شامى ديه انا مش بدخن و بصلى و مهندس و عندى عربية و موافق 😀
  ","

   بتصطادوا في الميه .. الرايقة 😁
   
   يا عيني نفسه في "" تكرم عيونك "".
  
"
76649,"
   أنا كمان زيها بس أنا 23 
بس أنا مااستسلمتش ومااتنازلتش لكن زعلت لما حد قالي انتي مش حلوة فدي فرصة كويسة ليكي بس انا شايفة نفسي حلوة واستاهل اني اخد اللي أنا عاوزاه
  ","

   تستاهلي أحسن حد في الدنيا.
  
"
76650,"
   طب لو ارتبطت بوماً ما براجل المفروض أحكيله اللي حصل عشان ما كنش بخبي حاجة عليه 
 ولا أسكت من باب الستر 
يعني لو خبيت عنه حاجة زي دي غلط ؟
  ","

   إياك !
   
   استتري بستر الله .. توبتك بينك وبينه، لا سواه.
  
"
76651,"
   يكون ملتزم بالصلاة وما يكون بدخن هدول اهم اشي بس امي بتحكيلي انتي بتساعديه يلتزم ويترك الدخان ! وانا مش شغلتي هاي وما بضمن يا دكتور ما بضمن أقدر أصبر ! وضغط كبير عليي ! هو صح جمالي عادي جدا او اقل بس من حقي اخد حدا متلي
  ","

   دي شروط ما تتنازليش عنها ولو عندك 50 سنة !
   
   بالذات الصلاة.
   
   ما تسمعيش كلام حد .. ده قرارك أنت وحياتك أنت ..
   
   ما زلت صغيرة، ما يهمك .. وفقك الله وأسعدك.
   
   أنت صح.
  
"
76652,"
   عندي ٢٢ سنة وأهلي بدهم أتنازل عن شروط كتير أساسية بالنسبة الي ! معقول انا كبرت وخايفين أعنس !
  ","

   زي إيه الشروط ؟!
  
"
76653,"
   طمنى بس انى مش متبلكة وانا مش هسأل تانى هتفرج ف صمت🤐
  ","

   مفيش بلوك !
   
   موضوعك بس محتاج إجابة طويلة أوي.
   
   المهم قربي من ربنا، وما تشغليش بالك.
  
"
76654,"
   يعني ايه توبة؟!
ايه اللي المفروض اعمله عشان اتوب بجد 
التزمت بالصلاة والقرآن والصيام بس الحاجات دي كلها فروض 
وبسمع دروس وخطب وبطلت اي حاجة حرام بس دا من اول الالتزام طب واللي فات؟!
انا مش عارفة اتوب ازاي عن الحاجات اللي عملتها زمان وعن الفروض اللي ضيعتها 
ابدأ ازاي ولا منين انا حاسه اني تايهه؟!
  ","

   اسمعي ده:
   

    https://www.facebook.com/m.atiia.soliman/videos/1454248847988289/
   

"
76655,"
   عملت ايه ف الامتحانات يا ابو انس
  ","

   الامتحانات طارت التيرم ده عشان رحلة أمريكا.
  
"
76656,"
   أنا مخنوق وعاوز أسيب الدنيا كلها!
  ","

   شرح الله صدرك، وفرج كربك ..
   
   اثبت واستعن بالله ..
   
   لا تستسلم.
  
"
76657,"
   أنا بشتغل ومسؤولة عن البيت ف يومي كله مش فاضية نفسي اعمل حاجات كتير و مل شوية اسوف واقول بكره لأن مش فاضية خالص ومرهقة اغلب الأحيان اعمل ايه؟
  ","

   أولا:  تعبك ومجهودك ده لك عليه أجر كبير بإذن الله .. فيومك مش ضايع يعني.
   
   ثانيا: اعملي لنفسك جدول موافق لطاقتك ووقتك .. قليل دائم = خير من كثير منقطع.
   
   وفقك الله وأعانك ..
  
"
76658,"
   طب عايزة أعرف بعد إذن حضرتك إيه المعنى الدقيق للآية عشان قلبي يتطمن ..
أنا دالوقت كبرت و فهمت و بقيت ملتزمة والحمدلله بس لما سمعت الآية دي قلبي وجعني قوي خفت إني أكون مشمولة بالكلام أنا ربنا بيعلم إني مكنتش واعية للي بيحصل و لسا لحد دالوقت بحس بالذنب و بحزن أوي إني عملت كده ربنا يسامح اللي كان السبب
  ","

   قلت لك توبي وانسي يا بنتي.
   
   كل اللي بتقوليه ده وساوس !
   
   أنت نضيفة وزي الفل .. ربنا يحفظك ويثبتك.
  
"
76659,"
   سلام عليكم 
انا مخطوبة وبنتكلم واتس ووخطيبي بيعبر عن احساسه ومشاعره لما بيتكلم معايا او لما بيشوفني في الزيارة انا العكس مش بعبر وبقوله شكرا وخلاص هو بيقول انتي تقلانة وخايف تكوني كدة بعد الزواج هل فعلا اللي بعمله دة صح؟
  ","

   قوليله سيب كل حاجة لوقتها؛ عشان تبقى حلال ولها طعم.
  
"
76660,"
   لو حد دعى عليا وقال لماما ربنا يوقف حال بنتك وتتفضح زى ما فضحتى بنتى بس امى مفضحتش حد هى مدرسه وقالت لحد من قرايب البنت الى مامتها دعت عليا دى انها سلوكها وحش فى المدرسه بس مش بنيه الاشهار بيه بنيه انهم ينصحوها كده ربنا ميستجيبش الدعوه صح لانها مش مظلومه
  ","

   ربنا حكيم عليم .. سبحانه وبحمده.
   
   ما تخافيش.
  
"
76661,"
   السلام عليكم ..
أنا عملت علاقة وصلت للزنى لما كنت عيلة غبية مش فاهمة ايه اللي بعمله بنفسي مع راجل على النت مشفتوش خالص عالواقع بس لما فهمت بعدت عنه خالص و عن كل الرجالة .. القصة دي بقالها سنين كنت طفلة بوقتها
هل ينطبق عليي حكم الآية الزانية لا تنكح إلا زاني؟؟ 
هل أنا بحكم الشرع بقيت كده ؟
  ","

   ده مش زنا.
   
   توبي لله .. وانسي ولا تعودي لمثلها.
  
"
76662,"
   أما بدعي ساعات بقول ربنا يجعل فلان من نصيبي مبقولش لو خير كده مش أدب مع الله ؟؟
  ","

   ممكن يكون من نصيبك .. ويسوّد عيشتك !
   
   سبحان من يعلم .. ولا نعلم.
  
"
76663,"
   بصراحة
هو في امل في الحياه بجد؟الحياة مش كلها وحشه يعني وهييجي يوم كده وافرح بجد..الفرحه الي هي مبصدقهاش دي..وهتخليني انسى أي حاجه وحشة مريت بيها ؟ذكرياتي الوحشه وفشلي كتير اوي..ده هيتغير بإذن الله!ولا الحياة كلها كده واخليني واقعيه بس ومأملش للفرحه المنتظرة دي لانها خياليه ومش موجوده فالدنيا اصلا ؟
  ","

   كل اللي عليك تكوني راضية .. وتكملي ..
   
   لازم تكملي .. ما تخليش حاجة توقفك.
   
   الفرحة جاية جاية .. الجنة قريبة لو صدقنا !
  
"
76664,"
   والرجيم يا استاذنا 😂😂
  ","

   رجيم ومصر = دونت ميكس 🥺
  
"
76665,"
   أخيرا رديت عليا لأول مرة بعد صبر دام أربع شهور😂عايز أقولك إن كتاب صحبة الجنة جالي هدية وكل مخلصه أقرأه تاني ومبزهقش منه أبدا علمني فعلا ازاي أفكر صح واتخذ القرار السليم في حاجات كتير والحمد لله لما وقعت في الحب لأول مرة عرفت ازاي أتصرف صح ولما بدا إنه مفيش نصيب تجاوزت الأمر كأن لم يكن الحمد لله
  ","

   ربنا يسعدك عالصبح روح 😍
  
"
76666,"
   ايه الحاجة اللي بتسببلك ضعف لما تشوفها؟ ! !
  ","

   حاجات كتير .. منها فطار أمي ده مثلا !
   
   صباح الخير 🌹
  
"
76667,"
   😂😂😂
 ..جعل الله لك بكل حرف م جوابك لنا حسنة وضاعفها لمئات الأضعاف وبكل ثانية من وقتك رفعة ف الدنيا والآخرة
  ","

   يا رب .. يا رب .. يا رب ..
  
"
76668,"
   هو ممكن ربنا ميحققليش دعوتي عشان ذنب انا عملتو؟
  ","

   ومن منا يخلو من ذنب !
   
   أنت ادعي .. وأبشر بالخير ..
   
   الاستجابة كما يشاء ربنا ويعلم.
  
"
76669,"
   و الله أنا ما طلب أكتر من مليون جينار كويتي، وخمسين فدان مباني ع الصحراوي أبني عليهم فيلا صغيرة أفرد فيها ضهري!
  ","

   اتعشمت بزيادة !
  
"
76670,"
   اخي متزوج وععلاقة ببنت متزوجة واللتنين عندهم اطفال امتنعوا فترة بسبب تهديد والان هي بتراسله شو الحل انا أخته كيف اتصرف؟
  ","

   للأسف أي تدخل هينيل الدنيا !
   
   اتركيهم ..
   
   يا يتوبوا ويسترهم الله .. يا يتمادوا ويقعوا في شر أعمالهم ..
   
   اللهم العافية.
  
"
76671,"
   بحبك ف الله ياشيخ❤️❤️
  ","

   أحبك الله ورضي عنك ..
  
"
76672,"
   نوع ال 12.4مليون 😂

جنيه
ريال
دولار 
None of the above
  ","
  ask likes ! 😅
  "
76673,"
   😀😀
  ","

   طنش يا غالي .. تجد غيرها بإذن الله.
  
"
76674,"
   يعنى ممعكش المليون ي شيخ محمد😂😂
  ","

   معايا 12.4 مليون 😌
   
   قبل السؤال بأه ولا بعد السؤال ؟! 😁
  
"
76675,"
   حلمي اتحقق ي ابو انس...بقالي اربع سنين بدعي واستجاب النهارده
بقيت معيده ف الجامعه ي ابو انس حبيت صحبه الجنه تشاركني فرحتي💚
  ","

   ألف بركة يا دكتورة !
   
   ربنا ينفع بك ..
   
   مباركاتنا جميعا 🌺
  
"
76676,"
   بكلم واحد ع خطيبي وضميري بيأنبني
  ","

   يا إما خطيبك مش اختيار مناسب = فما ينفعش تعكي عشان تهربي من القرار السليم.
   
   يا إما ما عندكيش ضمير أصلا.
   
   مش فاهم منتظرة يتقالك إيه يعني !
  
"
76677,"
   لو معاك مليون جنيه هتعمل بيهم ايه 🤔
  ","

   المليون معدش مبلغ يحير لحاجات كتير يعني يا عم !
   
   عموما هجيب شقة في اسكندرية .. عالبحر 😍
  
"
76678,"
   كلماتك ديما بتلمس قلوبنا💚
وتجدد فينا الامل 🌻 
كتابك من افضل الحاجات الى قوتنى السنه دى واصبر ومتاكده ان هيختار ليا الافضل 
ما تفسده مذاكره الباطنه يصلحه نفسك الطيبه🕊💚 
ادامك الله املاً ونورا فى طريقنا
  ","

   رضي الله عنكم.
  
"
76679,"
   و بالنسبة لطنطا؟ و لا احنا كخه 😌
  ","

   المنصورة مش بعيدة 😌
  
"
76680,"
   الكتاب يمكن يكون جميل فعلا لكن الشباب لو عنده وعي كافي مش هيكون محتاج كل الانبهار ده ، طبعا تعبك مشكور ونيتك ربنا يكرمك بيها لكن في ناس مأفورة اوي زيادة عن اللزوم
  ","

   تميز الكتاب مش في إنه قال اللي محدش قاله !
   
   أنا نفسي مش شايفه كده.
   
   الفكرة إن الشباب حاسين بانتمائهم له، كتاب هما اللي عملوه .. لامس مشاكلهم وحياتهم، كأنه عايش معاهم.
   
   ودي أكتر حاجة تسعدني أنا كمحمد.
   
   اعذر انبهار أو (أفورة) بعضهم لأنه طبيعي لما يكون ده أول كتاب لبعضهم يقرأه !
   
   ولو ده بأه بوابتهم للقراءة وبداية اكتشافهم لأنفسهم وشغلهم على وعيهم = يبقى كفاني شرفا.
   
   شكرا لملاحظتك.
  
"
76681,"
   قولي مكان اروح اصرخ فيه مغهوش حد
  ","

   السجود !
   
   تصرخ روحك مستغيثة، حتى تشفى.
  
"
76682,"
   فشلت في تحقيق حلمي عالسنة التانية عالتوالي لسه في أمل ولا خلاص كدا ؟
  ","

   طول محنا عايشين .. فيه أمل !
   
   المهم يكون حلمك منطقي وطريقك له واضح.
  
"
76683,"
   يا شيخ مشيرتش البوست اللي عاملاه عالفيس عندي 😂💔
  ","

   سامحوني .. والله برضه زحمة خالص، وفيه حاجات مش بشوفها !
   
   هو فضل الله عليّ في كرمكم وصحبتكم.
  
"
76684,"
   الاقتباسات اللي نازله من كتاب صحبة الجنة روعه 😍😍
  ","

   وفيه مفاجأة حلوة قريب .. للمنصورة 💚
  
"
76685,"
   انت طبيب القلوب فعلاً 💚
  ","

   وبفهم عيون 😁
   
   الله يجبر خاطرك.
  
"
76686,"
   كيف سوف تربي ابنائك؟
  ","

   محدش بيربي !
   
   بنحاول نعمل اللي علينا بس ..
   
   وربنا حفيظ لطيف.
   
   اللهم ربّ لنا أبناءنا 🤲🏼
  
"
76687,"
   ما هو أول فيديو اقترحه عليك YouTube لمشاهدته اليوم؟
  ","

   بنحبك .. يا تريكة 😍
  
"
76688,"
   انا اتبع القول بالاستحباب والله و خطيبي بيفضله جدا كمان ، و بحب النقاب و خايفة  اتفتن لو خلعته جدا و في نفس الوقت خايفة من المواجهة معاهم وقت ما يقولولي اقلعيه احسن عشان الظروف، مش عايزة اكون عنيدة عالفاضي و في نفس الوقت حاسة بتشتت و مش عارفه ايه الصح
  ","

   إن شاء الله مش هيقولوا .. ولو قالوا اتناقشي معاهم ودافعي عن نقابك بلطف وحكمة.
   
   أنت مخطوبة خلاص وكلها أيام ..
   
   أتم الله لك على خير.
  
"
76689,"
   منتقبة من سنتين،بابا اعتقل مرة من اربع سنين لمدة سنة، و دلوقتي انا مقبلة علي الزواج قريبا جدا وبابا تم تهديده اليوم بالاعتقال مجدداو عندنا قلق شديد اليومين دول فيه نقاش بيتم من ورائي حاليا اني اخلع النقاب حفاظا علي سلامتي و عدم لفت النظر عيلتي ملتزمين لكن لا يحبذوا النقاب من البداية مش عارفة اعمل اي
  ","

   أنت بالخيار !
   
   وأتبع في النقاب القول بالاستحباب.
   
   حفظكم الله وستركم ..
  
"
76690,"
   انا برفض بسبب الشكل يا شيخ مش متقبله اللي يتقدملي يكون واحد شكله مش مقبول بالنسبالي وكمان برضه عايزاه أخلاقه كويسه. كده غلط ولا اقعد معاه الأول
  ","

   كده حقك !
   
   مفيش غلط وصح في المساحة دي ..
   
   ده قراركم أنتم، واختياركم أنتم ..
   
   المهم تكونوا واقعيين وفاهمين إننا مش بنطلب الكمال .. احنا بنطلب المستوى المُرضي اللي نقدر نعيش به ومعه.
  
"
76691,"
   بعتذر ع المداخلة بس ليش عم تدافعوا عنهم و هم نفسهم لو ما عجبهم مثلا إنه عيونكم مش زرقا و انتو كل الناس بتمدح فيكم و بأدبكم وحسنكم حقهم يرفضوا ؟ .. زي حقهم يرفضوكن لشكلكن حقكن ترفضوهم ..
  ","

   بالضبط !
   
   ببساطة.
   
   ده حق مكفول للطرفين ..
   
   بس نكون فاهمين كويس إننا لازم هنتغاضى عن القصور في حاجة ونكون عارفين الحاجة دي ومستعدين لها ..
  
"
76692,"
   طااااااااه هحضر اسلحتى😃
  ","

   المتابعون الفرفوشون رزق 😅
  
"
76693,"
   طب لو عاوزة ابعد عنه بس بيحسسني بالذنب اني كده هدمر حياته
  ","

   رضا الله أولى منه ومن الدنيا !
   
   ابتزاز رخيص .. وبيدمروكم بعدين.
  
"
76694,"
   غ. س هو ليه مينفعش اتابعه يا شيخ حتي لو مثلا إحنا مش بنتكلم بس بنحب بعض ؟
  ","

   عشان ترحمي نفسك من ألم .. نهايته غير مأمونة !
  
"
76695,"
   إما أن يعلو بكَ الوعي ، أو يقتلك..
إزاي مخليهوش يقتلني!
  ","

   اقتله 😁
  
"
76696,"
   ازاى والرسول قال اذا اتاكم من ترضون دينه وخلقه فزوجوه وإلا لم تفعلوا تكن فتنة فالارض وفساد عظيم واكيد فكرة الشكل متتحطش محور اساسى ومحدش كامل
  ","

   الحديث ضعيف .. وكلامك = جهل مدقع.
  
"
76697,"
   وقعت في حُب شخص ، لا شئ بيننا ولكن التفكير به يكاد يقتلني .
  ","

   متابعاه عالسوشيال = بلوك.
   
   بتشوفيه = غضي بصرك.
   
   وقاومي تفكيرك ولا تسترسلي مع الخيال ..
   
   أيام ويزول عنك ما بك بإذن الله .. لو نفذت ده بجد.
  
"
76698,"
   غ.س هل من الطبيعي ان يقول ""اصل انا متوتر شويه"" وباصص في الأرض !
  ","

   للأسف لأ .. بالذات من الرجل، ده مش كويس.
   
   فيه درجة مقبولة ولذيذة كمان من الارتباك لدى الطرفين .. لو زادت بتكون مؤشر سيء في الشخصية.
  
"
76699,"
   يعني مش حرام اننا نرفض حد يبقي كويس مثلا كاخلاق وكده بس مش متقبلينه شكلا ، عشان بحس ان مثلا ربنا هيعاقبنا اننا عملنا كده او اللي هو يعني بنتبطر زي مابيقولولنا ف هيجيلنا بقا واحد نقبل بيه ويبقي وحش!
  ","

   أوهام للأسف بتخليكم تلبسوا في الحيط.
  
"
76700,"
   رمز🍏🍏🍏
  ","

   مجرد التخيل مش مشكلة.
   
   اثبتي وقاومي وأبشري ..
  
"
76701,"
   هموت.. كل ما احس اننا قربنا نتلاقي الدنيا بتتقفل ف وشي!
ف السعوديه وبيشتغل ليل نهار عشان يقدر يجيبني استقدام، و تحصل تاني كسر اشاره ف نفس الشهر!!
المره اللي فاتت دفع 3000ريال اللي اشتغل بيهم ف رمضان ومش عارفين المره دي هترسي ع ايه كسرها النهارده ولسه مستنيين الحكم
بالله ادعيلنا انت اكيد حاسس بينا
  ","

   حاسس بس !
   
   هذا من أكثر ما يحزنني.
   
   جمع الله شملكما، ولطف بكما ..
   
   صبرا .. ففرج الله في طرفة عين.
  
"
76702,"
   اتقدملي واحد قعدنا مع بعض رؤية شرعية متكلمناش غير 3دقايق لانو كان بيقولي انو متوتر وقلقان اول م خرجت قلت مش موافقة عشان هيأتو وطريقة كلامو معجبتنيش ومحسيتش بانجذاب كمان شكلو اقل م المقبول يعني عادي هو محترم جدا وحافظ القرآن واخلاقو الناس كلها بتشكر فيه بس اهلي بيقولو خسارة تتسرعي اعمل ايه بعد الاستخ
  ","

   حقك !
   
   لو مترددة = اطلبي تقعدي كمان مرة.
   
   لو واخدة قرارك = ما يهمك كلام حد.
  
"
76703,"
   من الشخص الذي كان له أكبر أثر في حياتك؟
  ","

   سؤال جميل وصعب يا آسك !
   
   الحقيقة في حياتي "" لوحة شرف "" مطبوع فيها أسماء بحروف من نور ..
   
   قربهم كان كنقاط فاصلة، ودرج ارتقاء في مشواري !
   
   أدعو لهم .. وأحب أن أدخل الجنة وسطهم ..
   
   حتى من فارق أو ابتعد منهم.
  
"
76704,"
   ما الذي يشغل بالكم 🤔🖤
  ","
  "" رب إني لما أنزلت إليّ من خير فقير "".
  "
76705,"
   و لو رضخ لكلام اهله تاني و قعد بالقرية؟
غ س
  ","

   لا !
   
   مرفوض.
   
   المؤمنون عند شروطهم.
  
"
76706,"
   اول مره اسمع لحضرتك  بس فعلا كلامك مريح اوووي بجد ربنا يهديني يارررب ❤
  ","

   ربنا يثبتك ويرضى عنك.
  
"
76707,"
   اه يا شيخ في المدينة بس عايز ليلة الفرح تكون في البلد لأن والدته اللي عايزه كده وانا مش موافقة واهلي مش هيوافقوا علي كده بس بالله عليك يا شيخ تقولي وجهة نظر حضرتك وانه يخلف بكلامه معايا وبيقولي مش عايز اكسر اهلي ولا اكسرك اتنازلي انتي وانا مش هقدر
  ","

   شايف تفرحي أهله .. مش مشكلة.
   
   يومين وتطلعوا على شقتكم تعيشوا حياتكم.
  
"
76708,"
   شيخ محمد انا مرتبطة بشخص وهو من قرية وانا من مدينة وهنعيش في مدينة لكن هو عايز بعد الفرح بتاعنا نسافر علي القرية علشان اهله عايزين كده يقضي ليلة الفرح وكام يوم بعدها في بلده وانا رفضت وقولت اني مش هكمل
  ","

   شقتكم اللي مجهزينها في المدينة ؟!
  
"
76709,"
   هو انت مش بترد يعنى تكبرا على خلق الله ولا ايه مش فاهمه يعنى كل شويه اسالك وحضرتك بترد على اسئله مالهاش اى قيمه
  ","

   لسه عاطي بلوك لحد كنت بعتز بوجوده في دايرتي المقربة !
   
   عارف ليه ؟!
   
   عشان حكم علي حكم جائر دون أي معطيات منطقية .. زي حكمك ده بالضبط.
   
   معدش طاقة للدفاع ولا التبرير !
   
   حقي بس أقولك:
   
   كلامك ده وقاحة .. وقلة ذوق.
  
"
76710,"
   المسلوعه ولا الكيرفي
  ","

   العفة تخليك راضي وشايف نصيبك كافي جدا .. جدا !
  
"
76711,"
   وقعت في بحر العك ومش عارفه اعمل ايه 🙂لا قادره ابعد ولا قادره ارجع زي م كنت وحاسه اني فقدت شئ غالي وهافضل ناقصاه☺
ياريت ترد عشان مبقاش فيه اي بصيص امل💔
  ","

   اسمعي ده:
   

    https://www.facebook.com/m.atiia.soliman/videos/1321356817944160/
   

   وده:
   

    https://www.facebook.com/m.atiia.soliman/videos/1454248847988289/
   

"
76712,"
   احكِ لنا عن أجمل شيء أنجزته الأسبوع الماضي ؟
  ","

   جمع الله شملي بأبي وأمي وأولادي !
   
   أدام الله جعلي سببا في فرحتهم.
  
"
76713,"
   متى يصل المرء الى حالة الرضا عن النفس
  ","

   أخطر حاجة هو الوصول للرضا عن النفس !
   
   المطلوب هو التصالح معها، مع قدراتها وإمكانياتها .. لكن لازم يكون فيه سعي دائم لإصلاحها.
   
   اتهمها دوما بالتقصير، بدون ما تيأسها وتكسر مجاديفها .. واعرف مميزاتها، بدون ما تغفل عن نعمة ربك وستره.
   
   وبس.
  
"
76714,"
   مكنش حد موافق اني اختمر خصوصاً اني كنت صغيرة في المدرسة و كمان عشان المجتمع اللي انا فيه لحد ما جه اليوم اللي بابا و ماما وافقوا و رحت المدرسة بيه انا عايزة اقولك ان كل اللي في المدرسة وقفوا مكانهم و قعدوا يبصوا عليا بطريقة مخيفة بس و لا اتهزيت انا لبساه عشان ربنا و عشان نفسي و بقالي ٨ سنين الحمدلله
  ","

   أنا فخور بكنّ.
  
"
76715,"
   حقيقي حضرتك بتتكلم صح،انا مختمرة بردو من قريب خالص ورد فعل الناس كلها حتي أهلي الإعتراض.. ربنا وحده يعلم النية
  ","

   ربنا يتقبل منك ..
   
   عقبال بناتي ❤❤
  
"
76716,"
   لا ابدا مش قصدي 
اكييد عشان رضا ربنا طبعا 
بس الفكرة اني سمعت ردود انه اللي ياخد الخطوة دي لازم يفكر كويس وميتنازلش وزي م بقى محتشم ف لبسه اكتر يزداد ف شخصيته فضلا ووقارا وهكذا وحسيت بمسؤوليه كبيرة مكنتش فبالي 
مش زي م حضرتك فهمت ابدا والله 🌹
  ","

   المسؤولية دي تثبتك أكتر بدون ما تحبطك !
   
   أنت خدت خطوة كويسة جدا ..
   
   هنفضل نغلط !
   
   لكن ده مش معناه ننتكس عن الخطوة .. معناه نزيد خطوات تانية أجمل تزيد ثباتنا أكتر ..
   
   ألف بركة ..
   
   ربنا يثيبك ويتقبل منك.
   
   (واحفظي عني من الآن .. اوعي تتهزي لكلام أي حد في الدنيا؛ ما دمت مش بتعملي حاجة غلط).
  
"
76717,"
   اختمرت اليوم 
وكنت متحمسة ومبسووطة جداا
دخلت على اهلي البيت وفاجئتهم باني لبساه بس رد فعلهم كان عادي .. حاسة اني تسرعت ..
نصيحة
  ","

   هو أنت اختمرت عشان رضا ربنا ولا عشان رد فعلهم ؟!
   
   اثبتي .. لا يلعب بك الشيطان.
  
"
76718,"
   متوصيه بيك ي شيخ عارف كيلو الليمون بكم 😂
بالهنا والعافيه يا شيخنا
  ","

   أبويا قالي كده برضه 😅
  
"
76719,"
   واللي معاه دا بط 😢😢😢😂طنط عامله البط حلو اووي 💚😂
  ","

   شوف .. المحشي هتلاقي محترفين كتير !
   
   أما بط أمي .. من أول تربيته .. لتنضيفه .. لطبخه .. لطعمه = أتحدى به العالم 😌
  
"
76720,"
   First Impression 🙂
  ","
  In love ! 😍
  
  أمي .. ومحشي أمي.
  "
76721,"
   بتفرق لو كان زوج؟
  ","

   طبعا .. للأسف !
   
   غالبا بيكون تمن بيتدفع لعدم أخذ القرار في وقته الصحيح.
   
   عموما تفرق لو ده طبع فيه .. أو عرض طارئ ..
   
   وتفرق لو فيه مميزات تانية تخليك تتغاضي أو تصبري .. أو لأ.
   
   مفيش قواعد عامة.
  
"
76722,"
   لما خطيبي يكون عينه زايغه وانا جنبه بيعاكس البنات اكمل معاه؟!
قولي لا علشان انا مقتنعه انا لا ويارب اكون صح في قراري اني م اكملش معاه
  ","

   أومال منتظرة إيه عشان تاخدي القرار يعني ؟!
  
"
76723,"
   فتظل ندبه لا يزال أثرها غير أنها لم تعد تؤلم
  ","
  .
  "
76724,"
   صلوا على سيدنا محمد⁦❤️⁩
  ","

   اللهم صل وسلم على نبينا محمد، وعلى آله وصحبه.
   
   ------------------------------------
   
   ألقاكم يا صحبة الجنة 💚
  
"
76725,"
   بننسي حد حبيناه ؟ ولا بنعدي وخلاص
  ","

   لو حبيناه = مش بننساه !
   
   لكن لازم نعدّي وخلاص.
  
"
76726,"
   سبب غلطه انا ببررله انه ضعف كلنا بنضعف وان دي كانت حب تمن سنين يعني دلوقتي ف حياته بقالها يجي ١٦ سنه اكيد متعلق بيها فا انا قولتله هعتبرك مريض وانا بعالجك من المرض ده دلوقتي انا ضيفاها فيس وبفضل متابعه هي فتحت امتا وهو فتح امتا وبرده ع الواتس انا حاسه ان نفسيتي تعبت وانا بمتحن اصلا مش عارفه اعمل ايه
  ","

   لا مش دورك تبقي ممرضة خالص !
   
   يا تعطيه فرصة بثقة، متكئة على صدق توبته وصلاح علاقته بربه .. يا تنهي الأمر وترتاحي من هذا الضغط.
  
"
76727,"
   هو مسافر بيشتغل وانا كنت دايما شاكه انه رجع يكلم حبيبته القديمه ال حاليا متجوزه فهو كان هنا اجازه ف العيد فكان عندي شوفت تليفونه وهو ماسكه واعترفلي انها هي وقعد يعتذر كتير وانه اتخدع فيها وانه ميقدرش اننا نسيب بعض ومش لمجرد خوفه ع الخطوبه لا عشان بيحبني دلوقتي هو سافر تاني وانا رجعت اشك تاني
  ","

   حسب علاقته بربنا وسبب غلطه ده وطريقة إصلاحه له.
  
"
76728,"
   جاوبني والنبي عرفت ان خطيبي خاني لمده تلت شهور لما كان هنا ف اجازه ودلوقتي سافر وشاكه فيه اعمل ايه
  ","

   خانك ازاي ؟
  
"
76729,"
   غ.س انت شيخ عسل وأخلاقك زينه
  ","

   ما هو لازم غير السائل طبعا 😅
  
"
76730,"
   اتخذلت من اكتر حد كنت اتمنا الرضي يرضي
  ","

   يجبر الله قلبك .. ولعله درس تستفيدين منه.
  
"
76731,"
   أخويا ضربنى علقة موت جسمى كله وارم ووشى كمان وانا مغلطتش وهوا عارف انى مغلطتش بس هوا كان متعصب ووالدتى بتقولى اخوكى الكبير وضرب الاخ مش عيب وطلع غضبه فيكى مش مشكله 
رأى حضرتك
  ","

   لا طبعا .. عيب وقلة أدب.
   
   ومعدتيش تسمحي له ولا لغيره يتجاوز حدوده لهذه الدرجة ..
   
   اهربي .. اقفلي على نفسك أوضة .. لمي عليه الناس ..
   
   اللوم مش عليه .. أد ما هو على جهل والدتك .. هنعمل إيه، دايرة ظلم بيتوارثوها .. ربنا الهادي.
  
"
76732,"
   زوجي ضربني بعد 3 سنين من حياة مستقرة بدون ومشاكل 
وعايزة أتطلق منه
ممكن نصيحة؟
  ","

   ليس من النبل نسيان الخير كله مع أول خطأ !
  
"
76733,"
   عشان محافظه بعيده وهتبقى لوحدها هناك
  ","

   واللي بتسافر مع جوزها بره دي إيه ؟!
   
   الأنس في عشرة من يتقي الله فيكم .. وبس.
  
"
76734,"
   قولى ياشيخ بصراحة 😃عطيت لانس واخواته العيدية ولا بعد العيد مايتفتلش كحك😂😂😂😂
  ","

   اسكت ليسمعك .. ما صدقت إنه نسي 😁
  
"
76735,"
   الحمد لله انا متابعه حضرتك بقالي شهر وشويه وماكنتش اعرف حاجه عن محمد عطيه خالص بس الحمد لله انت دلوقت غيرتني كتير جداا بعد ما كنت ارتدى بناطيل ارتديت خمار فلك الحمد يارب ولك الفضل وانت سبب ياشيخ محمد ربنا يبارك في أولادك ويسعدك ويجبر بخاطرك
  ","

   ربنا يسعدك ويجبر خاطرك ويرضى عنك .. ويثبتك.
  
"
76736,"
   لو جه محترم ومتربى واخلاق وشهاده عاليه بس من محافظه بعيده توافق ولا لا؟
  ","

   ليه لأ !
  
"
76737,"
   ومتى يهدأ الالم وينسي؟
  ","

   حين يرى سعادة في أعين الناس؛ هو سبب فيها !
   
   حين يدركه ربه برضا يغني قلبه، ولطفا ينير دربه.
  
"
76738,"
   هل فاقد الشيء يعطيه؟
  ","

   فاقد الشيء قد يكون أكثر الناس قدرة على إعطائه !
   
   المكتوي بالألم قد يكون أصدق الناس نصحا بتجنبه.
  
"
76739,"
   الله يبارك لك فيهم جميعًا ويربيهم على عينيه .. وينبتهم نباتًا حسنا ويقر عينك بهم في الدارين.
  ","

   يا رب .. يا رب .. يا رب ..
  
"
76740,"
   عرسانهم عندي حبيب .. 💞😂
  ","

   احنا نقرا الفاتحة 🤝
  
"
76741,"
   بالعكس عائش فيها منك كثير سبحان الله !
وفي المرتبة الأولى أنس ثم هي .. أما رقية ففي المرتبة الثالثة
  ","

   أنا بقول كده برضه 😃
  
"
76742,"
   بتعامل مع خطيبي بصدق و سهولة يعني لو زعلانة بقول و لو في حاجة مضايقاني بتناقش فيها هو مُستمع جيد و بيتفهم،مش عارفة اللي بعمله دا صح؟ هو مش بيعمل كدا بيسكت أغلب الوقت سواء متضايق او غيران او عارف انه غلطان، سمعت اني كدا بديله مفاتيحي و دا مش صح و اني لازم اكون غامضه عشان اثير فضوله و سؤاله عني دا صح؟
  ","

   صح .. سيبك من نصايح فتكات.
   
   أكتر حاجة تربك الرجل (مهما كان كويس) معادلة:
   
   - مالك ؟!
   
   = مفيش حاجة.
  
"
76743,"
   الرجل الصالح افضل ام المرأة الصالحة يشيخنا ؟
  ","

   الدنيا لا تصلح بدون وجودهما !
   
   بلاش الأسئلة الرخمة دي.
  
"
76744,"
   ماشاء الله أنس والعسوله دي شبه حضرتك خاالص أما الصغنونه التانيه مش شبه حضرتك
  ","

   عائش 😍
  
"
76745,"
   هو انس اختلف ولا انا إللى مش شايف
  ","

   دي رقية يا عم.
  
"
76746,"
   امي رجعت تاني للاغاني ادعيلها بالهداية.. وقولي اعمل ايه لاني مش عارفة اقنعها انها حرام وفي نفس الوقت بخاف يكون اسلوبي مُنفِّر وتقلب بعِند. ادعيلها ربنا ينور قلبها بالإيمان
  ","

   المهم تكون بتصلي وبتقرأ قرآن .. ما تتدخليش في المساحة دي.
  
"
76747,"
   تتمنى اولادك يطلعوا شبهك؟
  ","

   هما شبهي فعلا 😅
   
   ربنا يحسّن خُلُقهم وخَلْقهم.
  
"
76748,"
   ربنا يبارك لك فيه ي شيخ
ويفرحك بيه🌹
  ","

   يا رب ..
   
   وأختيه .. وأولاد المسلمين.
  
"
76749,"
   بماذا تشعر الآن؟
  ","

   الأمان.
  
"
76750,"
   كيف كان يومك بالأمس؟ حاول وصفه في جملة واحدة.
  ","

   أنس.
  
"
76751,"
   غ . س 
طب الأخ لو خايف على أخته وعايز يطمن يعمل ايه ؟
  ","

   يصاحبها !
   
   يبني بينه وبينها جسر محبة ورحمة وثقة .. بحيث يكون هو أول حد تلجأ له وتفضفض له .. آمنة غدره، مطمئنة لنجدته .. ولو حتى محكتش تكون ثقته سوط يلهب روحها ويثقل كاهلها أمام خطئها لتعود تائبة لربها، معتذرة بالاستقامة لطيب أخيها.
   
   عمر الحصار وسوء الظن وفرض السيطرة ما كانوا سببب في حماية وحفظ .. اللي عايز يعمل حاجة بيعملها وياما حالات كانت بتنتقم من أهلها في نفسها عشان اتربت على الكبت وسوء الظن .. فكانت بتثبت لهم سوء ظنهم؛ ما دام هو حاصل حاصل !
   
   هل ده معناه إن الشدة على طول الخط ممنوعة ؟
   
   لأ طبعا .. فيه حالات بتحتاج شدة في بعض المجريات، لكن ده استثناء علاجي .. ما ينفعش يكون الأصل.
   
   أما الأصل فهو إن الحب بيولد حب، والثقة الحكيمة بتولد ثبات واستقامة.
  
"
76752,"
   خايفة ربنا ميباركلناش بعد جوازنا بسبب التجاوزات اللي عملناها
  ","

   من تاب = تاب الله عليه.
  
"
76753,"
   عاقدين وهو مغترب وفرحنا بعد شهرين بالظبط بدأ يتكلم عن العلاقه وبيقولي أنه لما يسافر بعد الجواز هيكون في كلام مابينا عن العلاقه الزوجيه في الفون علشان اشبعه هل دا حلال
  ","

   أومال هو متجوز ليه !
   
   بس أرجو تلاقوا حل تكونوا سوا .. بلاش البعد، بلاش بالله.
  
"
76754,"
   شهادة لله لما بقولها متعمليش كدا تاني بتسمع الكلام .. اكمل معاها ولا لاء
  ","

   ما دامت بتسمع الكلام = يبقى تحافظ عليها بعنيك.
  
"
76755,"
   عرفت بالصدفه ان خطيبتي كان ليها ماضي و كانت تعرف شباب كتير قبل ما اخطبها و لما واجهتها كذبت عليا ..
  ","

   ما دامت تابت وأصلحت وكويسة معاك = يبقى أنت ملكش دخل بماضيها !
   
   زي ما هي برضه مالهاش دخل بماضيك.
   
   يا تكمل معاها بنسيان تام لما مضى .. يا تتركها بإحسان، وإياك تؤذيها أو تعيرها بشيء.
  
"
76756,"
   خطيبتي بجحه يا شيخ مش بتتكسف وذات مرة سمعتها بتشتم بالفاظ وحشه لما اتكلمت معاها في الموضوع دة قالتلي كل البنات كدا مع بعض ..في حاجه تانيه للعلم هيا بتصلي الوقت بوقتو و بتقراء قرآن ..اعمل ايه
  ","

   لا طبعا .. مش كل البنات كده ولا حاجة !
   
   وأنوثة المرأة تتناسب طرديا مع حيائها .. الحياء مش الخجل (وفيه فرق كبير بينهما).
   
   عموما الأمر راجع لتقييمك لمساحته وسبل إصلاحه ونسبة تحملك له.
  
"
76757,"
   الزكاء الاحتماعي بالتعلم 
خطيبي عاقدين سانتين وبجد مرهق جداااا ف التعامل غشيم ودبش بس هو طيب بعلم فية ومافيش طبع بيتغير 😩
  ","

   يا تتعايشي مع طبعه مقابل مميزاته .. يا القرار الوقت أفضل من بعدين !
  
"
76758,"
   هو اخويا ليه الحق يفتش فى موبايلى وكلامى مع الناس حتى صحابى؟
  ","

   لأ.
   
   واللي يقول غير كده = جاهل أو مريض.
  
"
76759,"
   يا روحي لا هي صاحبتك ولا هو حبيبك.
الحلال دايما أحلى والصاحبات عملة نادرة بهالزمن ولازم تكون صاحبة دين وأخلاق إن وجدت.
  ","

   وهذا ما قصدته ب (العك).
  
"
76760,"
   يا أبا رقية اجبني بالله عليك،انا ظالمة! هل مش من حقي أرفض شخص زي كده!!الظنون هتقتلني والضغط اللي بيمارسه علشان انا طيبه بزيادة بيزيد،بيلعب عندي ع وتر الدين اللي عارف اني مش هاستحمل ابدا أحس اني بخالفه،ويقولي اديتي الأمان وغدرتي ودعوات ليل نهار عليا!
  ","

   لا تسمحي لأحد يبتزك من هذه الزاوية.
  
"
76761,"
   وصُحبة الجنة 💙
  ","

   هم ممن أحب 💚
  
"
76762,"
   يا شيخ عرفت ان صحبتي بتخوني مع حبيبي وسبته بس مقهوره اوي اعمل اي
  ","

   ربنا يكرمك وتفوقي من (العك) ده كله.
  
"
76763,"
   خطيبى مصر ياخد باسورد الفيس بتاعى ايه راى حضرتك
  ","

   رأيي اللي يطلب طلب زي ده من أولها يبقى حاجة من اتنين:
   
   - يا كان عكاك بزيادة والشك قاتله ومعندوش بالتالي ثقة في نفسه ولا في اللي حواليه .. وهيحول حياتك لاستجواب وقرف.
   
   - يا مش سوي نفسيا .. وشايف تدخله في كل دوايرك وفرض سيطرة تامة عليك حق مكتسب له، وده نمط مرهق جدا للتعايش معه.
   
   الأمر لك.
  
"
76764,"
   هل ترغب في أن تكون أول شخص يضع قدمه على سطح المريخ؟
  ","

   مهتم أن أضع قدمي خلف باب الجنة يا آسك !
   
   وأهلي وذريتي ومن أحب ..
   
   آمين.
  
"
76765,"
   هـل سبق ان نظرت في وجه شخص مآ و اردت فقط ان تنظر اليه الى الآبد؟
  ","

   أريد أن يبارك الله هذا الوجه .. وأختيه ..
   
   آمين ..
  
"
76766,"
   ما هي الزهور التي تحب رائحتها وما هي الزهور التي تحب شكلها؟
  ","

   الزهور على قبر شهيد مظلوم يا آسك !
   
   أخلد عبق في التاريخ ..
   
   إنا لله وإنا إليه راجعون.
  
"
76767,"
   مقلتش الصفحه في حمايتكم ياولاد زي كل مره قبل  ماتسافر ليه ياشيخ😥
  ","

   ولا يهمك 😃
  
"
76768,"
   إذا كان لديك متجر، فما الذي ستبيعه هناك؟
  ","

   إدخال السرور على الناس يا آسك !
   
   آمين.
   
   Morning NEWYORK 😌
  
"
76769,"
   ازاي هو مش نصيبي و مش خير ليا ،، و ارتاحت بعد الاستخاره !!
  ","

   س: ليه بنستخير ونوافق وبعدين يطلع الموضوع مش خير ؟!
   
   ج: كل عبادة ولها فقهها وأدبها؛  لتؤتي غاية ثمرتها في روحك وقلبك .. زي الرقية مثلا أدبها اليقين، والصلاة أدبها الخشوع، والقرآن أدبه التدبر !
   
   فأدب صلاة الاستخارة الذي نغفل عنه كثيرا هو أن تدخلها باستسلام تام.
   
   استسلام يجعلك تشهد الله صادقا على ضعفك ""تقدر ولا أقدر""، وجهلك ""تعلم ولا أعلم""، ورضاك بما كتبه ""فاقدر لي الخير حيث كان"".
   
   يعني تدخل صلاة الاستخارة بعد أن هيّأت قلبك لقبول تمام الأمر من عدمه .. فتسجد وترفع يديك بالدعاء على بساط التفويض وحسن الظن بالله، على أي حال يكون.
   
   اللي بيحصل إننا بنكون مايلين وشبه واخدين قرار وبنصلي الاستخارة يعني من باب الخجل بس، وبندعي كأننا نجبر ربنا على خيار بعينه لن نرضى بغيره -حاشاه سبحانه-.
   
   وبالتالي بنمضي فيما نريد (رفضا أو قبولا) ونتشعلق بأي (قشاية) من هنا أو هنا ونقول دي رسايل من ربنا .. ونتجاهل في الوقت نفسه أي إشارات واقعية ومنطقية ربنا بيلطف بنا فيها وبتكون إقامة للحجة على نفوسنا عشان احنا مركزين في اتجاه واحد بس.
   
   هتقول لخبطتني .. يعني أعمل ايه ؟!
   
   يعني حقق ما ذكرته لك آنفا من تمام الاستسلام وتنحية تعلقك وميلك والرضا باختيار الله لك وهذا وحدك تعلم صدقك في تحققه دون ظنون .. ثم لا يضرك بعد ذلك أيا ما يكون !
   
   مش شرط أبدا تشوف رؤيا ولا تسمع هاتف مثلا يدلك على الاختيار الصحيح .. بل الأيام والمواقف وما يقع في قلبك هيهديك به ربك بإذنه ومنه.
   
   آخر حاجة هقولهالك ليه بتقول ""يطلع الموضوع مش خير"" !
   
   إيه خلاك تحكم إنه مش خير مهما كان ألمك فيه أو خسارتك ؟!
   
   يبقى الابتلاء أصلا ثابتا في هذه الحياة .. وما دمت استخرت وحققت الشروط يبقى ثق تماما أن الله سيرزقك الشكر في النعمة، ويلهمك الصبر في الابتلاء؛ يرفع به درجتك ويغسل به خطيئتك، وتعلم بين يديه أنه ما ابتلاك ليهلكك، وإنما لأنه لطيف يحبك !
   
   اللهم لك الحمد عليك.
  
"
76770,"
   ياشيخ اعمل ايه عشان متخدعش في الناس بسرعة
  ","

   ولا حاجة !
   
   التجارب والصدمات هتعلمك ..
   
   المهم حافظ على نفسك من الانبهار الذي يُعمي عن العيوب.
  
"
76771,"
   تدري؟ تراني زعلت والله😂😂💔 معلش يا شيخنا ف البطولة القادمة هتسوي بيهم الأسفلت بإذن اللّه😌💪💪💪💪
  ","

   مش مشكلة ..
   
   أبو صلاح خد أبطال أوروبا من تاني مرة !
   
   (يشعر بالمواساة 🥺).
  
"
76772,"
   هل تؤمن بالمعجزات؟ وهل حدث لك أي منها في أي وقت مضى في حياتك؟
  ","

   أؤمن بأن الله على كل شيء قدير !
   
   وبأنه أرحم بي من نفسي.
   
   كل لطف منه (ظاهر أو خفي .. اطلعت عليه أو لا) = معجزة لحساباتي العجولة الجاهلة.
  
"
76773,"
   أرسلت لك رسالة طلبت منك فيها أن تسامحني، أرجوا فرأتها ومسامحتي.
  ","

   مسامحك يخويا ..
   
   خسرت في النهائي .. وصيف البطولة ☹
  
"
76774,"
   ادعولي يا ولاد 😁
  ","

   الشباب هنا بيودوعني ببطولة فيفا للجالية في فيلادلفيا .. يا رب أرجع بالكاس 😃
  
"
76775,"
   وصلت للمرحله دي امتي ياحبيب؟
  ","

   بعد أن عشت أياما من العافية .. حتى رجوت أني لا أبتلى قط !
   
   ثم عشت أياما من الابتلاء .. حتى ظننت أني لا تقوم لي بعدها قائمة !
   
   وخرجت من كل هذا موقنا أن الأمان كل الأمان .. في الرضا عن الله وبه.
   
   مستسلما لأقداره .. محسنا الظن بسعة رحمته .. عاجزا عن شكر عجائب تدبيره؛ سبحانه وبحمده.
   
   ألقاكم يا صحبة الجنة 💚
  
"
76776,"
   تفضل تعيش حياتك الجايه فين ومع مين... ومين بالنسبالك أهم فين ولا مع مين؟
  ","

   بكل استسلام .. ورضا ويقين !
   
   أريد ما يعلمه الخير لي .. رب العالمين.
  
"
76777,"
   بتتعاكس يا شيخ 😂
  ","

   معاكسة شرعية 😁
  
"
76778,"
   فديته المعصب 😂🖤
والله حتى وانت معصب عسل 😂🖤
  ","

   يلوموني فيك 😘
  
"
76779,"
   هو عشم فقط يا شيخنا 💙 معلش بنتقل عليك ولادك بقا اتحملنا 😘
  ","

   العشم هو الأصل بينا هنا !
   
   تصدق إني زعلت من نفسي لكلمة (صفحتي) دي .. آه والله.
   
   عشان هي فعلا صفحتكم وأنتم اللي عملتوها !
   
   لكن مش مقبول أبدا يتحول العشم لهذه الدرجة من الضغط النفسي وعدم التماس العذر .. وأحيانا -معذرة من البعض القليل- الوقاحة.
  
"
76780,"
   بس ده وسواس من الشيطان علشان مش يخليك تنفع الناس اْتقى الله فى الاْخره كل ثانيه بتفرق
  ","

   اللهم اجعلنا من المتقين !
   
   وأنت برضه اتق / اتقي الله .. واتعلم / اتعلمي الأدب، واحترام خصوصيات الناس وطاقتهم وحالتهم النفسية.
   
   سيما وحضرتك مش شاريه / شارياه .. أو بتعطيه راتب عشان يجاوب !
   
   عيب .. والله عيب.
  
"
76781,"
   واضح ان مزاج حضرتك 👿
  ","

   ما هو التماس العذر المتكرر مش نافع !
   
   طب أعمل إيه طيب.
  
"
76782,"
   انا بشوف إجابات لشيوخ كتير اكتر من حضرتك بس حاسس اني بحبك ، حاسس اني اعرفك من زمان جداً وبتمني ربنا يزيدك اكتر واكتر
  ","

   ربنا يجبر خاطرك 💚
  
"
76783,"
   هو حضرتك بترد ع الاسئله ال ملهاش لازمه وسايب الاسئله التانيه ليه !
  ","

   عشان دي صفحتي !
   
   شفت سهلة ازاي.
  
"
76784,"
   طب هو اصلا لما بيحصل تجاوزات ده معناه أن الإنسانة دى وحشة برغم انها بتكون محافظة على نفسها ومش بتتعامل مع شباب اصلا وملتزمة
  ","

   كلنا ممكن نضعف، ونغلط .. مهما كنا كويسين !
   
   لكن ربنا يعفو ويغفر .. أما البشر فلا ينسون، ويعيّرون .. ولا يقبلون من غيرهم ما يعلمونه من أنفسهم.
  
"
76785,"
   هل تفضل لعب كرة القدم أو مشاهدة الآخرين وهم يلعبونها؟
  ","

   أحب عمل ما أريد فيها حسب دماغي .. بالبلاي استيشن يا آسك 😁
  
"
76786,"
   السلام عليكم
يا شيخ معلش سؤال تافهه بس شاغل شويه من تفكيري
هو انا لو اشتريت لبس غالي او ماركه يعني و انا مقتدره و معايا فلوس هل دا حرام
يعني اللبس بيبقي فيه اختلاف الخامات و الاشكال بين الغالي و الرخيص و دايما لو حاجه عجبتني و اشتريتها و غاليه جوزي يقعد يقولي هتتحاسبي ع اللي انتي بتصرفيه
  ","

   ما دام في مقدورك وإمكانياتك .. ومش واصل لحد التبذير .. وتعرفين لله حقه في المال = استمتعي بنعمة ربك واشكريه.
  
"
76787,"
   يعني الذنب ده مش في حق اللي هتجوزه
  ","

   ما هي دي الفكرة الغبية اللي بتحبسوا نفسكم فيها !
   
   الذنب في حق الله، مش في حق أحد .. وهو وحده من تعترفين له -سبحانه- وترجين توبته .. ويغضب عليك إن كشفت ستره عنك.
  
"
76788,"
   ولو قالت لا وبعدها اتضح له انه حصل تجاوزات فعلا وانها كذبت عليه..يعنى مثلا حصل ان الشخص ال كان فى حياتها الاول اتواصل معاه وقاله ؟
  ","

   يا هيكون إنسان محترم وهيفهم إن دي حاجة بينها وبين ربنا .. وتابت ومكنش ينفع تقولها !
   
   يا يغور .. زي الحيوان اللي قبله.
  
"
76789,"
   كنت دايماً حاسه بالذنب طول الوقت و اني عايزه احكيله.. هو بيقولي انها فتره و هتعدي و نصبر على بعض شويه.. بس انا فعلاً حاسه انه متغير خالص و مش عارف يرجع زي الاول 💔
  ","

   عشانك غبية بقولك !
   
   ده ذنب بينك وبين ربك .. هو اللي يعرفه وهو اللي يغفرلك ..
   
   مفيش بشر في الدنيا حقه يدخل في المساحة دي.
   
   للأسف ولا هيرجع زي الأول.
   
   (معلش شادد عليك .. بس عشان تتعلمي ومعدتيش أبدا تقعي في غلط زي ده).
  
"
76790,"
   شيخ مش المفروض لو حكيتله دا يدل على اني واثقة فيه وحباه يعرف عني عشان يحس اني مأمناه ! ليه بقا بيتغيروا علينا !!
  ","

   لا يا ماما !
   
   الدنيا مش كده.
  
"
76791,"
   طب لو خطيبها هو اللى سألها اذا كان حصل بينها وبين غيره تجاوزات.. كانت تكدب عليه وتقوله محصلش حاجه وهو حصل ولا كانت تعمل ايه؟؟
غ.س
  ","

   طبعا تقول لأ !
   
   واللي يسأل سؤال زي ده = غالبا إنسان مريض.
  
"
76792,"
   حصل تجاوزات بيني و بين خطيبي السابق و حكيت كل حاجه لخطيبي الحالي و اكتشفت منه انه كمان حصل بينه و بين بنت قبل كدا تجاوزات تتعدى تجاوزاتي.. حاسه الحياه وحشه اوي و هو طول الوقت مخنوق و زهقان وحساه مش ملهوف ع الموضوع زي الاول.. انا تعبانه جدا وحياه ربنا 💔
بالله عليك رد عليا ياشيخ.. اعمل ايه؟!!
  ","

   أنتم الاتنين أغبى من بعض !
   
   وغلبنا نقول اللي فات مات .. مفيش في ديننا كرسي اعتراف ..
   
   انسوا ذنوبكم واستروا نفسكم .. واجعلوا توبتكم بينكم وبين الله وبس.
   
   للأسف .. مش هينفع غالبا تكملوا مع بعض؛ عشان ضربتم أساس الحياة بينكم .. وهو الاحترام.
   
   وعلى الله تتعلموا (أنتم وغيركم) .. في اللي جاي.
  
"
76793,"
   لما يكون دى تانى تجربة ليه ..هل تجربته الاولى مش هتأثر عليه فى تعامله معاها او حياتهم فيما بعد؟ غ س بس نفس الظرف
  ","

   حسب شخصيته !
   
   وممكن واحد بدون تجارب ومش سوي نفسيا ..
   
   مفيش هنا قواعد عامة.
  
"
76794,"
   أنا بحبك جدا ياشيخ رغم عدم رد حضرتك علي أسئلتي؟💙😭
  ","

   رب يسعدك 💚
  
"
76795,"
   ى شيخ لقدر يعلمه الله انى كنت بجهز فى كتاب "" صحبة الجنه "" وفي عز م كنت بشتغل عليه وبنظمه عشان ابعته لحضرتك لاقيتك فى إجابة بتقول ان حضرتك مجهز مفاجأة فى معرض الكتاب ؛ حسيت بإحساس غريب جدااا ولكن أردتك أن تعلم أننا نهتم بأقوالك لنا ونعمل على الفعل بها ..جزيت خيرا كثيرا🌸
  ","

   مأجورة بنيّتك بإذن الله ..
   
   أكرمكم الله وجزاكم خيرا.
  
"
76796,"
   ممكن تدعيلي ربنا يرجعني لطريقه من تاني
ويتجاوز عن خطايانا
  ","

   اطوي صفحة الماضي تماما !
   
   اتعلمي من أخطائك ..
   
   توبي لله وارجعي له صادقة .. وأبشري بالخير.
  
"
76797,"
   غ.س 
طيب هی ليه ماتعيش حياتها مع واحد مش متجوز وكل حاجه بالنسبالها تكون لاول مره
ليه تقبل تكون فرصه تانيه
  ","

   وأنت مالك ؟!
   
   كل واحد بيختار الطريق اللي يشوف إنه يناسبه وهيريحه ويلاقي فيه سعادته.
  
"
76798,"
   طب هو كان قايل هيجي ف الاجازة؟
هل انتظر ولا انساه وامضي ف طريقي هو ضلني عن طريق ربنا انا غبية وعارفة ان غلطت
  ","

   مش هييجي يا بنتي.
  
"
76799,"
   شيخ محمد لو علاقتي باهل زوجي استنزافيه بجد دمروني إن ابعد ده فيه حاجة ؟؟؟؟
  ","

   سطحي العلاقة تماما .. بالمعروف !
   
   والمهم علاقتك أنت وزوجك .. ويكون هو حكيم في حفظ المساحات وإعطاء كل ذي حق حقه.
  
"
76800,"
   احنا من مصر ياشيخ ،والله بنحبك ونلتمس فحروفك العون..ربنا يرزقك سعادة الدارين😃 يارب يرد😂😂
  ","
  😅😍
  "
76801,"
   الناس كلامها صعب وخصوصا انی متخطبتش اصلا قبل كده 

هو ايه اللی مش مقبول ف كده يا شيخ ليه بيقللوا من ای عريس مطلق حتی لو كويس ومحترم ومناسب جدا 💔💔💔
  ","

   يغوروا الناس !
   
   المهم سعادتنا فين .. بما ليس حراما.
  
"
76802,"
   بداء يحصل تجاوزات كتيرة 💔
انا حاولت كتير اوقفها عشان حرام كنت بجاهد معاه لواحدي هو استسلم للامر الواقع وحاليا اخنا ف 3جامعة هو عاملي بلوكات بقاله فترة من بعد م رفضت ابعتله صور وان قولتله مش هعمل كدا تاني +ان بحبه وهو بيحبني لكن هو مش بيقدرني خالص هو المفروض هيجي يتقدم انا مش عارفة اتصرف وتايهة
  ","

   هو مش هيتقدم.
   
   اسمعي مني ..
   
   خدي قرارك .. وابعدي عنه للأبد.
  
"
76803,"
   ومن فلسطين والله نحبك ياشيخ ، ونتلمس من حروفك العون كثير ..
ربنا يرزقكك سعادة الدارين
  ","

   لي شهر كامل .. معاشر فلسطينيين بس !
   
   أنتم تتحبوا .. والله تتحبوا.
   
   (طبعا مع اعتبار إن كل شعب في الدنيا فيه وفيه).
  
"
76804,"
   الداايت ريآكت انجرى ي شيخنا😂😂😂😂
  ","

   عامله pause إجباري !
   
   ولسه محشي أمي 🥺
  
"
76805,"
   هاي البندورة هيك ع الطريقة الفلسطينية واصلة امريكا😎
  ","

   نعم !
   
   صُحبتي هنا كلهم فلسطينيون ..
   
   أكرم ناس .. مكيّف (مع قلب الكاف تاء مهموزة) معهم 😃
  
"
76806,"
   لماذا لا املك بيت هناك وعائله صغيره دافئه انها تبدو جنة
  ","

   بدون الدين = الحياة جحيم !
  
"
76807,"
   شيخ متقدم لی عريس مطلق انا مرتاحه بس خايفه من نقد الناس ليا
  ","

   ما عليك من الناس !
   
   المهم يكون كويس فعلا.
  
"
76808,"
   شيخ محمد ربنا يجبرك ويرزقك السعادة ف الدارين
  ","

   يا رب جميعا .. يا رب ..
  
"
76809,"
   بتشوي بتنجان في امريكا ياشيخ 😂😂 
مصر دي غريبه ياجدع والله
  ","

   وطعمية كمان😅
  
"
76810,"
   فين طاقية الـ cowboy يا شيخ 🤠
  ","

   أهو .. عمو جون الفلاح .. صاحب المزرعة 😁
  
"
76811,"
   وملناش غيره
  ","

   طرفة عين.
  
"
76812,"
   طب بنتوب وبنرجع للمعصيه ونتوب تاني
  ","

   وتالت ورابع .. ومليون !
   
   المهم لا نيأس ..
  
"
76813,"
   ممكن ربنا يستجبلي وأنا بعصيه ؟
  ","

   كلنا نعصي !
   
   ومالناش غيره.
   
   المهم نصدق في التوبة له .. ما دمنا نتنفس ..
  
"
76814,"
   شيخ محمد بعد ان خرجت من بلدي نازحة 
لم يبقى للحياة  طعم ابدا ابدا لم اعد ابالي بشيء ماتو الكثير من اصدقائي وابي لقد مات قلبي بحق صرت اخشى على أيامي القادمة كيف ساقضيها كيف ساتزوج قد يتورط الزوج معي هل من المعقول يحى قلبي بعد هذا الموت ارجوك رد...وساعديني
  ","

   أي كلام مواساة هيكون قليل وبلا معنى أمام حقيقة ألمك !
   
   كل اللي أقدر أقوله .. الجاي هيكون أحسن بإذن الله ..
   
   ما تخافيش وما تفكريش ..
   
   فوضي الأمر لله .. واحتسبي .. وأبشري.
  
"
76815,"
   لا بقا يا شيخ انت تيجي قسم تصوير معنا في فنون تطبيقيه بقا 😂😂
  ","

   بجد 😍
  
"
76816,"
   منظر يستحق الحمد ع نعمه والله 
فالحمد لله دائما وابدا
  ","

   إي والله .. صدقت.
  
"
76817,"
   طلبت من الله رزق معين وانا اصلا مقصرة جدا ومذنبة كمان ..لما رزقت به خفت مش عارفة ليه ؟
  ","

   ومن منا يستحق أي شيء !
   
   اشكري الله على كل حال ..
   
   نصيبك هتشوفيه.
  
"
76818,"
   حقيقي لا يقارن بالريف المصري 😂🌹
  ","

   كل حاجة ولها طعمها .. وذكرياتها !
  
"
76819,"
   صورة من تصويرك ..🖤
  ","

   فطور اليوم ..
  
"
76820,"
   صوره من تصويرك … 📷
  ","

   من الريف الأمريكي .. صباح اليوم 😃
  
"
76821,"
   ياشيخ اعزك الله انا بحبك جدا تقريبا الوقت المفضل ليا هوا وقت قرأتي لاجابتك
  ","

   أحبك الله ورضي عنك.
  
"
76822,"
   الخذلان صعب جدا ياشيخ 💔
  ","

   وجبر الخاطر بينسي !
  
"
76823,"
   بس ده صعب اوووي اوووي و التجاوز بيقى ازاي بالعلم بقالي 11 شهر والحمد بحاول أقرب من ربنا اكتر بس للاسف بفكر فيه كتير
كنا عقدين ومحصلش نصيب من غير ذنب مني وده تعبني ياريت ترد عليا
  ","

   الألم هياخد وقته .. لازم ياخد وقته !
   
   والأيام والله بتداوي ..
   
   وما دمت قريبة من ربنا = أبشري بالخير كله.
  
"
76824,"
   انت الوحيد اللي بتتكلم حلو عن الجواز عقدونا فيه ي 🙁
  ","

   مع أني مطلّق :)
   
   لكن هو شرعنا لو نعلم ..
   
   إمساك بمعروف (عشرة طيبة للأبد).
   
   أو تسريح بإحسان (ذكرى وفية للأبد).
   
   زوج وزوجة بحب وإحسان .. أو أب وأم بمسؤولية وأمان.
  
"
76825,"
   كاتبة كتابي و حصل بيني و بينه تقبيل وأحضان ، حاسة اني خنت ثقة أهلي لانهم اذا عرفوا لن يعجبهم الأمر ، لكن من جهة ثانية هو زوجي , هل أخطأنا
  ","

   لأ.
   
   بس احذري .. ما تزيدش الأمور عن كده.
  
"
76826,"
   هي بتقول انه احنا سبب انها لسة عايشة لحد دلوقتي بعده
  ","

   نِعم هو .. من رجل يترك أثرا كهذا !
   
   ونعمت هي .. من امرأة توفي هكذا !
   
   استوصوا بها خيرا .. جمعهما الله في الجنة .. ونحن معهم.
  
"
76827,"
   نكتفى بالزكرى ولا لازم نعدى ونشوف درب آخر لعل فيه الخير
  ","

   الذكرى الوفية = دافع للمضي قدما !
   
   القعود الحزين = مجرد ندم وإحباط.
  
"
76828,"
   ماما عايشة ازاي بعد بابا؟ هي ممكن تكون متالمة واحنا مش حاسين؟
  ","

   هي تتنفس أمل اللقاء من جديد !
   
   راضية سعيدة بذكرى عِشرة جميلة.
  
"
76829,"
   ليه منثبتلهمش ان احنا بقينا احسن بعدهم وهما كانوا مصدر الاذي ال ف حياتنا ؟
  ","
  "" إيه يعني غرامك ودعني ! ""
  
  هذا السؤال مجرد صورة متحولة عن جرح صارخ ..
  
  إنما الشفاء التام في التفاتنا لأنفسنا .. غير عابئين بإثبات أي شيء لأي أحد.
  "
76830,"
   هنقدر نعيش بالذكرى ؟
  ","

   هنقدر !
   
   لأن حياتنا -على أي حال- مش هتقف.
  
"
76831,"
   ما الذي اسعدك اليوم؟
  ","

   كل يوم نصلي فيه لله .. بستر وعافية !
   
   هو يوم سعيد.
  
"
76832,"
   ازاي نتجاوز ناس دمرونا وقضوا على ثقتنا في نفسنا
  ","

   بإشهاد الله على نياتنا !
   
   بالقرب منه .. أد ما نقدر ..
   
   ونطوي الصفحة .. ونبدأ من جديد.
   
   ولازم نشيلهم من حساباتنا .. لا نهتم بعقابهم بعدنا، ولا نهتم نثبت لهم إننا بقينا أحسن بعدهم !
  
"
76833,"
   يقدر الواحد يعيش حياة سعيدة بلا شريك حياة؟
  ","

   محال !
   
   لا بد من شريك ..
   
   واقع جميل بالأفعال والأقوال .. أو ذكرى نبيلة تحيي الخيال.
  
"
76834,"
   الشتاء أحسن أم الصيف اجابه مقنعه؟
  ","

   على حسب البلد اللي أنت فيها !
  
"
76835,"
   اختصرلنا قصة نجاح في حياتك يا أستاذ محمد
  ","

   حياتي !
   
   عادية .. فرح وحزن .. نجاح وفشل .. رجاء وخيبة أمل .. ثبات وحرمان ..
   
   ومع ذلك كل واحد فينا حياته فيها قصص كتير .. مهما كانت عادية.
   
   لكن أكثر ما يكلل حياتي بمعنى:
   
   لطف الله الذي يدركني في كل مرة تضيق علي فيها الأرض؛ غوثا من السماء .. بما لا يخطر على البال.
  
"
76836,"
   ازاي ممكن انسان يستني واحده سنين.
عشان خاطر يتقدمله...لان هيا بتدرس ف الوق الحالي ..
ع الرغم انه ميعرفش كل عيوبها ...وميعرفش اهلها هيوفقوا ولا لأ
بل ميعرفش اذا كانت هيا موافقه بشكل اكيد انها تتخطبله ..
ازاي ممكن حد ياخد رسك ف حياته زي ده !!!
  ","

   لما يغيب عقله بصنف أصلي !
   
   (ده مش حب .. دي سذاجة وقلة خبرة).
  
"
76837,"
   يا شيخ ارجوك رد عليا اخويا عايرنى بطلاقى قدام والدتى ووالدى وزوجته وانا مش قادره اكلمه ولا ادخل بيته من يومها وهو حتى محاولش يجبر بخاطرى او يعتذر هل انا كدا قاطعه للرحم؟
  ","

   لأ !
   
   هو لازم يعتذر لك.
  
"
76838,"
   كنت واقف مع مجموعه من الشباب نفس بلدي يا شيخ ، كانوا بيتكلموا ع البنات و دي كويسه و دي رايحه تقابل وغيره وكل حاجه بدليل !وأنا واقف أسمع لهم لدرجه اندمجت ف الحوار ده .. نفسي بتلومني ، عليا ذنب ؟
  ","
  "" والذين هم عن اللغو معرضون ""
  
  "" فأعرض عنهم حتى يخوضوا في حديث غيره "".
  "
76839,"
   ممكن الاجابة هنا ⬅⬅⬅⬅⬅
  ","

   إياك !
   
   اقفلي الباب ده تماما.
  
"
76840,"
   ليه الاخوات بقم بياكلوا ف بعض بعد وفاه الاب ليه ؟؟
  ","

   عشان الأب -غالبا- ما رباهم على الحب.
  
"
76841,"
   مينفعش نقعد بشعرنا قدام قرايبنا
  ","

   يا جماعة دي أسئلة ألف باء !
   
   عيب والله نكون لسه بنسألها.
   
   طبعا ما ينفعش ما داموا بلغوا، حتى لو مربياهم على إيدك. فضلا عن غيرهم وزي أخويا وكده.
  
"
76842,"
   لسه مقولتش ألقاكم يا صحبة الجنة💚
يعني لسه موجود؟
  ","

   أيوه 😃
  
"
76843,"
   كل ما اتزنق يا شيخي اقرأ كتاب حضرتك ارجع اقوي من الاول انا قربت احفظه عن ظهر قلب 😍
جزاك الله عنا خيرا 
صحبه الجنه🌱🌸
  ","

   الله يسعدك.
  
"
76844,"
   اية اللي ممكن يخليني اكمل ف علاقة سامة بتأذيني ومش عارفة ابعد!
  ","

   إنك تكوني مريضة .. ومحتاجة علاج نفسي فورا !
   
   (دي مش شتيمة ولا تقريع .. ده تشخيص فعلا ونصيحة).
  
"
76845,"
   كنت مخطوبه وفركشت من 8 شهور ولسه بيتكلم علياا مع انو خطب لدرجه انو راح عند زوج اختي الشغل واتكلم معاه وغير انو مامته مش بتبطل تتكلم عليا مع ناس توصلي الكلام وعماله تسال انا اتخطبت ولا لا انا بتعب نفسياا من كلامهم وبالذات هو اعمل اي ي شيخي ..
  ","

   النباح رد فعل طبيعي من (الكلاب) !
   
   الغلط إننا نشغل بالنا به.
   
   عيشي حياتك وطنشي.
  
"
76846,"
   هل في صبرنا على أذى الناس واستمرار المعامله معاهم أجر ؟
ام نعتزل مايؤذينا؟
  ","

   الموازنة بين هذا وذاك !
   
   الخلطة بقدر يضمن لنا الأجر، ولا نسمح لأحد بتجاوز دوائر تؤذي حياتنا.
  
"
76847,"
   مش قصدي اني موافقة انا عايزة حضرتك تساعدني بس اقنعهم ازااي اني رافضة لانهم معميين بجد .💔
  ","

   يا بنتي ده قرارك أنت !
   
   محدش يجبرك عليه.
   
   أهلك كده بيبيعوك بمعنى الكلمة .. وبعدين ده غالبا بيشتري بفلوسه ويرمي .. وممكن يدمرك ويمرضك نفسيا، وتطلعي من الموضوع خسرانة كل حاجة بمعنى الكلمة.
   
   ووقعة سودا لو حملت منه .. وتتلطمي باللي هتجيبيه لا طايلة سما ولا أرض .. ده لو سابك يعني تغلطي وتحملي أصلا !
   
   أهلك بأه معميين مفتحين مع نفسهم .. اللي عاجبه أوي كده يتجوزه هو !
   
   وفكك خالص من النقاش حتى.
  
"
76848,"
   مش مقابل شقة و عربية لا مقابل ٢ ٣ مليون جنيه 💔💔
  ","

   تمام !
   
   لو شايفة دي تسعيرتك مش مشكلة.
  
"
76849,"
   هتنور مصر امته ياشيخ؟
  ","

   منورة بأهلها .. السوريين وغيرهم 😍
  
"
76850,"
   هو خليجي و عنده شركة و مصنع.. و ملحوظة متجوز اتنين تانيين واحدة نفس السن تقريبا و التانية خاحة و ٣٠
  ","

   آه تمام !
   
   فهمت كده.
   
   أهلك عايزين يبيعوك يعني مقابل شقة وعربية !
   
   أنت واعية وفي عقلك عشان تفكري أصلا في موضوع زي ده ؟!
  
"
76851,"
   انا كنت بقراء كتاب صحبة الجنة... متتصورش بقيت حاسه برضا غريب.. و قللت دعاء ان ربنا يرزقني بزوج صالح.. عرفت أن اختيار ربنا اجمل بكتير.. و اكيد ربنا مديني حاجات تانية حلوة
  ","

   الحمد لله رب العالمين.
  
"
76852,"
   المفروض كنت اشوفك ردك من خمس سنين كده ده اكبر وهم يا بنااات
  ","
  ….
  "
76853,"
   مش تمشوا ورا الاحلام وشيخ معاه حق ارحمي نفسك..انا م ناس لل كنت غرقانه فالهم ده والحمدلله طلعت
  ","

   حمدا لله على السلامة.
  
"
76854,"
   انا متقدملى واحد غني جدااا و هيجبلى بيت ملك و عربية والشبكة اللى تعجبني و هو رجل محترم و على خلق و دين و بيصلي و كل حاجة .بس فيه مشكلة هو ٥٠ سنة و انا ٢٣ 🙃🙃 
فرق السن ده مدايقني جداااا و مش قادرة اقبل الفكرة ولا مرتحالها .كان نفسي اتجوز واحد ف سني .بس اهلى مقتنعين تماما انها فرصة العمر
  ","

   إيه وضعه وظروفه ؟
   
   وليه يتقدم لبنت في سن ولاده ؟
  
"
76855,"
   شيخ انا كلمت واحد علي الاسك كام مرة كدة بس unknown وحاسة اني اتلعقت بيه وكل شوية ادخل اشوفه جاوب علي ايه ومش عارفة اركز في المذاكرة ولا اي حاجة خالص 
انا عارفة انه غلط وهبل وانه عمره ماهيحصل حاجة بس مش عارفة اشيله من دماغي والله😢💔
  ","

   أهو اللي زيك ما ينفعوش يستخدموا الآسك أصلا !
   
   اللهم إلا للاستفادة في صمت وفقط .. وما دمت مش بتستفيدي = يبقى اقفليه وانشغلي بحاجة تنفعك أحسن.
  
"
76856,"
   غ س وليه متقولش أنه بشرى خير من ربنا ياشيخ
  ","

   عشان هو وهم وحديث نفس فعلا !
   
   أضحك عليكم يعني.
  
"
76857,"
   لية ترحم تفسها؟ 
هسا مو منيح الوحدة تدعي يكون واحد من نصيبها؟
  ","

   إي نعم .. مو منيح !
   
   ادعي ربنا بالخير، حيث كان .. واحفظي قلبك من هذا الاستنزاف.
  
"
76858,"
   غ.س حتي لو طلبنا من ربنا إشارة وحلمنا اننا هنتجوز؟؟؟؟
  ","

   وهم.
  
"
76859,"
   حلمت يا شيخ انها بتمطر وبدعي لشخص انه يكون من نصيبي
وبليل يا شيخ كنت بقول ياحي ياقيوم برحمتك أستغيث أرني عجائب قدرتك في ان فلان يكون من نصيبي
  ","

   حديث نفس !
   
   وارحمي نفسك من هذا العذاب.
  
"
76860,"
   هكذا يشتمل الوفاء علي الصدق
اللهم اجعلنا من الأوفياء الصادقين 🌹
  ","

   الوفاء يشمل كل المكارم حقيقة.
  
"
76861,"
   جبر الخواطر اجمل ياشيخ محمد
  ","

   الوفاء أجمل صور جبر الخواطر !
  
"
76862,"
   طب والصدق ي شيخ محمد
  ","

   لا يكون وفيا إلا من كان صادقا.
  
"
76863,"
   أجملّ صِفة إنسانيه برأيك ❤️؟
  ","

   الوفاء.
  
"
76864,"
   شيخنا حضرتك ليك كتاب باسمك ؟!
  ","

   باسم أكبر نعم حياتي !
   
   ألقاكم يا ""صحبة الجنة"" 💚
  
"
76865,"
   ما احنا ياما كنا بنحنسه وهوا في الرياض ايدوله فرصته بقا😂😂
  ","

   هو أنا هنسالكم ده برضه 😅
  
"
76866,"
   واثقة أن كل حاجة حلوة هتيجي.. تفتكر اية سبب ضيق صدري حاليا
  ","

   الثقة واليقين أصل لا ينفك عن قلوبنا !
   
   الضيق والحزن العابر من طبيعة الحياة الدنيا .. المهم نعديه وما نستسلمش له.
  
"
76867,"
   اتخطبت لمدة شهر..  وفركشت من شهر ونص...  للأسف كنت حبيته...  مازال قلبي يعتصر ألما 😔😔
  ","

   الألم هياخد وقته !
   
   والأيام هتداوي .. والفرص الجاية أحسن بإذن الله ..
  
"
76868,"
   احلي حاجة يا شيخنا انك بتصورلنا الأكل وتحنسنا 😰😂💔
  ","

   لا والله مش تحنيس أد ما هو قرب منكم بس 💚💚
  
"
76869,"
   منسف وفى أمريكا !! ماشاء الله يا شيخنا😂
  ","

   ربك إذا أعطى = أدهش !
  
"
76870,"
   يا شيخ اتاكد من مشاعري تجاه خطيبي ازاي ؟خاصه واني مكنتش متقبلاه ومشيت عشان اهلي بس حبه ليا يمكن بيغيرني ..
  ","

   هتبقي تمام !
   
   سؤالك معناه إنك هتبقي تمام بإذن الله.
  
"
76871,"
   اتغديت ولا لسه 😉😃
  ","

   هتغدى منسف 😃
  
"
76872,"
   اضحك الله سنك يا حبيب  ،، العالم أصبح مرتعا للنكد حقيقة
  ","

   العالم جميل .. ما دام فيه أمثالك 💚
  
"
76873,"
   It hurts ya sheikh ... 
It hurts again , it keeps hurting and seems like it never stops hurting ... 
I moved on to be honest and forgot all the bad thoughts of telling her or any of her friends about my feelings ... 
But I hope I have a big future ahead of me .... 
If not now , then tomorrow...
  ","
  It must be so !
  
  let your pain, your beautiful pain .. takes his time ..
  
  believe me .. all these days will go .. and you will have a happy future !
  
  just keep being honest bro.
  "
76874,"
   علمتُ أنّ الفتاة التي أحبّها وأعمل لأتجهز لخطبتها لا تستطيع الإنجاب، لكن هذا الأمر لا أراه عائقًا أمامي، وأرى أنّي إن ظفرتُ بها ربحت الدنيا كلّها، فهي على خلق ودين، ومحترمة وجميلة، وفيها ركلّ الصفات التي أتمنّى أن أجدها في شريكة حياتي، وقررتُ الاستمرار والتقدّم، فهل ترى قراري صحيح؟!
  ","

   في عرف الحب = صحيح جدا.
   
   بس هل فعلا أنت بتحب ولا لأ !
   
   أنت بس اللي تقدر تقول.
  
"
76875,"
   اي الاحسن للبنت تتجوز وهى فى مرحلة الجامعة عادى؟
ولا لما تخلص كل تعليمها !! وليه
  ","

   حسب تعليمها !
   
   يعني الكليات النظرية ممكن تتجوز آخر سنة أو سنتين .. مع تأجيل الحمل لين تخلص.
   
   الكليات العملية .. خطوبة آخر سنة والزواج مع التخرج.
  
"
76876,"
   السلام عليكم يا مولانا
خطيبي(عاقدين) يمر بأزمه نفسية بسبب معامله والده له وقد بذلت ما في وسعي لاخفف عنه لكنه مستسلم للاكتئاب ماذا افعل حتي يخرج من هذه الحاله السيئه ويلتفت الي حياته ومستقبله
  ","

   انصحيه يستعين بطبيب نفسي .. مش عيب.
  
"
76877,"
   لأ ايه الضحك دا بجد..
  ","

   وده كان المقصود.
   
   يلا نرجع بأه للنكد ..
   
   أسعدكم الله جميعا.
  
"
76878,"
   ههههههههه فطست ضحك مع فقرة ما يقوله المستمعون ،، اضحك الله سنكم جميعا،، مافي في خفة دم المصاروه :)
  ","

   يا الله حيه !
  
"
76879,"
   سالخير عليكو يا فتكات منك ليها 😐
يوووه احنا فين 
ده أكونت الشيخ محمد
نهااار أبيض يا ولاااه

!!أي اللي حصل يا شيخ😂
  ","

   هههههههههه
   
   قوية.
  
"
76880,"
   لا ده الموضوع عيل خالص بقا😂😂😂😂
  ","

   الصراحة آه 🙃
  
"
76881,"
   تحس إنه بقى برنامج التهاني والسلامات بتاع المنتديات وشريط القنوات :D
  ","

   ههههههه
  
"
76882,"
   عاملى بلوك اكيد صح؟؟
  ","

   تموتوا في النكد ☹
  
"
76883,"
   يا ماما ويا بابا ويا أخواتي.  انتوا أغلى ما في حياتي ❤
  ","

   يا أصحابي يا أهلي يا خلاني .. أنا عايز آخدكوا في أحضاني
   
   هو إيه اللي بنعمله ده 😅
  
"
76884,"
   وانا بقول لنفسي قومي ذاكري يا مهزئة عندك امتحان بعد بكرة 😂😂😂
  ","

   قلتش حاجة أنا ! 🤷🏻‍♂️
  
"
76885,"
   وأحب أهدي سلامي للحجة وأحكيلها أنه الوضع تمام وأحنا بخير أبقوا تمطنونا عنكم 😁😁
  ","

   وسلامي للحاجة أم محمود .. ومحمود عامل إيه ؟
   
   وميرفت ولدت ولا لسه ؟
  
"
76886,"
   حسناء يا جمال يا عاصى هتعدى فى البانيو وهتعدى السنة دونت وررى💙💙💙
  ","

   بايو .. بايو الله يهديك.
   
   سامحيها يا حسناء.
  
"
76887,"
   هو قلب على منتدى ابو نواف وام نواف
  ","
  😂
  "
76888,"
   و انا...
 احب اقول لنفسي انتي قدها و هتقدري تجيبي المجموع اللي نفسك فيه
  ","

   أنت أقوى من المخدرات 😃
  
"
76889,"
   حاسة انه قلب علي برنامج طبخ كدا ليه 😂😂😂
  ","

   ورقة وقلم يا ست الكل واكتبي ورايا 😁
  
"
76890,"
   وانا هدير.. أحب أقول لنفسي ان انا مش زعلانه مني علي الغلطات اللي عملتها واني قوية واقدر أصلح غلطاتي ومرجعلهاش تاني واني بحبني حتي لو مفيش حد بيحبني ...وشكرا  😊
  ","

   صقفوا لهدير يا ولاد 👏
  
"
76891,"
   ياايه ياعطيه وياعبير ياسعيد انتوا اصدق ناس عرفتهم فى حياتى ربنايسعدكم يارب ونعدى كلناالامتحانات على خيريارب💜💜💜ربنايسعدك ياابوانس
  ","

   وفتحنا فرح ابن العمدة !
   
   الأسئلة كلها هنا بقت زيطة 😅
  
"
76892,"
   النقاب فيه مشكلة في امريكا ؟؟
  ","

   فيما رأيت .. فهو شبه مش موجود !
   
   عموما عباية مش مجسمة مع طرحة ساترة كافي جدا.
  
"
76893,"
   يا آلاء يا بابلي انتي وحسناء عادل مهما حصل بينا هفضل احبكوا وعمر قلبي مايشيل ذره كره من ناحيتكوا للأسف
  ","

   كلمي يا آلاء .. وأنت كمان يا حسناء ..
   
   مين تاني ؟! 😅
  
"
76894,"
   انت شخص جميل بشهادة ناس كتير اتعاملوا معاك...ربنا يزيدك من نعمه وفضله ويجبر خاطرك...سعدنا بمعرفتك 💚
  ","

   أنا يهمني فعلا اللي اتعاملوا معايا دول بجد !
   
   ربنا يسترنا بستره .. ويجعل فعلنا خيرا من قولنا، وباطننا خيرا من ظاهرنا .. ويصلح لنا الجميع.
  
"
76895,"
   لما مرة كنت عاملة عملية وممنوع أسجد أرسلت لك وقلتلي جملة رهيبة، ريحتني فعلًا..

كانت: ""السجود مش لازم عالأرض .. الأصل سجود القلب.""

الله يشفيها ويرضى عنك يا شيخ🙏
  ","
  ….
  "
76896,"
   بص بقى انا خلصت امتحانات وهترد عليا يعنى هترد😀
انا دلواقتى بصلى وانا قاعده ع كرسى ف حاله السجود لظروف مرضيه بس مش بحس براحه السجود خااالص وف مره سجدت ع الارض كان احساس تانى خاالص وراحه مفيش بعد كدا بس للاسف مش بقدر اكمل الصلاه يعنى ممكن اسجد واقوم مسلمه ع طوول 
هو انا المفروض اعمل ايه او انا مقصره
  ","

   أجرك كامل بإذن الله ..
   
   ما تقلقيش .. واصبري على نفسك ..
   
   أتم الله شفاءك على خير.
  
"
76897,"
   غير السائل... الانجليزي بقي احسن من الأول بكتير ... كان مدارس حكومية بقي فيلادلفيا 😃
  ","

   ولسه .. اصبروا علي بس 😅
  
"
76898,"
   خطيبتى سابتنى .. ساْبتنى لاْنى مجهول نسب والله العظيم سابتنى بطريقه تقطع القلب واْهانتنى وفضحتنى قدام الناس الحمد الله اْنا راضى بس مفتكريش بنت ترضى بيا اْلا لو شبهى
  ","

   حبيبي !
   
   مين فينا بيختار نسبه .. مين فينا بيختار أي حاجة اتولد فيها ..
   
   إنما يرفعك عملك الصالح وقربك من ربك.
   
   احمد ربنا إنه نجاك من واحدة زيها .. وبإذن الله تجد الطيبة التي تقر بها عينك.
  
"
76899,"
   She liked me , I didn't respond ...
And somehow I began to have good feelings about her , 
Once, she got engaged 🙂
  ","
  forget every thing bro.
  
  you can do it !
  
  actually, she wasn't for you.
  "
76900,"
   طب اعمل ايه عشان يرجع انا بدعي و بصلي ان يرجع و كمان ربنا مش بتكرهني فيه ده بالعكس بيحببني فيه اكتر و اكتر
  ","

   محتاجة طبيبة نفسية !
   
   ربنا مش بيحببك .. أنت اللي ضعيفة ..
   
   غلّي نفسك يا ماما .. وخلي لحياتك ووجودك قيمة.
   
   وكونك تسألي سؤال زي بتاع العمل ده أصلا = يبقى هو محظوظ إنه بعد عنك.
  
"
76901,"
   كنت ماشيةانا وخطبيبي وكان معانا شنط فانا اديته الشنط التقيلة عشان يشيلها لقيته بيقولي انتي بتديني التقيل استغربت مش هو الراجل يعني اقوي مني ويستحمل عني الموقف دا بيدل علي في شخصيته ولا اكبر دماغي واعديها
  ","

   لو بهزار = طنشي.
   
   لو قاصد وتكررت مواقف وشواهد تدل على طبع معين متعلق بالنقطة دي كقلة المروءة أو عدم تحمل المسؤولية = يبقى لازم وقفة.
  
"
76902,"
   هو انا لو عملت عمل لحد بحبه ان يرجع ليا حرام؟
  ","

   كفر.
  
"
76903,"
   يا شيخ إي علاج الشوق الله يوفقك يا رب؟
  ","

   ناكل كويس .. وننام كويس ..
   
   (إجابة وقت جوع).
  
"
76904,"
   هل يجوز ان أدعو اللي ان يرزقني الزواج من شخص يتسم بالخلق والدين حتي وان لم يكن يعلم عني شئ؟؟
  ","

   استنزاف !
   
   ادعي ربنا بالخير .. حيث كان.
  
"
76905,"
   ما هو أفضل شيء تعلمته من والديك؟
  ","

   حب الخير للناس !
   
   لا حرمتهما.
  
"
76906,"
   وفيتم وكفيتم ..
  ","

   جبر الله خاطر الكرام جميعا الذين وصلني هنا حديث قلوبهم فعلا .. ومن أجل أمثالكم بعد ما نرجوه عند الله بنستمر هنا وبنلاقي مبرر للجهد والوقت !
   
   أنا جاوبت السؤال ده لأمور:
   
   1) مثال بسيط للتنمر اللي بتشوفه على السوشيال.
   
   2) درس إننا نتعلم ونعلم بيوتنا وأولادنا نحترم مساحات الناس ونلتمس لهم العذر .. وما نعيش دور الضحية والمظلومية بناء على وهم !
   
   3) نفهم إن فيه فرق بين العشم وبين الوقاحة وقلة الأدب .. وهي شعرة بسيطة اللي بتفصل بينهما !
   
   4) الصبر على أذى الناس حتى لو لم يكن لك غرض إلا إفادتهم قدر ما تستطيع.
   
   5) وده درس لي أنا كمحمد .. لا تهتز لكلمة مهما كانت، ما دمت تشهد الله على نيتك.
   
   شكرا لكل الكرام هنا .. لا حرمت بركة صحبتكم، في الدارين.
  
"
76907,"
   منك لله ي شيخ 
حسبي الله ونعم الوكيل فيك 
عشان بعد كدا متبقاش ترد عليا
  ","

   هسيب المتابعين يشوفوا عينة من الأخلاق والتربية !
   
   مش هرد بكلمة واحدة.
  
"
76908,"
   الذنوب كثيره ياشيخ. 😭
  ","

   ورحمة الله وسعت كل شيء !
   
   إن صدقنا التوبة له.
  
"
76909,"
   ‏- كلمة قلتها وندمت عليها؟
  ","

   أحسب أني -بمنة الله- راضيا عن كل شيء .. موجعه ومفرحه !
   
   لم أعد أعرف الندم .. إلا فيما أرجو صلاحه بيني وبين الله.
  
"
76910,"
   وانا والله يابنتي يلا الحمد الله اهم حاجه الصلاه😏
  ","

   والجمال جمال الروح 😅
  
"
76911,"
   للمره الألف مليون وواحد 😂🙄رابعه بشري أي حد أتقدم لحد دلوقت بنرفض بسبب التوقيت بس، انا مش عايزه اتجوز قبل ما اخلص امتياز عشان دراستي ومش حابه الخطوبه تزيد عن سنتين ف أي حد بيتقدم  بنفرض الموضوع من بابه عشان التوقيت بس بعيدا عن الشخص مناسب او لا فهل ده غلط ع اعتبار ان ده رزق والمفروض يكون الرفض للشخص
  ","

   ده قرارك واختيارك بناء على ظروفك .. مفيش مشكلة.
  
"
76912,"
   متابعاك من أيام ما كان بيجيلك لايك واحد وبرضو عمرك ما عبرتني :)
  ","

   مرحب بالمحاربين القدامى ⚔
  
"
76913,"
   شيخ محمد اعزك الله
انا علوم كميا وكله بيحبطني ويقولي مش هتلاقي شغل ولا هتعملي اي حاجه ف حياتك
انا بحب مجالskin products جدا ونفسي اشتغل فيه اوي 
انا مش عارفه آخد خطوه ف حياتي ابدا حاسه ان عمري بيضيع هباء كدا 
انا رايحه 2 علوم يعني هكمل 20 سنه 
انصحني نصيحه هتنصحها ل بنتك عائشه وهي ف عمري
  ","

   اتجدعني وخلصي كليتك .. وبإذن الله هتلاقي شغل كويس في المجال اللي بتحبيه.
   
   اشتغلي على نفسك كويس في المرحلة دي جنب الكلية .. كورسات وتدريب.
  
"
76914,"
   لو حد بيعايرني بغلط ""مش كبير ""عملته زمان وكل ما يشوف حد يعرفني أو ميعرفنيش يقوله اتعامل معاه ازاي ؟
  ","

   تطنشه .. تماما !
   
   مريض .. ربنا يشفيه.
  
"
76915,"
   قرينا فاتحه بقالنا شهرين وافقت عليه عشان أخلاقه المتعارف عليها لما بيجي بنقعد لوحدنا شويه بدأ يقرب ليا واحنا لوحدنا بشكل مش كويس ويغضب ربنا ومنعته والله يا شيخنا وأخدت موقف اعتذر وقال مش هتتكرر اديله فرصه ولا مكملش..اعرف أهلي ولا لا!
  ","

   صلاته ؟
   
   تدينه ؟
   
   أخلاقه بصفة عامة ؟
  
"
76916,"
   ياشيخنا كل عام وحضرتك بخير
انا ابن خالتى يصغرنى بتسع سنين ويعتبر ولد على يدى وبينا علاقة كويسة و فى هزار دائما هل فيه حرج اذا تطاولت ايدينا فى الهزار باليد وع اعتبار انى اسلم عليه باليد
  ","

   ابن خالتك ده يقدر يتجوزك ويجيب منك عيال !
   
   الزمي شرع ربنا.
  
"
76917,"
   أثقلتني الهموم
  ","

   في السجود تخفف تام !
  
"
76918,"
   نفسي حضرتك ترد عليا المرة دي.. خطيبي تركني لاسباب غير منطقية.. محتاجة تدعيلي ان ربنا يربط على قلبي لاني للاسف اتعلقت بيه وحالتي ليست بخير💔
  ","

   هتكوني بخير .. بكل خير، بإذن الله ..
   
   محدش يقدر يلومك في اللي حصل !
   
   ابتلاء .. وتجربة هتتعلمي منها كتير ..
   
   الحزن هياخد وقته ويرحل .. مفيش حاجة بتفضل على حالها، أبشري.
  
"
76919,"
   ليه مش بترد علي أسئلتي محتاجه حد ينصحني
  ","

   هدعيلك .. وللجميع.
   
   --------------------------------------
   
   ألقاكم يا صحبة الجنة 💚
  
"
76920,"
   انا بقيت شايفة اني لو اتجوزت وخلفت في مصر هبقي بظلم ولادي وشايفه كل حاجه مش مناسبة ابدا لتربية طفل وانا في فترة اختيار الزوج دلوقتي وكل مايتقدم حد بتردد وبرفض بسبب كده أعمل ايه
  ","

   كل بلاد الدنيا فيها تحديات !
   
   اعملي اللي عليك في الاختيار .. ثم في التربية ..
   
   ودعي عنك هذه النظرة السوداوية.
  
"
76921,"
   طب لو البنت فعلا طيبه و ممكن تكون مش دي امها اوي بس القكرة ان قوة امها و شارستها مش بتسبها .. عايزه تفضل مسيطره عليها .. عايزه تعرف كله حاجه عننا -مخطوبين -
  ","

   تعمل حدودها من الوقت !
   
   ما تقولش كل حاجة .. تتحرر من سيطرتها بأدب وحسم ..
   
   وتمشي أموركم بإذن الله.
  
"
76922,"
   سألت حضرتك قبل كده اني مش مرتاحه لخطيبي ونصحتني وقولتي توكلي علي الله واكتبي الكتاب كتبه من فتره والحمدلله كثيراً حقيقي وفرحا قريب ربنا يجعله في ميزان حسناتك ونصيحتك فرقت معايا كتير
  ","

   الله يسعدك ويجبر خاطرك !
   
   (طبعا ده مش حكم عام للجميع .. أكيد نصيحتي كانت بناء على معطيات خاصة بحالتها).
   
   اللهم احفظ المسلمين وسددهم لرضاك يا رب العالمين.
  
"
76923,"
   هو لازم البنت تطلع تعامل خطيبها او جوزها زي ما بتشوف امها بتعامل ابوها ولا لا .. غشان انا خايف من النقطه ديه
  ","

   مش لازم !
   
   بس غالبا بيكون فيه تأثر ..
   
   حكمتك بأه تقدر تقيّم وتقوّم.
  
"
76924,"
   من الأماكن اللي بلجأ لها وقت الضيق المفضلة بتاعت حضرتك💚
  ","

   الله يديمها نعمة.
  
"
76925,"
   لو اتقدمت لبنت و طلبت تقعد معليا تانى معناه ايه؟
  ","

   معناه حقها !
   
   وحقك توافق أو ترفض.
  
"
76926,"
   الله اكبر اللهم لك الحمد والشكر حاضر يادكتور علي راسي وفي عينيا الحمد لله انا عيطت والله في ميزان حسناتك
  ","

   بل هي حسنات الراحلة !
   
   اللهم جمعا في ظل عرشك.
  
"
76927,"
   خطبت صالونات بنت محترمة وبينا توافق كبير جدا وبدأت احبها وتحبني لكن الاهل عندي شايفين ان امها شخصيتها قوية وبيقولوا ان البنت هتطلع تحب السيطرة لكن بالعكس البنت شخصيتها كويسة لكن مش شايفها مسيطرة وكل حاجه بينا بالنقاش والتفاهم واغلب الاوقات بتقتنع برائي،اغير وجهه نظر اهلي ازاي ؟
  ","

   مش مهم تغيرها !
   
   طنش .. واتبسط ما دمت سعيدا مع خطيبتك.
  
"
76928,"
   وانا واحدة عندها امتحان بكرا.. وشايفة ان الست ملهاش غير بيتها وجوزهاا 😂😂😂🤭🤭
  ","

   سيما لو رجل أعمال 😅
  
"
76929,"
   صباح الخير يا حاج محمد 😀😍
  ","

   صباح النور يا حاج 🙃
  
"
76930,"
   شيخ محمد أنا خطيبى رجل أعمال وطيب ومتدين والناس تشهد بأخلاقه المشكله كثره العدوات عنده وثانياً أخوه وحش جدآ ولكنه علاقته بيه سطحية وهعيشنى فى بيت كبير مع والده وأمه وهما ناس محترمه وهيعملى حراسة وعيشه حلوه ايه رأيك؟
  ","

   لو مش هتوافقي = سيبي رقم تليفونه 😁
  
"
76931,"
   بسبب اهمال اهله و تصرفاتهم رغم القرب الكبير بينا ف الاماكن  وتجاهله ليا خاصه انه مغترب اهله رقم واحد و عارفين عننا كل كل حاجه
  ","

   طيب وإيه اتغير يخليك توافقي أو تفكري تاني ؟
  
"
76932,"
   قلبى بحترق يا مولاانا خطيبى مش عارف ينسى اللى كان خاطبها طيب جالى من الاول لييه
  ","

   ما تكمليش .. مش دورك تنسيه.
  
"
76933,"
   اتخطبنا اربع شهور وسيبته و هو متمسكش بيا و بعدها بكام شهر خطب و انفصل ده خلال سنه و دلوقت عاوز نرجع و بيكلم اهلي انا خايفه ارجع لنفس كل حاجه رأي حضرتك
  ","

   سيبتيه ليه ؟!
  
"
76934,"
   من كل قلبى بدعيلك ربنا يرزقك سعادة الدارين ويجازيك خير جزاء
  ","

   يا رب .. يا رب .. يا رب ..
  
"
76935,"
   100
  ","

   لو تقصدي دي = فهي أسلمت فعلا ونطقت الشهادة على يدي ولله المنة.
   
   اتوصي بها جدا .. وادعميها ..
   
   هي محتاجة صحبة صالحة الأيام دي.
   
   وريها الإجابة وأقرئيها سلامي ودعائي.
   
   (إياك إياك إياك تكشفي أمرها أو تعرفي حد غيرك الوقت .. أنا عرفتك عشان لي فترة نفسي ألاقي بنت قريبة منها تدعمها وتساعدها).
  
"
76936,"
   لو حد معرفوش بعت انه عاوز رقم والدى والعنوان عشان عاوز يتقدم من غير اى تجاوز فى الكلام ورديت عليه ومحصلش أى كلام تانى وهو متقدمش انا كده قللت من نفسي لما رديت ؟
  ","

   لا أبدا.
   
   انسي
  
"
76937,"
   المرة العشرين ومش هيأس ...
اتقدملي شخص كويس وارتحت له ووافقت واتفقوا علي كل حاجه 
برتاح معاه ف الكلام وهو موجود ولما يمشي بحس اني اتغيرت وبدأت اركز في تفاصيل جسمه لأنه تخين 
بس فعلا هو ادب واخلاق وتدين والتزام وعيله وكل حاجه 
لكن ماديا يدووبك ع الأد بس راضية الحمد لله .
فكرة اني بغير رأيي دي مخوفاني
  ","

   عادي .. شجعيه يعمل رجيم ويلعب رياضة !
   
   مش هتلاقي حد كامل.
  
"
76938,"
   انا فعلا بتعالج. الحمدلله
  ","

   تمام جدا !
   
   الله يعافيك ويحفظك.
  
"
76939,"
   100
  ","

   ولا حاجة .. أحسني معاملتها واتوصي بها.
  
"
76940,"
   ربنا يباركلك يا شيخ انا متابعاك من حوالى سنتين ومفاهيم كتيرة اتغيرت عندى 
بقيت دائما بلحق نفسي من اى ذنب 💙
غلى نفسك ده بقي شعار عندى
  ","

   الله يسعدك ويثبتك.
  
"
76941,"
   لو معمولي حظر ع الاسك وعايزه ارجع اتابع تاني اعمل ايه 😇
  ","

   مفيش حظر !
   
   ثم الحظر لا يمنع من المتابعة .. يمنع من وصول الأسئلة فقط.
  
"
76942,"
   مرضها الحب ربنا يتولاها ويتولانا
  ","

   ما تظلموش الحب !
   
   ده مرض .. مش حب.
  
"
76943,"
   غ .س 
واعمل ايه عشان ميكونش عليا ذنب او اكفر عنه ازاي
  ","

   1) تقطع التواصل فورا.
   
   2) تستغفر عما مضى.
   
   3) يا يتقدم في حلال .. يا بُعد للأبد.
  
"
76944,"
   اتخطبنا شهر ثم تركنى عام رجع اتخطبنا ٨ اشهر وتركنى تانى ...طول الفترة دى بتصدق عنه ومازلت ...هل ده خطا ؟اكمل ؟
  ","

   ده مرض يا بنتي !
   
   مرض عندك أنت محتاجة تتعالجي منه.
  
"
76945,"
   طب الحمد لله ي شيخ ريحتني انا من ساعة م بعدت حسيت نفسي بقيت قريبة من ربنا وربنا راضي عني 
محدش يستاهل اغضب ربنا عشانه
  ","
  "" محدش يستاهل أغضب ربنا عشانه "".
  
  لو صارت شعار حياتنا = لذقنا حقيقة الأنس.
  "
76946,"
   طب لو هو مش خطيبي ،بس كان في وعد م بينا
ومرة واحده لقيت نفسي مش عايزه اكمل بطلت احبه..وهو أتأثر من بعدي،عليا ذنب؟
  ","

   الذنب كان في استمرارك بعلاقة كهذه !
  
"
76947,"
   انا لو سبت خطيبي لاسباب معينه وهو اتاثر من بعدي هل انا هشيل ذنبه !
  ","

   ما دامت أسباب حقيقية، لا تستطيعين معها الإكمال بعد محاولات الإصلاح أو التعايش = لا طبعا.
  
"
76948,"
   هل أنت ناضج أم غير ناضج بالنظر لسنك الآن؟
  ","

   مالك يا آسك !
  
"
76949,"
   كل سنه وانت طيب يا شيخ❤
  ","

   وأنت جميعا طيبين، وبنعمة وسعادة وعافية ورضا.
   
   ألقاكم يا صحبة الجنة 💚
  
"
76950,"
   اي مكان حضرتك بتكون فيه ربنا يحفظك فيه يارب أهم حاجه عندي هي سعاده حضرتك سعادتك وبس والله
  ","

   الله يسعدنا جميعا .. برضاه.
  
"
76951,"
   مش كفاية على امريكا كدا يا شيخ محمد؟ 
السعودية ومصر مضلمين من زمان.
  ","

   الله يجبر خاطرك.
   
   ادعيلي ..
  
"
76952,"
   حبني من ع الاسك زي م قال وقالي نتعرف سنة سنتين ع م اخلص دراستي واتقدم كلمته شهر وحسيت ربنا غضبان عليا وان ده غلط بعذت وغليت وعفيت نفسي وقولت لو خير هيرجعلي عملت بلوك غ كل حتة بس قبلها قالي انك غلطي فيا ومحملني ذنبه هل كدة انا غلطت وعملت حاجة غلط ي شيخ؟
نفسي ترد عليا ع إحساس الذنب ده مموتني والله
  ","

   فوقي يا ماما !
   
   كلمة بتتقال عشان يوصل منك للي عايزه بس.
   
   الذنب الحقيقي هو ما كان منك في حق الله .. وكان لازم تبعدي وتتوبي .. وبس.
  
"
76953,"
   ياربي انا تعبت من المحايله ان حضرتك ترد
  ","

   محدش يستاهل منك تحايليه !
   
   حتى لو محتاجة إجابة.
   
   يمكن ما شفتش .. يمكن مش عارف .. يمكن أفضل السكوت ..
   
   الجئي لباب الله ولا عليك من أسباب البشر.
   
   (ده درس عام مش لمجرد الآسك).
  
"
76954,"
   ياشيخ حبيت واحد شكله حلو جدا جدا وحسيت اني بقيت مفتونة بيه وكل شوية ابص لصوره هو قال انه بيحبنى واتكلمت معاه كذا يوم ع السوشيال كنت عاوزه اعرفه اكتر بس هو بدأ يتكلم فى كلام غلط وبعدها عرفت انه قايل لواحده كمان غيرى انه بيحبها وواجهته بس انكر وانا مش عارفه ابعد حاسه انى مفتونه بيه
  ","

   بدون نرفزة !
   
   عارفة كلامك ده معناه إيه ؟!
   
   أكيد عارفة.
   
   غلّي نفسك .. وخافي ربك .. وحافظي على كرامتك.
   
   بلوك .. وابتعدي للأبد .. وابقي غضي بصرك ما دمت ضعيفة ساذجة هكذا.
  
"
76955,"
   عارف يا شيخ انا عمري مسألتك ومردتش عليا ديما بتفرحني ربنا يجزيك خير يا رب🍃
  ","

   أرزاق !
  
"
76956,"
   وأمريكا ؟
  ","

   قل يا رب.
  
"
76957,"
   يا شيخ اي اسباب السعاده
  ","

   كلها تبدأ من باب القرب من الله.
  
"
76958,"
   شيخ انت مصري ولا من الرياض ؟
  ","

   مصري المولد .. نجدي المقام.
  
"
76959,"
   هو غلط لما يبقى شرط للي اتخطبله ان لما نتجوز يخدني مكان ما هو يبقى موجود؟؟
هو كان شغال في السعودية و بينزل كل كام سنه فتره بسيطه و اول ما جه قال انا هاخد مراتي معايا عشان مش بعرف انزل و عند الاتفاق قعد يقول على حسب و ممكن معرفش و مش بايدي و زعل اني حطاه شرط أساسي... انا غلطت يا شيخ ؟💔
  ","

   إياك توافقي على موضوع البعد ده !
   
   هو أنا عاذره طبعا عشان الظروف هناك الوقت عاملة ازاي .. لكن نظام زواج شهر كل سنة ده = دمار.
  
"
76960,"
   رفيقتي كانت بتحب ابن عمها المتزوج وهو بيحبها .. لما راحت زيارة لعندو هي واهلها شافت بناتو وغارت من زوجتو وهي بتحاكيه .. قالتلي ما كنت قادرة اطلع بوجههم وحسيت حالي غريبة .. هي المفروض تعمل ايه ؟ 
لو سمحت رد عليي .. انا خايفة عليها كتير😔
  ","

   معدتش تدخل بيتهم أبدا !
   
   وتحترم نفسها وتبعد عنه للأبد.
   
   لو بيحبها = ما اتجوزهاش ليه ؟!
   
   حصلت مشاكل مثلا ومقدروش ؟!
   
   يبقى لازم يبعدوا .. لا ترضى لنفسها دور الخيانة.
  
"
76961,"
   بعد مجربت الحرية وانا لبساه وعرفت فضله ازاي اقلعه بسهولة كدا 💔😞
  ","

   ما تخيضيش معارك تستنزفك .. وأنت لسه مش أدها !
   
   فيه أبواب كتير للطاعة متاحة استغليها.
  
"
76962,"
   ما نكون عاقدين ويسيبني عشان سبب انه بيكلم واحده أكبر منه بعشر سنين وفارضها عليا وطلقني عشان بقوله حرام وجيت قدام المأذون اتمسكت بيه وهو منصفنيش ده يبقي ايه ؟دي مظلمه ؟ أنا مش قادره اعدي اني كنت هينه كده زائد مش قادره اسامحه وبدعي عليه  بس أوقات بحن جدا جدا بقاوم نفسي بس خايفه أضعف
  ","

   احمدي ربنا .. نجاك ولطف بك.
  
"
76963,"
   ياا شيخ هاترد ولا اقوم اعمل السلطه اللي عاناكلها مع السمك المشوي والرز الابيض😏😏😌
  ","

   قومي عما آكل الساندوتش ده 😏
   
   (معدتش هسمح لحد يغرغر بي في موضوع الأكل ده .. كفاية اللي كنتم بتعملوه معايا في الرياض).
  
"
76964,"
   انا اتطلقت من سنتين ومازلت اقول اللهم أجرني في مصيبتي واخلفلي خيرا منها
عادي ولا مفروض بس وقت الحزن؟
  ","

   عادي جدا !
   
   عوضك الله خيرا.
  
"
76965,"
   المستوي الاجتماعي والتعليمي والمادي لازم يكون فيه توافق بين اتنين هيتخطبوا ويتجوزوا عشان يبقوا مرتاحين في حياتهم وتجنبا لكتير من المشاكل ولا دي خرافه وكلام فاضي؟!
  ","

   الأصل التوافق.
  
"
76966,"
   انتقبت من اسبوع بعد معاناة مع ماما انها توافق ولما اهلي زارونا ف العيد محدش قال كلمة كويسة وكله عمل ضغط عليها لحد مقلعتهولي وسط العيلة كلها وكسرت قلبي وقالتلي مش هروح الامتحان حتي لو لزم الامر انا مش عارفة اتصرف ازاي مقهورة جدا
  ","

   بلاش نقاب الوقت.
   
   الزمي حجابك وطاعاتك وبس.
  
"
76967,"
   يا شيخنا انا محتاجه اعرف ضرورى ازاي ربنا هيعوضنا عن فقد الامور الل كانت بالنسبالنا محور حياتنا ومحلمناش بعد فقدها باي حاجه تانيه !!
  ","

   طول محنا واقفين نستنى ازاي .. مش هيحصل !
   
   لازم الحياة تستمر بحسن الظن والرضا.
  
"
76968,"
   بيصلي اكيد وبار بأهله و اخلاقة كويسة وكويس معايا جدا 
بس مش قادر يحافظ على ضوابط الخطوبة ابدا
  ","

   خوفيه دايما بالله .. وقوليله سيب كل حاجة لوقتها .. وما تتجاوبيش معاه، إياك.
   
   وبس.
  
"
76969,"
   طيب حضرتك بترد على اساس ايه !؟ 
بسأل والله عادي مش قصدي تهكم او اعتراض ربنا يعينك 💎
  ","

   اللي بلحق أشوفه وإجابته حاضرة !
  
"
76970,"
   لو متقدملي شخص عيبه الوحيد التدخين ولما قعدت معاه هو شخص كويس جدا و قال انه ناوي يبطل .. و أنا بالنسبالي موضوع التدخين ده كان مرفوض تماما.. ف مش عارفة أقرر بصراحة خصوصا ان أهله كمان ناس محترمين جدا
  ","

   القرار قرارك !
   
   ومش ملومة في القبول (لو هتتعايشي) أو الرفض (لو مش هتقدري).
  
"
76971,"
   خطيبى مش بيحافظ على الضوابط الشرعية للخطبة
  ","

   بيصلي ؟
  
"
76972,"
   طيب لو العكس
لو واحد أعترف لى وطلب العنوان وكدة؟!
  ","

   لو ظروفه تسمح فعلا = أعطيه رقم والدك بعد ما تعرفيه.
   
   وبس .. بس يعني بس لين نشوف هيعمل إيه.
  
"
76973,"
   ومنين يجينا الخصام؟.. ومنين يجينا البعاد؟
واحنا بين قلوبنا.. كل لحظه ميعاد
  ","

   وبشتاقلك .. صحيح لكن .. ولا عمرك وحشتيني 😌
  
"
76974,"
   رد ع كل الاساله يا شيخ الله يرضي عنك
  ","

   مستحيل !
   
   سامحني .. الساعة بييجي فيها أكتر من 300 سؤال.
  
"
76975,"
   بس لو أنا شاب مش معايا فلوس مقدرش احب علشان مش هقدر على تكلفة الزواج 😔؟
  ","

   عين العقل.
   
   تعفف .. حتى يجعل الله لك بمنه مخرجا ..
  
"
76976,"
   يا شيخ استحلفتك بالله ترد عليا مره بقا
انا من بنها و عاوزه كتاب صحبة الجنة و ياريت لو حضرتك منزله ع النت تبعتلي اللينك
  ","

   https://m.facebook.com/story.php?story_fbid=2171934099553090&id=100002095644279&sfnsn=mo
  
"
76977,"
   انا الانسر بتاعتك ي شيخ بتريحني نفسيا جدا الله يحبك ي شيخ يارب
  ","

   الله يديمها نعمة.
  
"
76978,"
   أنا دلوقتي حاليا طالب في كليه هندسه في الفرقه الثانيه وفيه مهندسه معي في نفس الفرقه معجب بها واريد ان اتعرف عليها ولاكن في إطار رسمي ولاكن أنا مازلت طالب ولا استطيع حاليا أنا اتقدم لها واريد أنا اخبرها بمشاعري واخاف علي ما اتخرج من الكليه واتقدم لها تكون اتخطبت لاحد غيري ماذا افعل ??
  ","

   تركز في دراستك .. وتغض بصرك .. وتركن الزاوية دي كلها تماما الوقت.
  
"
76979,"
   هل يلزم الحب المال ؟
  ","

   المال لا يصنع الحب !
   
   لكنه ينقل الحب لمستويات عديدة من السعادة.
  
"
76980,"
   ليه الانسان بيعاند نفسه دايما ويبعد؟!
  ","

   عشان البعد أحيانا بيكون سبيله للحفاظ على ما تبقى من نفسه !
  
"
76981,"
   اعجبت باحدهم واثرت اطار الصداقه بيننا عندما سئلني عن ماهية مشاعري ورضيت بهذا 
ولكن ضاق صدري عندما علمت انه ارتبط باخري 
نصيحة يا شيخنا
  ","

   ابتعدي .. للأبد.
  
"
76982,"
   ياشيخ مهما بعدت عن ذنبي أسابيع وشهور بيكون مصيري أرجعله تانى تعبت وخايفه اموت وربنا مش راضي عنى أنا كل أما أرجع لربنا بقربله كتير وبدعي كتير وفجأة تحصل الانتكاسة بسبب الذنب ده
  ","

   المهم لا تيأس من العودة !
   
   ما دمت حيا.
  
"
76983,"
   متي وأين ولدت
  ","

   ولدت في رحم السجود والدعوات .. وفرحة النعم والصبر على الابتلاءات.
  
"
76984,"
   - ماذا بين قلبك وعقلك ؟
  ","

   سلام.
  
"
76985,"
   ادعو لي بالرضا والجنة
  ","

   يا رب جميعا ..
   
   يلا تصبحوا على خير يا ولاد ..
   
   ونستأنف من الغد سابق عهدنا بإذن الله ..
   
   أتم الله علينا النعمة .. سدد العمل، وعفا عن الزلل .. آمين.
   
   ألقاكم يا صحبة الجنة 💚
  
"
76986,"
   ده السؤال السبعتلاف اللي ما يردش عليه ؟ لأ عاملي بلوك فعلا انتم مش بتكدبوا 😂
  ","
  7001
  
  يا كداب 😛
  "
76987,"
   يعني ايام عادية متردش عليا 😐 رمضان متردش عليا 😐 الناس كلها اترجحت الا انا دوخت ووقعت و مردتش عليا 😐😂 ايه يا شيخ ، كل سنة وانت طيب 👋
  ","

   وأنتم طيبين 😅
  
"
76988,"
   لا عشان حضرتك مبتردش وانا محتاجه اجابتك جدا ياشيخ الله يسعدك
  ","

   يا رب موبايلك يهنج ☹
  
"
76989,"
   حزينه بشكل لا يوصف والله
  ","

   صرف الله عنك وشرح صدرك ..
  
"
76990,"
   صباح الفل ياشيخ
  ","

   صباح الرضا ..
  
"
76991,"
   سامحني يا عمو محمد
  ","

   سامحتك كتير ..
  
"
76992,"
   يااخي انت عسل والله رديت عليا اربع مرات
  ","

   لسه جاي تكتشف الوقت ! 🥺
  
"
76993,"
   نستغل بقي الناس النايمة😂
كل عام وأنت مجبور الخاطر من ربنا 
كل عام وأنت بتقرب من الجنة وبتبعد عن النار وجميع من تحب..🌸
  ","

   جميعا يا رب ..
  
"
76994,"
   نفسي في كفتة و مكرونة
  ","

   أنا كنت معزوم على ده النهاردة 😁
   
   (خروف محشي).
   
   أكلة عراقية تدوخ.
  
"
76995,"
   عندي اسئله معكننه عليا  حبتين بس اجلتها لبعد المراجيح يلا مش مهم
  ","

   بكرة النكد بكرة 😃
  
"
76996,"
   احنا سابقين امريكا ب6 ساعات😂😂👊💃💃
  ","

   بالضبط .. ده حسب توقيتهم الصيفي.
  
"
76997,"
   اول مرة افتح اسك فيصادف ان حضرتك فاتح😂😂
  ","

   عيد بأه .. كل سنة وأنتم طيبين.
  
"
76998,"
   وخلف باب الجنه للاحلام المبتسره ... براح💙
  ","

   نعم ..
  
"
76999,"
   ربنا يبارك ف حضرتك يارب و ف اولاد حضرتك ويسعدك دنيا واخره.. ويرزقك ويرزقنا الجنه برحمته وكرمه وفضله الواسع.. انه ع كل شئ قدير❤️🌸
  ","

   اللهم صحبة.
  
"
77000,"
   ضحكت جدًا والله.. 
أنا اسف! ده جبر خاطر إلهي والله أنا فيه بشكل عام من أول إمبارح واكتمل بردود حضرتك عليا.. 
أصل إنت متعرفش أنا بحب حضرتك قد إيه.. 
هكتفي لحد هنا. :))
شكرًا لردود حضرتك والله. ❤
  ","
  💚💚
  "
77001,"
   الله يعطيك الصحة والعافية ويعلمك ما لم تعلم وينفعك بما تعلم ❤️
  ","

   الله يسعدك ..
   
   اللهم آمين.
  
"
77002,"
   طيب إيه الفرق كده بين اليقين وادعاءه اللي حضرتك ذكرته؟ 
أنا فهمت إن اليقين برضا تام مهما كان التدبير، والإدعاء تذمر إذا كان عكس الهوى؟ 
صح ولا...؟
  ","

   صح جدا.
   
   وكفاية كده عشان بينقوا عليك 😁
  
"
77003,"
   هي الساعه كام عندك معلش فضول مش اكتر
  ","
  11:59 pm.
  "
77004,"
   احلامنا المستحيله في الجنه هتشوف النور؟؟
  ","

   كل الأحلام في الجنة = واقع !
  
"
77005,"
   ف الدنيا؟؟
  ","

   مش شرط !
   
   بس غالبا آه .. ربنا حكيم.
  
"
77006,"
   عوض جميل وجبران للخواطر ❤❤
  ","

   المهم ما نستعجلش !
   
   وما نحاولش بقصور نظرنا نفرض على ربنا -حاشاه- سيناريو بعينه، ادعاء لليقين.
  
"
77007,"
   دامت حياتك كاسمك !
عطرا .. و نوراً .. 
الرياض
10 رمضان
أبهجتني و أسعدت قلبي ❤
زادك الله من فضله و كرمه و رضاه و جمعنا و إياكم و صحبة الجنة في الفردوس الأعلى آمين ❤
  ","

   الحمد لله .. رب ينفعك به، اللهم آمين.
   
   سلامي لأبي خديجة.
  
"
77008,"
   هو آخر الصبر إيه ياشيخ محمد؟ 💔
  ","

   عوض جميل !
  
"
77009,"
   انت سلفي يا شيخ ؟
  ","

   مسلم .. وبس.
  
"
77010,"
   مدرسه الحياه أقسى وأفضل مُعلم للخبرات
  ","
  👍
  "
77011,"
   النت سريع في امريكا😅
  ","

   زي الرياض !
  
"
77012,"
   ماشاء الله ربنا يحميك ويبارك فيك 😍🌹🌹
  ","
  💚💚
  "
77013,"
   اعطنى من الخبرة القليل ى شيخنا؟
  ","

   معاك حاجة تشيل ؟! 😁
  
"
77014,"
   عندك اولاد ياشيخ؟
  ","

   أنس - رقية - عائشة
   
   الله يحفظهم ويصنعهم ويجعلهم قرة عين .. في الدارين.
  
"
77015,"
   ايه ده! عسل وكريز؟ 👀❤
  ","
  😍
  "
77016,"
   ممكن دوري ف المراجيح طاه ؟
  ","

   يلا إلحق .. عشان هنقفل خلاص.
  
"
77017,"
   انت في امريكا يا شيخ
  ","

   تاخد بتاع من ده ؟! 🍒
  
"
77018,"
   هل تتواصل بسهولة مع الجنس الآخر؟
  ","

   أنا فلاح يا آسك !
   
   إياكش تكون فاكر أمريكا غيرتني .. تتجرأ وتسأل سؤال زي ده ..
   
   لا .. علاولة 😌
   
   ربنا يحفظنا.
  
"
77019,"
   اللي عايز يخرج يعمل ايه 😂
  ","

   يقوم يكمل نوم ..
   
   تصبحوا على خير يا ولاد.
   
   بكرة آخر يوم في المراجيح بإذن الله، ونعود لوضعنا الطبيعي 💚
  
"
77020,"
   ممكن واتس حضرتك ي شيخنا لو سمحت؟
  ","

   أدام الناس كده !
  
"
77021,"
   طيب واللى بيتمنى حاجة زي زواج من شخص معين وبيدعي بكدة بس ربنا سبحانه لم يستجب واختار لنا شخص آخر ده ايه!!!!
  ","

   ده الخير.
  
"
77022,"
   وبعدين😔
  ","

   هنفخها 😂
   
   رب يحفظهم ويبارك فيهم وينبتهم نباتا حسنا.
  
"
77023,"
   لحقت تتحجز😢 طب زكتة صلاة العيد😅
  ","

   يرضيك أمشي بدون زكتة ؟!
   
   أنا ما يرضينيش.
  
"
77024,"
   أنا هستغل رضاك عليا في الرد وهطلب منك تدعي لأمي بالشفا بس.. 
مش لازم ترد والله يا مولانا، يكفي تدعي.
  ","

   أبشر حبيبي حاضر ..
   
   لا بأس عليها .. طهور.
  
"
77025,"
   شيخ خضرتك رديت على الأخ شريف ده كده ٣ مرات في يوم واحد وأنا ولا مرة 😑
  ","

   عشان هو أخ 😬
  
"
77026,"
   اتاقملت ازاي مع النوم ي شيخ اول م وصلت أمريكا 🤔
والساعات ف فرق بينها كدا
  ","

   ما تقلقش عليا في موضوع النوم ده 😅
  
"
77027,"
   ي مولانا كل سنة وحضرتك طيب يارب ❤
بحبك في الله 💚
  ","

   أحبك الله وأسعدك 💚
  
"
77028,"
   وهي وناسها بيموتوا فيك يا مولانا. 😌❤
بس إنت تيجي بس يا رب!!
  ","
  ❤❤
  "
77029,"
   هو ينفع نسأل ليلة القدر كانت امتى؟
  ","

   كلها ظنون .. وربنا وحده يعلم اليقين !
  
"
77030,"
   نفسي أشوفك في اسكندريااااه ولو مرة بقى. 🙃💔
  ","

   اسكندرية !
   
   كم أحبها.
  
"
77031,"
   واللي نفسه ف سندوتشات كبده وخايف معدته تعيط منه يعمل ايه 🙄
  ","

   أنا ممكن أعيط عادي 🥺
  
"
77032,"
   حضرتك لسه في أمريكا؟
  ","

   أيوه .. أدامي عشرة أيام بإذن الله.
  
"
77033,"
   شيخ اى رايك ف عوض ربنا ؟!😯😐😮
  ","

   مفيش أكرم منه !
   
   مشكلتنا في حاجتين:
   
   1) بنستعجل.
   
   2) عايزينه في صورة معينة بس وبنفضل منتظرينها مع إنه -سبحانه- ممكن يدبر لنا في طريق لا يخطر لنا على بال .. أو يأخره شوية لحكمة من سلّم لها = عاش أكرم حال.
  
"
77034,"
   صاحي ليه ي شيخ 
نفسي اوي ف سندوتشات طعمية والمحلات قافلة
  ","

   وأنا والله يا عم 🥺
  
"
77035,"
   لو بنتك قالتلك شالت مادة هتعمل ايه 😔اقولهم ولا اخبي؟
  ","

   هقولها طالعة لأبوك 😁
  
"
77036,"
   انا متمرجحتش معاكم 
انا مراجيحي ماتش فيفا
  ","

   نتقابل في مصر 😍
  
"
77037,"
   بالنسبة للنضارة المدورة ،لو مش عايزها انا ممكن اخدها 😂😂😂،اهو نطلع باى حاجه فالعيد ده😃
  ","

   محجوزة 😁
  
"
77038,"
   وانا هترد عليا صح ؟
الله يجير بخاطرك يارب ويعوضك
  ","

   ويسعدك ويرضى عنك ..
  
"
77039,"
   وأنا. ❤
  ","

   وأنت 😍
  
"
77040,"
   بحبك فى الله 💕
  ","

   الله يسعدك 💚
  
"
77041,"
   شوفت بابا النهاردة بعد سنة ممنوعين من الزيارة ❤❤
مراجيحي أحسن من مراجيحكم 😅
ادعيلنا يتم خروجه على خير في أقرب وقت
  ","

   ربنا يسعدكم بجمع شملكم قريبا .. وكل من مثلكم ..
   
   آمين.
  
"
77042,"
   راجع الرياض ولا مصر يا غالي؟ 

وكل سنه وحضرتك طيب وعيد سعيد عليك
  ","

   مصر لأرى والديّ وأولادي .. ثم الرياض بإذن الله.
  
"
77043,"
   مش النهاردة يوم جبر للخواطر.. 
خلاص يبقى حضرتك لازم تسمع كلام صحبة الجنة.. 

قول يا أسماء هاجر بتحبك في المايك.. 
صُحبتنا هتفرح😀
وأسماء هتخرج من المود اللي هي فيه

هتسمع الكلام يل شيخ صح؟
  ","
  ….
  "
77044,"
   اتخليت عن الايفون 🥺
  ","

   هو اللي اتخلى عني !
   
   وكان بيموت مني .. والجديد مفيش فيه جديد ..
  
"
77045,"
   كيف اصل الى الراحة النفسية ؟
  ","

   القرب من ربنا.
   
   وبس
   
   والله بس.
   
   أينما كنت
  
"
77046,"
   دا انت غنى بقي يا شيخنا 😂😂
  ","

   والله جالي هدية 😃
   
   غني بالستر .. الله يديمه، دنيا وآخرة.
  
"
77047,"
   ازيك ياشيخ ياللي عمرك مارديت عليا بس بستفاد من كل كلمه لحضرتك والله 🌼🌼
  ","

   الحمد لله، وربنا يديم النعمة والله.
  
"
77048,"
   قولي بحبك يامحمد في المايك 🙂
  ","

   طب مش لما نشوف بعض الأول 😛
  
"
77049,"
   شيخ محمد .ربنا يجازيك كل خير🌸 ..انا متابعة حضرتك من سنتين .و يشهد الله ان كل تغير فى سلوكياتى يرجع لحضرتك ..انا ثانوية عامة و اخر مرة فتحت فيها كانت فى العشر الاواخر ..بحب اتابع حضرتك كل شوية .فعرفت انك هترجع مع المراجيح .😂.تحب تقولى ايه بما ان امتحانى السبت💔 ..كلام حضرتك بيحمسنى 💚
  ","

   قومي ذاكري !
   
   اعملي اللي عليك على أفضل وجه .. ثم ارضي عن النتايج، أيا كانت ..
   
   تعبك مش هيضيع بإذن الله.
   
   رب يوفقك .. وكل من مثلك ..
  
"
77050,"
   هعتبر ردك إشارة 😭
ف حيرة يا شيخ 
متقدملى شخص مناسب ومواصفاته كويسه  وشارينى بس مش ارتحت لطلته اعمل ايه 
أدى فرصه الخطوبة ولا ارفض
  ","

   بلاش حكاية إشارة دي الله يكرمك !
   
   اقعدي معاه تاني مرة واتنين .. وشوفي ميالة لإيه، قبل الخطوبة.
  
"
77051,"
   هترد عليا أمتي ي شيخ محمد بقي 😂
  ","

   كل شيء بأوان.
  
"
77052,"
   ايه نوع الفون اللى بتتصور بيه ؟
  ","
  Galaxy S10 plus.
  "
77053,"
   جبت صحبه الجنه وهقراه وخطيبي هياخده يقراه هو كمان
  ","

   الله ينفعكم به.
  
"
77054,"
   يا شيخ أنا نفسي اتزوج مش قادر اعف نفسي
  ","

   1) الصلاة جماعة في مواعيدها.
   
   2) غض البصر.
   
   3) قطع التمادي مع الأفكار والتخيلات والانشغال عنها بعمل أو غيره.
   
   لو عملت التلاتة دول بصدق وجدية = أمورك هتكون أفضل جدا والله ..
   
   أنا قابلت هنا شباب في الهاي سكول (الثانوية) وفي الجامعة .. ومتاح لهم كل حاجة، بكل سهولة ..
   
   سألت أكتر من واحد بيصلوا معانا .. بتعملوا إيه ؟!
   
   قال: لازم تكون قوي وتغض بصرك .. ربنا مطلع .. وما دمت في حالي، محدش له دخل بي.
   
   قلت:
   
   هذه حجة والله على بلادنا !
   
   أنا شفت هنا أمثلة يا شباب فعلا تخجلنا من أنفسنا .. تدينا وصدقا وخشية لله .. رغم المستوى والوضع الذي يتيح لهم كل شيء بمعنى الكلمة.
   
   وفقك الله وحفظك .. وأغناك بحلاله عن حرامه.
  
"
77055,"
   رد غريب
  ","

   ما غريب إلا الشيطان ياخويا 😁
  
"
77056,"
   يعني عارف طناح يشيخ 😂
  ","

   طبعا !
   
   أنا سكنت في ميت فارس 10 سنين.
  
"
77057,"
   أبو أنس حضرتك منين م المنصورة ؟ 💙
  ","

   دكرنس - المحمودية.
  
"
77058,"
   فين العيدية
  ","

   العيد خلص.
  
"
77059,"
   ثلاثة مساكين أم عشرة مساكين يا شيخنا من فضلك؟
  ","

   إيه ده أنا كتبت تلاتة ازاي ! 🙄
   
   عشرة .. فإن لم يجد فصيام ثلاثة أيام ..
   
   الله المستعان.
  
"
77060,"
   ازيك
  ","

   الله يسلمك.
  
"
77061,"
   كل عام والفرح مالي قلبكم ، والسعادة ما تفارق عيونكم ، ويسعدكم لساآبع سما ، كل عام وأنتو الخير 🌷🦋
اجبر بخاطري بقي ياشيخ 😄
  ","

   ده نظام شحاتة ده 😅
   
   الله يسعدكم.
  
"
77062,"
   دي ولا فراولة ولا طماطم .. اي دا بقى كريز🤔🤔
  ","
  🍒
  "
77063,"
   أنا مليش نصيب في الهيصة والزيطة دي ولا إيه؟
عيب يعني ده أنا من القُدامى
  ","

   زيط براحتك 😁
  
"
77064,"
   عندما تضيق بك الدنيا ، اين تذهب ..🙄
  ","

   لا حرمني الله الكعبة .. ما حييت.
   
   ثم لا مانع من الذهاب هنا مثلا 😃
  
"
77065,"
   اي ده مولانا بيحب السمك زيي لا لا مش مصدق 🥺😂 اوعي تكون بتحبه اكتر من اللحمه؟
  ","

   طبعا بحبه أكتر من اللحمة !
  
"
77066,"
   ما أكثر طعام تشتاق نفسك إليه في أغلب الأحيان؟
  ","

   السمك المشوي الصغير مع الرز الأبيض الطري !
   
   إدمان يتحرك في دمي يا آسك.
  
"
77067,"
   والله يا شيخنا العشر ليالي كانو أجمل من بعض 😁
  ","

   رمضان ده كله كان جميل .. سبحان الله !
  
"
77068,"
   يبيه والله مش بيجيلي نوتيفيكيش ليه انك بتجاوب هي دي العيدية بتاعتي؟هي دي العشرة؟
  ","
  🌹
  "
77069,"
   ايه اللي كنت بتعمله وانت صغير في العيد وبقا عيب جامد تعمله وانت كبير
  ","

   مفيش !
   
   كان أتاري .. وبأه بلاي استيشن .. عادي 😁
  
"
77070,"
   هو عادي يشيخ اني اكل بعقل مراتي حلاوة عشان تسمع الكلام و لا لازم اشد شوية عشان يبقالي هيبة و كدا
  ","

   الهيبة كلها في الحلاوة :)
   
   والحق دوما وسط بين طرفين.
  
"
77071,"
   قمت رمضان باكمله ووقت السحر دعيت بدعوة لكنها لم تجاب وانكسر قلبي بالعيد
  ","

   ربنا لا يعامل بمبدأ الصفقة !
   
   ثم أنت لا تعلم أين الخير.
  
"
77072,"
   الله علي جمال اللحظة اللي بعد خطبة صلاة العيد والناس كلها بتحضن بعض
وشيخ المسجد خدني حضن عميق كده أجمل مافي العيد حتي الآن.
لاحرمنا الله منك ياٲبا ٲنس كل سنة وانت طيب 💚
  ","

   العاطفة دي لقيتها هنا جميلة فوق الوصف !
   
   جنسيات، أشكال وألوان يجمعهم:  my brother .. وحضن تزول معاه كل فوارق الدنيا ..
   
   ديننا دين عظيم.
  
"
77073,"
   الله يسعدك يشيخ انا بحبك ف الله والله💚
  ","

   ربنا يحبك ويسعدك 💚
  
"
77074,"
   سلمت ع اهلي ي شيخ ٣٠ مره ومفهموش اللي عاوزينه 😢💔
عيد علينا انت بقا 😂😂👏
  ","

   منا هعمل نفسي مش فاهم برضه 😁
  
"
77075,"
   كل سنه وكل عام ودُمت لغيرك خيرًا كثيرًا. 🎉💫🌻
  ","

   يا رب .. يا رب ..
  
"
77076,"
   السلام عليكم ورحمه الله  شيخ محمد ازي حضرتك  زادكم الله علماً وسعةً في الصدر والله ياشيخ عندي سؤال بسيط انا حلفت على زوجتي اني مش هكلمها الا بعد شهر  وانا بصراحه عايز اكلمه علشان الاولاد وهي طبعاًبس ان لما حلفت قلت عليه الطلاق بالثلاثه ما هكلمك الا بعد شهر جزاكم الله خيراً
  ","

   كلمها وأسعدها واجبر خاطرها هذه الأيام المباركة حبيبي.
   
   وكفّر عن يمينك بإطعام ثلاثة مساكين .. ولا تعد لمثلها.
   
   كل عام أنت بخير 💚
  
"
77077,"
   ياشيخنا هو ممكن تكون ليلة القدر كانت ليلة ٣٠ 🤔
  ","

   رأيي إنها كانت 23.
  
"
77078,"
   يا شيخ كل سنة وانت طيب وبخير عيدك سعيد 😍💙
حضرتك رديت عليا السنة اللى  فاتت ف يوم المراجيح برضو 😂💚
  ","
  🌷🌷
  "
77079,"
   رد عليا وراضيني يشيخ كل شوية اقولك كل سنة وحضرتك طيب وحضرتك مش بترد 😔💚
  ","

   وأنت طيب وبنعمة ورضا ..
   
   سامحني 🌹
  
"
77080,"
   كل سنه وانت طيب يا شيخنا وعيد مبارك علينا جميعا وع صحبه الجنه 💚... وربنا يجعلك سببا ف هدانا. باذنه تعالى
ويلا نفتح المراجيح بقا؟ 😆
  ","

   وأنت طيب وبنعمة وسعادة.
   
   وآدي حد نايم من امبارح ولسه صاحي 😁
  
"
77081,"
   تعريف الحب من وجهة نظرك ?
  ","

   إن تم وصاله فهو أجمل واقع .. وإن استحال نضاله فهو أنبل ذكرى.
  
"
77082,"
   ماشاء الله تبارك الله
حفظهم الله لك شيخنا
وأنار دربك وأرح بالك ومتعم بالصحة والعيش معك وحفظك وحفظ زوجتك لك
وتقبلك يارب من المخلصين الصالحين
وجمعني بك في الدنيا وجمعني بك في الاخره
وتذكرنا مشقة الدنياومجاهدتنا علي الفتن والمعاصي وضحكنا علي جزاء ربنا لنا
إني أحبك في الله 😍❤️
خود كان قلب ♥ عشان العيد
  ","

   الله يسعدك يا حبيبي ويجزيك خير 😍
  
"
77083,"
   صوره لأولاد حضرتك بقي عشان العيد يكمل ي شيخ😂💙
  ","

   هو أنتم بتدخلوا تسألوا عمياني يا جدعان !
   
   يعني مش بتكلفوا نفسكم تشوفوا الأسئلة اللي فاتت من نص ساعة بس ☹
  
"
77084,"
   ربنا يباركلك والله ياشيخ ابتهجت جدا لما شفت صور العيد 😍😍 
ربنا يجعلك سبب في فرحنا دايما
  ","

   يا رب ..
   
   يرضى عنا .. دنيا وآخرة.
  
"
77085,"
   عيدك مبارك يا صاحبي
  ","

   عيد جميل يا حبي 😍
  
"
77086,"
   يلا الدنيا عيد ياشيخ 😄
  ","

   يلا .. محدش واخد منها حاجة 😃
  
"
77087,"
   انار الله وجهك يا شيخ ...
  ","

   وقلبك ودربك 💚
  
"
77088,"
   (وآتيناه في الدنيا حسنة وإنه في الآخرة لمن الصالحين)
عندما أتلو هذه الآية أتذكرك يا أبا أنس.. وأسأل الله كما آتاك في الدنيا حسنةَ حب الناس وثنائهم أن يجعلك في الآخرة من الصالحين...
كل عام وانت بخير وأمريكا منورة بيك يا حبيبنا 💚
  ","

   الله يجبر خاطرك !
   
   ويسترنا بستره يا حبيبي ..
   
   جزاك الله خيرا ..
   
   دعواتك.
  
"
77089,"
   ماشاء الله اللهم بارك 
ربنا يحفظهم وتشوفهم في احسن حال دايما
  ","

   يا رب .. يا رب .. يا رب ..
  
"
77090,"
   مفيش صور للمراجيح عندك  يا شيخ محمد😂😂💚
  ","

   فيه صور أكتر من كده !
   
   دنا عمري ما عملتها بالكثافة دي ..
  
"
77091,"
   عيدكم مبارك شيخنا.  دعينالك في رمضان مثل ما طلبت.  الله يبشرك بالخير قريبا
  ","

   لا حرمتكم.
   
   تقبل الله منا ومنكم ..
  
"
77092,"
   فين انس و عائشه يا شيخ هم مراحوش معاك ؟😂
  ","

   رب يحفظهم ويبارك فيهم وينبتهم جميعا نباتا حسنا .. وأولاد المسلمين ..
   
   أنس ورقية
  
"
77093,"
   طب كل سنه وانت طيب وانا نفسي ترد ع. الاسك دا علشان اخده اسكرين معايا هبقى مبسوطه والله  وأعتبره جبر خاطر 🌸
  ","

   وأنتم جميعا بخير ونعمة ..
  
"
77094,"
   رش يا بنى مايه ونش الدبان ده 😬لحد ما صاحب المراجيح يرجع ...يلا معلش استحملنا كتير نصبر عليه شويه😃
  ","

   يلا .. استفتحنا بالله ..
   
   اطلع عشان أنت واقف من زمان 😁
  
"
77095,"
   هل انت شخص تحب الفن؟ إذا كانت الإجابة بنعم، أي فن أو فنون؟
  ","

   إن كان هذا فنا يا آسك = فالله يجعلني من رواده ما حييت !
   
   إدخال السرور على الناس.
  
"
77096,"
   الرجال لليسار و النساء لليمين لأنهم دائما على حق
  ","

   نورت المحكمة 😑
  
"
77097,"
   انتم خلصتوا العيد واحنا لسة هنبدا يا شيخ 😜😜😜
  ","

   احنا لسه بنسمي 😌
  
"
77098,"
   ماتخدوني لفه معاكوا
  ","

   تعالى 😃
  
"
77099,"
   عوضنا ع الله 😂
  ","

   هو لما ألاقي دي مكتوبة أمام مغاسل المطعم يعني إيه !
   
   حسب فهمي للإنجليزية فولاد اللذينا دول يقصدوا إيه يعني 🥺
   
   ويقولك أمريكا بلد المواساة 🙄
  
"
77100,"
   احنا اتضحك علينا في المراجيح السنادي 😢
  ","

   معلش .. اعذروني لظروفي هنا، الوقت مش بيدي ..
   
   عشان كده قلت مراجيح العيد ده قابلة للتمديد 😃
  
"
77101,"
   طب كده ينفع المراجيح قافلة ليه😔
  ","

   معلش .. راحة عشان الراجل رايح يتغدى 😅
  
"
77102,"
   غريبة إنك مولعتش فيه🤔
  ","

   مش مثالية والله ولا بعيش الدور !
   
   بس لازم تفرق بين بلدك وبين سياسات حاكميها.
   
   بلدك تظل بلدك .. يذهبون ويجيئون وهي أبقى منهم جميعا.
  
"
77103,"
   اْجمل صوره فى نظرتك صورتها باْمريكا؟
  ","

   شارع وسط فيلادلفيا .. حاطين فيه أعلام دول العالم .. صورت علم مصر 🇾🇪
   
   (حتة وطنية عالماشي 😁).
  
"
77104,"
   هي أمريكا اجمل مكان روحته يا شيخ
  ","

   أجمل مكان رحته وهروحه على الإطلاق = الكعبة.
   
   لا حرمتها .. ما حييت.
  
"
77105,"
   كل الاجابات مدعمة بصور ما شاء الله😂😂😂👏👏
  ","

   أومال !
   
   لي بركة إلا أنتم 😃
  
"
77106,"
   لما دخلت السوبر ماركت كان تفكيرك اْنك تلاقى حاجه حلال ولا تتفرج؟
  ","

   لقيت ده !
   
   احنا نعرف الشطة والليمون ..
   
   لكن ليمون بس كان فظيع الصراحة بالنسبة لي .. سيما وأنا أصلا بقشر الليمون وآكله زي البرتقال.
  
"
77107,"
   انا بحبك ف الله ياشيخليك محمد جدا يعنى ربنا يباركلك 😍
فين العيديه بقى 😂
  ","

   مين قالك إني عايزك تحبني ! 😛
  
"
77108,"
   طب لو العيدية مش بالدولار ...انا بقبل بالسنت عادى 😂😂😂
  ","

   ما يغلاش عليك 😁
  
"
77109,"
   اْيه اْنطباعك الاْول اْول ما شوفت اْمريكا على اْرض الواقع كشعب واْرض؟
  ","

   هي كانت أمنية لي من زمان الحقيقة !
   
   لكن بكل إنصاف = حياتي في الرياض قللت الفجوة جدا كسمات بشرية.
   
   أما السمات الطبيعية (خضرة ومياه) ونقاء الهواء ورائحته = فشيء يسعد القلب ويدعو لتسبيح الرب.
  
"
77110,"
   كل سنة و حضرتك و كل من احببت بألف خير.. سنتين او اكتر متابعة حضرتك و غيروا في كتير للأحسن الحمد لله 💐
  ","

   الله يسعدك ويرضى عنك.
  
"
77111,"
   ايه الشىء اللى عندهم مفتقدينه احنا كعرب 🙃
  ","

   الأسئلة التفصيلية دي معرفهاش !
   
   أنا لسه مجرد زائر .. عشرين يوم بس ..
   
   اللي عشته هنا الحقيقة = إيمانيات وإقبال ورغبة في الدين والعبادة أحيت قلبي أنا، والمفروض جاي أعظهم .. فوعظوني.
  
"
77112,"
   كل واحد في حاله يعنى اما بنت حد يتحرش بيها محدش بيدافع عنها ولا يعنى محدش بيتحرش بحد اصلا ؟ 🤔
  ","

   اللي شفته = محدش بيبص لحد أصلا.
  
"
77113,"
   هدوسكم بالتقدم يفقرا😹😹
  ","

   كلنا على باب الله يا عم والله.
  
"
77114,"
   نفسك تكون مع مين فى العيد ده؟
  ","

   مش نفسي في أي حاجة !
   
   في سلام نفسي .. مفوضها لله، وموقن أن الخير فيما سأراه.
  
"
77115,"
   شوفت تحرش فى اْمريكا كتير واْن الخناقات والجرايم فى كل مكان؟
  ","

   كل واحد في حاله .. تماما !
  
"
77116,"
   طيب احلى حاجه اشتريتها من هناك😂❤
  ","

   النظارة الجديدة 🤓
   
   عملولي فحص نظر ما شفتوش في حياتي وأنا بلبس نظارة من عشرين سنة.
  
"
77117,"
   اْنا خايف عليك من الحسد بسبب موضوع اْمريكا ده وكتر الكلام عليها حصن نفسك
  ","

   من ها هنا أحبة .. آمنهم على نفسي !
   
   شاركتهم أحزاني كثيرا .. وليس من النصف ألا أحمد الله إليهم في الفرح.
   
   بل لعل بركة دعواتهم كانت سببا في هذا الخير .. والأمر بسيط في الأخير.
   
   جزيت خيرا لحرصك ..
   
   ربك خير حافظا وهو أرحم الراحمين.
  
"
77118,"
   إيه أغرب حاجة حضرتك شوفتها هناك
  ","

   حتى الآن .. مقابر المسلمين دي !
  
"
77119,"
   طب صورة بتحبها اتصورتها هناك
  ","

   دي .. حتى الآن !
   
   هذا الرجل أحببته جدا .. نقي بلا حد.
  
"
77120,"
   انا اقدر اعمل كده جدا ، ممكن ابعتهم لحضرتك ازاي ؟
  ","

   الله يرضى عنك ..
   
   لو أنت من المنصورة هقابلك بإذن الله بعد عشرة أيام .. أسلم حل آخدهم على فلاشة.
  
"
77121,"
   هل فى اْكله اْكلتها باْمريكا نفسك تجربها تانى وممكن تقول اْيه هى؟
  ","

   اتعزمت عزومة أمريكاني .. استيك مشوي عالحطب !
   
   تحفة ..
  
"
77122,"
   من المنصورة يا شيخنا بقولك كل سنة وحضرتك طيب. 😂💙
والمنصورة مستنياك عشان تنور تاني. 😂💙💙
  ","

   المنصورة وحبايب المنصورة 💚💚
  
"
77123,"
   كل عام وانت طيب يا شيخ وعيد سعيد ❤
اخوك عبدالله جامعة الازهر ♥️
  ","

   حياك حبيبي💚
  
"
77124,"
   بحبك في الله ياشيخ محمد❤
  ","

   أحبك الله ورضي عنك 💚
  
"
77125,"
   أنا مش مستوعبة ازاى ف امريكا 
وكنت ف رمضان بتقول هتقضى نصه ف الرياض ونصه ف المنصورة؟
  ","

   ليلة موعد سفري للقاهرة = تلقيت الدعوة لهنا !
   
   أنت تسعى في جهة .. وربك يدبر لك في جهة لا تخطر لك على بال.
  
"
77126,"
   حلمت بيك ليلة 25 حلمت اننا شمينا ريحة الجنه وفضلت اقول والله دي ريحة الفردوس الأعلى وبعدها ركبنا طيارة وكان معنا شيخ كمان وست اسمها شيماء وحضرتك كنت محتاج منها حاجه وانا قولتها كلمى الشيخ محمد وبعدها حضرتك فضلت تدعي وتقول اللهم تقبل اللهم تقبل
  ","

   اللهم رؤيا صادقة !
   
   مبشرة غير كاذبة .. نافعة غير ضارة ..
   
   أسعدك الله وأكرمك.
  
"
77127,"
   حملت من الفيسبوك دعاء الوتر ليلة ٢٥ بصوتك تسمح؟؟
  ","

   طبعا !
   
   نفسي حد كريم منكم يعرف يحمل اللايفات اللي شاركتها على صفحتي بس من يوم سافرت ويحولها ملفات صوتية عشان أرفعها ساوند كلاود عندي ..
   
   أكن شاكرا له جدا.
  
"
77128,"
   طبعا فرق شاسع بينها وبين الرياض،تفضل اى منهم ياشيخ؟
  ","

   الرياض فضلها عليّ .. ما حييت !
   
   والله يقدّر بمنه الخير .. حيث كان.
  
"
77129,"
   واخر دعوه السنادي برضو من نصيبك ياشيخ محمد ولصحبة الجنه كلهم💚 🌸
  ","

   الله يجبر خاطرك ويسعدك ..
   
   رب لا تحرمني.
  
"
77130,"
   فى مسلمين كتير هناك؟!
  ","

   جدا !
   
   فيلادلفيا فيها 300 ألف مسلم.
  
"
77131,"
   امريكا حلوة ياشيخ ...احكلنا عنها شوية اهو حاجة بدل العيدية 😒😂😂😂
  ","

   أجمل ما فيها = المساحات الخضراء !
   
   تخيل تسكن في بيت زي ده.
  
"
77132,"
   شىء ايجابى لفت انتباهك فى أمريكا؟ 😞
  ","

   الابتسامة التي تُستقبل بها في أي مكان تدخله !
  
"
77133,"
   هذي اي ولاية ؟
  ","

   فيلادلفيا.
  
"
77134,"
   انا معمولي بلوك ياجدعان ولا ايه😭😭😭😭
  ","

   كل سنة وأنت طيب 😏
  
"
77135,"
   الخطبة متصورتش ؟😤
  ","

   https://m.facebook.com/story.php?story_fbid=2257937287619437&id=100002095644279&sfnsn=mo
  
"
77136,"
   احنا اولي بالاجابة لو سمحتم و بالمراجيح 
احنا رمضان بعيد عن اسرنا و كمان العيد "" مطاردين و مشتتين""  
كل سنة و انت طيب ادعيلنا ربنا يجبر بخاطرنا و يردنا لاهلنا
  ","

   الله يفرج عنكم .. ويأجركم.
  
"
77137,"
   روحت امريكا دراسة ولا شغل؟
  ","

   زيارة لصلاة التراويح.
  
"
77138,"
   العيد بيكون ازاى بالنسبه لحضرتك يا شيخ 💚
  ","

   الصراحة .. بعد الصلاة ولقيا الأحبة .. وبعد مكالمة أهلي والأولاد ..
   
   عيدي = أنتم.
  
"
77139,"
   مين كان بيصور😂
  ","

   اللي خطب الخطبة الإنجليزية قبل خطبتي العربية.
  
"
77140,"
   الله يصلح أحوالك ويجبر خاطرك واحنا بنفطر الان بجد حضرتك غيرت كتير فينا للأفضل
  ","

   رب يسعدك 🌷
  
"
77141,"
   الساعة كام عندك ي ابو أنس؟
  ","

   1: 01 ظهرا
  
"
77142,"
   يعني انا ميتجاوبش عليا اسئلة ومراجيح كمان ليه كده انا زعلان
  ","

   بالدور يا حضرت .. الطابور لو سمحت.
  
"
77143,"
   خُطبة ولا خِطبة يا شيخ 😯
  ","

   دماغكم بتروح لبعيد 😁
  
"
77144,"
   انا بحبك في الله والله يا شيخ ❤من اكتر الناس ال اثرت فيا 💓
  ","

   أثرت فيك لدرجة تمسك كيرميت سيجارة يا راجل 😂
   
   الله يسعدك حبيبي 💚
  
"
77145,"
   كنت مفكرة ان الشيوخ معقدين وبخاف منهم جدا بس انت غيرتلي الفكرة دي فعلا الشيخ الفرفوش رزق 😂
  ","

   أومال لو شفتني وأنا بعلّم على الشباب هنا في الفيفا .. ببلد الفيفا 😁
   
   اتصدموا يا عيني 😂
  
"
77146,"
   بالله بحبك فى الله ياشيخى العزيز❤
  ","

   الله يحبك ويرضى عنك.
  
"
77147,"
   كيف حال أنس يا أبو أنس
  ","

   لسه معيد عليه .. ومستحلفلي 😅
  
"
77148,"
   عملت اي في العيد ي شيخنا
  ","

   خطبت .. وفطرت .. وقاعد معاكم أهو 😌
  
"
77149,"
   بجد بجد يا شيخ 😂 الجلبيه حكايه والله 😌💙
  ","

   لا .. وما شفتش الكوتشي كمان 😁
  
"
77150,"
   بالله واحشنا و وحشتني اجاباتك ووجودك ع الأسك 😄💚
مرحب برجوعك لينا 💚💚
  ","
  💚😍💚
  "
77151,"
   اسال ف ايه انا دلوقتى يعنى😩
  ","

   في أي حاجة إلا المشاكل .. يا منجم النكد 🙄
  
"
77152,"
   كل سنة وانت معانا ي ابو أنس حد قالهالك دي ؟😂😂😂
كل سنة وصحبة الجنة منورالك حياتك وبتفرحك 😌😌
  ","

   لا حرمتكم !
   
   اللهم صحبة في الدنيا على رضوانك .. وفي الجنة 💚
  
"
77153,"
   إحكي لصحبة الجنة إزاي روحت أمريكا السنادي وهل كل سنة هنشوفك هناك؟
  ","

   صدقني حتى الآن مش عارف أستوعب !
   
   كل اللي أعرفه إن ربنا كريم .. فوق طاقة وصف أي حروف.
   
   ادعيلي .. ربنا يستعملني، ولا يستبدلني.
  
"
77154,"
   ايه بقا الخصوصية دي؟😉 اعترف يا باشا 😉
  ","

   جبر خاطر وفرحة وروحانيات !
   
   بعد أيام طويلة من حزن وخوف .. لا أعادها الله.
  
"
77155,"
   يا صحبة الجنة .. كل عام أنتم بخير .. والمسلمين، في مكان 💚
  ","

   اجمعوا يا ولاد .. وانصبوا مراجيح العيد 😃
   
   (للي لسه جديد معانا .. المراجيح عادة درجنا عليها كل عيد .. 24 ساعة بدون إجابات مشاكل واستشارات .. فقرة مفتوحة؛ نحتفل فيها سويا .. وقابلة للتمديد كم يوم هذا العيد؛ لخصوصيته الشديدة في قلبي وروحي).
  
"
77156,"
   مفيش مراجيح يا شيخ عندنا،  احنا بنتسحر،  متفتحهاش الا بكرة بقى
  ","

   حاضر .. هنام وأقوم أصلي العيد ..
   
   تكونوا فطرتم .. وننصب المراجيح ..
   
   قاعد مستنيكم أهو 😁
  
"
77157,"
   ماذا ستقول إذا كان العالم كله يستمع إليك؟
  ","

   ما يهمنيش العالم يا آسك ! 😌
   
   إلا أن يعلم أن صلاح حاله كله، في العودة للدين.
   
   يهمني الصائمين .. أقولهم: كل سنة وأنتم مقبولين مبرورين ..
   
   وأخص منهم صحبة الجنة .. لأقول وحشتوني يا طيبين 💚
   
   عساكم من عواده، موفقين مرضيين.
  
"
77158,"
   وما زالوا صحبة الجنة يسعدونني !
  ","

   وهذا شيء يستحق أيضا قطع العزلة من أجله للفرح به ..
   
   م. إبراهيم الدسوقي يكرمني بمجيئه من نيوجيرسي ويفاجئني بنسخة موقعة بخطي من صحبة الجنة !
   
   كان أوصى صاحبا له يحضرها أثناء وجودي بمعرض القاهرة.
   
   لا حرمتكم .. حيث كنت وكنتم 💚
   
   نلتقي ليلة العيد بإذن الله ..
   
   اللهم القبول والرضوان.
  
"
77159,"
   هذا شيء يستحق قطع العزلة للفرح به .. والعودة لها حتى موعدنا ليلة العيد.
  ","

   د. محمود
   
    @mahmoudwahedmatter
   

   يقطع مسافة سبع ساعات سفر من أوهايو لمجرد أن يسعدني برؤياه في فلادلفيا .. ليس عن سابق معرفة ولا لقاء؛ سوى الحب في الله !
   
   ما كان أسعدني وأهل المسجد يخبرونني بضيف كريم يسأل عني .. وما كان أعظم فخري وأنا أكتشف أنه واحد من صحبة الجنة 💚
   
   لا حرمتكم .. والله لا حرمتكم.
  
"
77160,"
   أستودعكم الله ..
  ","

   نتوقف كعادتنا !
   
   للعشر الأواخر .. ونلتقي بإذن الله ليلة العيد ..
   
   مع المراجيح كما تعودنا .. والتي ستكون مميزة هذا العام :)
   
   شدوا حيلكم .. عشان نستاهل نفرح .. فالفرح الحق بالقبول والرضوان .. آمين 🤲🏼
   
   الدعاء حق متبادل .. والله يجمعنا دوما على رضاه، في الدنيا والآخرة.
   
   ألقاكم يا صحبة الجنة 💚
  
"
77161,"
   عندنا صلاة التراويح الآن...  في رعاية الله وحفظه شيخنا..  نلقاكم على خير صحبة الجنة مع المراجيح😬
  ","

   لا تنسنا من دعائك 🤲🏼
  
"
77162,"
   ياشيخ عاوزه اقرا كتاب صحبة الجنة ومش عارفه كررت سؤالي مليون مره ارجوووك رد :( :( :(
  ","

   https://m.facebook.com/story.php?story_fbid=2171934099553090&id=100002095644279&sfnsn=mo
  
"
77163,"
   الثريد دا باسئلته يخلع القلب من الخوف والله..! 
الله يصلح حالكم بجد يعني
  ","

   خوف وعظة .. وعجب من فجر ابن آدم، وصبر ربه عليه !
   
   عشان كده اللي يتعاقب بسرعة يحمد ربنا ويشكر فضله ..
   
   ويرجع للدرب .. بالحب والذل.
  
"
77164,"
   والله فرحان فى حياتى وبزنى ومقضيها مع بنت كل 3 اْشهر ولا فى حاجه بتحصل علشان بصلى وبكثر من عمل الخير وكله بمزاجهم يا شيخ
  ","
  "" فلا تعجل عليهم إنما نعد لهم عدا "".
  
  "" وأملي لهم إن كيدي متين "".
  
  "" سنستدرجهم من حيث لا يعلمون "".
  
  "" إنما نملي لهم ليزدادوا إثما ولهم عذاب مهين "".
  
  لو قلبك المظلم اتفتح شوية لأي آية من الآيات دي = هتعرف إن فرحتك دي مجرد مفتاح لباب جهنم.
  "
77165,"
   لعبت بهم  غ س لو تبت لله وبطلت تماما هل ربنا يسمحنى ولا لازم  اطلب السماح والعفو  من البنات الى
  ","

   لو فيه مظالم = ردها !
   
   أما الخطأ فغالبا يكون مشتركا.
   
   تب لله وخف عقابه .. وأصلح واثبت.
  
"
77166,"
   فكرني يا شيخنا..  لسه بدعيلك...  ربنا يجبر خاطرك
  ","

   وهل مثلكم يُنسى ؟!
   
   الله يسعدك .. دنيا وآخرة.
  
"
77167,"
   ابدعت في هذا الكتاب غيرت حاجات كتير فيا بسببه وقويت نفسي بكلمه غلي نفسك انا بجد مش عارفه اشكرك ازي بس بدعيلك انك تكون يوم القيامه من اهل الفردوس الاعلي علي كل وحده قولتلها غلي نفسك جعلك الله من اهله وخاصته
  ","

   يا رب .. يا رب .. يا رب ..
  
"
77168,"
   الله يبارك فيك و في عايلتك شيخنا الحبيب و يرزقك الفردوس الأعلى بدون حساب و لا سابقة عذاب و يرضى عنك و يفتح عليك 💚 محبيك في تونس
  ","

   الخضرا الطيبة 💚
  
"
77169,"
   ياشيخنا نفسي حضرتك في برنامج حتي ولو اذاعي تناقش فيه مشاكل الشباب من ناحية الدين ، عن طريق الاتصالات وده هيفتح مجال أكبر للشباب للاستفادة من حضرتك ✋
وجزيت الجنة لمجهودك❤
  ","

   أنا والنجوم وصحبة الجنة 😃
   
   الله ييسر حبيبي.
  
"
77170,"
   ياشيخ بارك الله فيك وجزاك الله خير علي كتاب صحبه الجنه وجعل كل حرف كتبته في هذا الكتاب حسنات في ميزان حسناتك وجعلك من الذين يظلهم الله يوم لظل الاظله
  ","

   اللهم صحبة 💚
  
"
77171,"
   بالله يا شيخنا ترد ، ارسلت سؤالي ألف مره😂
قلبي معلق برجل محترم ومتدين وف مشاكل عائليه عنده رافضين اكون منهم،بدعي بقالي سنه ف كل صلاه انساه ومش بنساه بالعكس بشوفه اكتر وبتعلق اكتر..بخاف ادعي ف صلاتي بيه وف نفس الوقت محبتش غيره ف حياتي..انصحني💔
  ","

   انسي يا بنت الناس .. انسي.
   
   ما تتعبيش نفسك في طريق مغلق.
  
"
77172,"
   كل حد ليه حاجه غيرته حضرتك ايه الحاجه اللي خلتك تحب تقرب من ربنا اكتر وتتفقه ف الدين حابه اعرف
  ","

   أنا ما زلت أحاول القرب والتفقه !
   
   وأرجو أن ألقاه وقد بلّغني حالا .. يرضيه عني.
  
"
77173,"
   ربنا يحفظك يا شيخ ويتقبل منك ويرضي عنك ويبارك ف  انس و عائشه ورقية ويجعلهم من الصالحين ي رب اللهم امين 
والله ي شيخ يعلم الله كم استفدت  وكم انقذني كلامك وثبتني كفاية غلي نفسك اللي بتهز الواحد  والله ليك بوست ي شيخ كل مكسل عن القيام يجي ف بالي بقوم جري ربنا يجعله في ميزان حسناتك يارب يارب .
  ","

   اللهم ألقاك بمثل هذا .. خالصا لوجهك.
  
"
77174,"
   عندي مشكلة مكنتش بصلي عندي عشرين سنة بحب ابن عمي بس هو ميعرفش مؤخرا بقيت بدعي والدعاء مبيغيرش اي حاجه ابتديت اصلي بتقطيع بغرض ان ادعي بعد ما اخلص عشان ربنا يستجيب وبقيت بصلي الحمد لله واحيانا مبقتش ادعي اثناء الصلاة هل ربنا بيقبل صلاتي ولا لا عشان مكنتش خالصة لوجهة ؟؟
  ","

   انسي ابن عمك .. وصلي لله !
   
   هيرضي قلبك .. حيث كان قدرك.
  
"
77175,"
   محتار هل انا معجب بها ولا بحبها وممكن تكون زوجه لي 
اعمل ايه ؟
  ","

   ما دمت محتارا = ابتعد سريعا.
  
"
77176,"
   مبارك..
اكتسبت اليوم خبرة حياتية لم تكن لديك أمس..
و أبشر..
ستكتسب خبرة غدًا لم تكن لديك اليوم..
  ","

   اللهم لا مزيد ألم !
   
   اللهم العفو والعافية.
  
"
77177,"
   أنا لسه تايهة
  ","

   انطرحي على باب الله .. وسليه يرشدك !
   
   الليالي دي فرصتك.
  
"
77178,"
   هو الوسواس القهري لازم له علاج نفسي؟
  ","

   فيه درجة منه لازم علاج طبعا.
  
"
77179,"
   سيبت خطيبي بقرار عقلي وقلبي محبهوش لكن ف نفس الوقت قلقانه وخايفة عليه وحالته وحشة جدا وحاسه حياتي باظت لكن ف نفس الوقت مقدرش أرجعله 💔
  ","

   الله أرحم به.
   
   انسي
  
"
77180,"
   هما ليه وحشين في حقك كدا فجأه انقلبوا كلهم عليك مع أن حضرتك كويس جدا
  ","

   هو أنا مش عارف هم مين .. ولا مهتم أعرف الحقيقة !
   
   لكن سؤال زي ده ما يعجبنيش خالص .. لأن كل واحد من حقه يشوف اللي هو عايزه ..
   
   وفي الآخر فيه رب بنقف بين يديه وبتبان الحقائق كلها.
   
   أنتم بأه كمتابعين استفيدوا بالظاهر وبس، لو فيه فائدة .. ودعوا البواطن لله؛ هو وحده يعلم المفسد من المصلح.
   
   أرجو معدتش تجيني أسئلة زي دي !
   
   اللهم لا تفتنا، ولا تفتن بنا.
  
"
77181,"
   اعمل اي ف وسوسة النفس يا حضرة الشيخ💛
  ","

   تجاهلها .. ما تردش عليها.
  
"
77182,"
   هل الحب بين الخطيب والخطيبة شرط لاتمام الزواج؟ اذا محستش من ناحية خطيبي بالحب لكنه شخص كويس وهيصوني وبيهتم لكن مشاعري باردة من ناحيته ومبحبش اقعد معاه في نفس الوقت بقول شخص كويس ومختاراه بعقلي لكن قلبي مش بيحبه .. ايه انسب حل يا شيخ؟
  ","

   ده قرارك أنت !
   
   فيه شخصيات عملية تقدر تعيش بده راضية ومستقرة.
   
   وفيه شخصيات عاطفية وضع زي ده يخنقها تماما.
   
   أنت بس اللي تقدري تحددي.
  
"
77183,"
   معنى التقوى بالنسبالك ؟
  ","

   ألا أستمرئ الذنوب !
   
   بل أختنق به .. فلا أرتاح إلا في سجدة توبة.
  
"
77184,"
   صلّوا عليٰ خيرِ البريةِ مُحَمد ﷺ💚
  ","

   اللهم صلّ وسلم على نبينا محمد وعلى آله وصحبه .. عدد خلقك ورضا نفسك وزنة عرشك ومداد كلماتك.
   
   ألقاكم يا صحبة الجنة 💚
  
"
77185,"
   انا بحب اْلعب ببنات الناس ممكن ربنا يعمل كده فى محارمى؟
  ","

   الفكرة مش في محارمك !
   
   الفكرة في الهباب الأسود والذل اللي هتشوفه في حياتك .. إن لم تتب لله وتصلح فساد نفسك.
  
"
77186,"
   يا شيخ هو انت ممكن تيجى فى يوم وترد عليا انا تعبت كثيرا
  ","

   جه اليوم !
   
   ربنا يصلح حالك.
  
"
77187,"
   يعني ممكن واحد يعدد وزوجته بتلبي كل رغباته
  ","

   ممكن !
   
   لكن هل ده قرار صحيح .. هل يستحق الثمن الذي سيبذل .. هل مستعد للتبعات .. هل يرضى بالمتاح أضمن وآمن ؟!
   
   دي أسئلة ما ينغعش تتعمم إجابتها على كل الحالات .. كل واحد أدرى بنفسه وحاله وما يصلحه.
  
"
77188,"
   طب هل ده ينتقص من مفهوم الوفاء ؟
  ","

   لأ !
   
   دي احتياجات ورغبات بتتغير .. المهم يظل حافظا للحق قائما به.
  
"
77189,"
   يا شيخ حضرتك كنت سبب من اسباب اني اترك علاقة محرمة كنت فيها و الشخص ده كان بيستغلني و يأذيني جدا 
و دلوقتي حتى بعد مخطب بيحوم حواليا تاني
انا بكرهه اوي و نفسي يبعد عني 
اللي زي ده لو حضرتك هتوجهله رسالة هتقوله ايه
  ","

   مش هقول !
   
   هعمل.
  
"
77190,"
   ✋
  ","

   حالة وهتعدي .. ما تكبريش الأمور وحاولي تتجاوزيها.
  
"
77191,"
   كشرع ربنا فاكيد قابله بيه ومؤمنه بيه طبعا 
بس الفكره عندي اديني سبب علشان تعدد لكن متعددش من غير اسباب هاتلي سبب واحد علشان تتجوز تاني بس والله هو كشرع مؤمنه طبعا ولو ف اسباب ف من حق الرجل يعدد بس برضو من حق الست تقبل او لا تفكيري صح ؟
غير السائله
  ","

   هو مش لازم يكون فيه سبب !
   
   حقه يعدد .. وحقك توافقي تكملي أو لأ.
   
   take it or leave it.
  
"
77192,"
   غ س أنا مقتنعة بيه وباهميته جداً خاصة فى أوقات تستدعى ده هو رحمة من ربنا للعالمين بس أنا مش هقدر أعيش كدة
  ","

   حقك.
  
"
77193,"
   يعني لو هي مكانة كانت هترضي انو يسيبها! !
  ","

   نفس الإجابة بالضبط !
   
   محدش يقدر يجبر حد على خيار زي ده.
  
"
77194,"
   مايمكن عرفت وجهة نظره من اي مصدر او طريقه تانيه غير الكلام معاه هو شخخصيا ياشيخ ، 
غ.س ،انا عايزه اعرف اجابة السؤال بتاعها لو سمحت حضرتك 😅
  ","

   هو 99.9 % من الشباب قبل الزواج بيكون فاكر كده .. أو طمعان في كده بمعنى أصح !
   
   بعدين بيتجوز ويعقل ويفوق ..
  
"
77195,"
   هقول ايه منتو صنف طفس!
  ","

   ربنا يسامحك !
   
   الشتيمة بتلف تلف وترجع لصاحبها 🙄
  
"
77196,"
   خطيبى حصلت ليه حادثه واْصيب بالشلل اْنا عاوزه اْسيبه بس حاسه بالذنب برده ساْلت شيخ قالى مافيش مانع ولكن حاسه اْنه مش اْنسانيه اْسيبه وفى نفس الوقت عادى وده حقى واْنا مش قد البهدله ولا قد المشكله اْعمل اْيه؟
  ","

   محدش يقدر يجبرك طبعا !
   
   لكن سألتك بالله ارحلي بألطف صورة ممكنة .. لا تجمعي عليه ألمين.
   
   والله يتولاه ويعافيه ويعوضه خير الدارين ..
  
"
77197,"
   هل توْمن اْنه من الممكن اْن يعيش اْربعه نساء متزوجات من رجل واحد فى بيت واحد؟
  ","

   هل من الممكن أن يعيش هو ؟! 😁
  
"
77198,"
   انا لو مش قادره اقبل فكرة التعدد ، هل انا كدا مش مؤمنه!؟
  ","

   أبدا !
   
   المهم ما تكونيش معترضة عليه كتشريع !
   
   لكن حقك ما تقبليهوش لنفسك.
  
"
77199,"
   للسائله خدى بالى لان الدواء الهتاخديه عشان يعالج الإسهال ممكن يسبب لبنتك امساك بسبب انتقاله مع لبن الرضاعه استشيرى الدكتور او التزمى انك تديلها رضعه مشبعه قبل ما تخدى الدواء او اديهالها بعد الدواء بساعتين على الاقل
  ","
  ….
  "
77200,"
   هل يستطيع الانسان ان يكتفي بنفسه ويسعدها ؟
  ","

   كلما كنا أسوياء نفسيا = كلما استطعنا فعل ذلك جيدا !
   
   ده طبعا مختلف عن النرجسية أو النزعة للانطواء.
   
   ده متعلق بشيء من الاستقلال الصحي، والثقة الداخلية.
   
   أو كما قال الشاعر:  كله يدلّع نفسه 😁
  
"
77201,"
   قالت لى ان دى كانت لحظه ضعف وانا قولت اكيد لما شافت حاله الاكتئاب اللى عندى اكيد هتنهى الموضوع ده وترجع لربنا بس من اسبوع بمسك الفون لقيت ان علاقتهم زى ما هى وبقيت عصبيه مع الكل ف البيت وهى سالتنى ليه انا كدا بعتلها ع الواتس انى شوفت كل حاجه وانى من انهاردا يتيمه الام واعتزلتهم هل تصرفى صح ولا غلط
  ","

   اسمعي ده ضروري جدا:
   

    https://www.facebook.com/m.atiia.soliman/videos/1806787436067760/
   

"
77202,"
   خطيبى فاكر الزواج كله عباره عن جنس حلال فقط ده طبيعى؟
  ","

   اللي مش طبيعي إنه يتكلم في حاجة زي دي أصلا وأنتم لسه مخطوبين يا هانم !
  
"
77203,"
   جزاك الله خيرا ي مولانا ع هذا الكم م العلم اللي بننتفعه منك
عندي سؤال واتمني ترد عليه انا حاليا خلاص يعتبر تخرجت فاضل شهر واكون متخرج م الجامعه والدي م وانا ف 2 جامعه بيلح عليا اخطب خصوصا واني ابنه الاكبر وانا رافض دا تماما لحين بلوغ سن 26 ع الاقل لحد م اكون كونت نفسي وهو بيزعل م كدا هل اوافق ام لا
  ","

   ولا علم ولا حاجة .. احنا بنفكر مع بعض بس 💚
   
   والله يا حبيبي لو الأمور ميسرة .. يعني مكانك جاهز وهتقدر توفر دخل ثابت ولو قليل ومستعد للخطوة نفسيا = توكل على الله .. البداية بدري نعمة لو مهيأ لها.
  
"
77204,"
   ي شيخ شخص كلم اهلى ومدخلش البيت طلب صورة ليا عن الطريق الفيس وانا رفضت مش انا كده صح؟
  ","

   ما دام اتكلم = يبقى يدخل البيت ويشوفك !
   
   ثم القبول أو الرفض حقك وحقه.
   
   غير كده لأ.
  
"
77205,"
   الله يرزقك فرحة تسجد منها باكياً يا أبا أنس، ويحفظ لك بناتك ويجعلهم لك خير ذرية في الأرض ، الله يرضي عنك ، الله يرضي عنك ، الله يرضي عنك.
  ","

   الله يجبر خاطرك.
  
"
77206,"
   عذراً
تعبت اليوم من بعد الفجر
أعزكم الله جالي ميكروب أظن في بطني ومسبب لي اسهال
وبنتي اكلها معتمد على الرضاعة فقط والجو الحر ده بيتعبني جدا لكن بحاول اتحمل بفضل الله
يعني أنا هاستعين بالله اني ما افطرش
بس حاسة التعب بيزيد مش بيقل
مع شبه اعراض جفاف من قبل الظهر
هل لو التعب زاد معايا يجوز لي الفطر
  ","

   نعم يجوز طبعا.
   
   بل يجوز لك لمجرد الرضاعة، وتلزمك الكفارة عن كل يوم، دون القضاء.
   
   عافاك الله وأعانك وأتم لك بخير.
  
"
77207,"
   ابا انس انا اول مرة تابعت حضرتك كنت جايه علشان اسألك فحوار حد انا معجبه بيه وحضرتك مردتش  . لكن اتعلمت منك حاجات كتير جدا اتعلمت ازاى اغلى نفسي واتجاوز ومتعلقش بحد .. اتعودت التزم بحدود كنت نسياها... بقيت بتكلم ذيك وبنصح صحابى بكلام حضرتك وانا مقتنعه بيه ميه فى الميه... جزاك الله عنا كل خير
  ","

   الله يحفظك ويسعدك .. وبناتي .. وبنات المسلمين.
  
"
77208,"
   طيب هو لو كان مقاليش ليا هل حضرتك تنصح بيه طلما تاب وعالج المشكله واْستئصالها وبقى زى اْى جد؟
  ","

   طبعا !
   
   التائب من الذنب = كمن لا ذنب له.
  
"
77209,"
   هل حضرتك خايف اْنى اْعايره اْو اْفضحه لحظه خناق؟
  ","

   أو تشكي فيه وتحاصري أفعاله اللي ممكن تتقبل بطريقة طبيعية من غيره بتفسيرات سيئة بناء على خلفيتك عن ماضيه.
   
   الحياة ساعتها هتكون لا تطاق !
   
   هتدمري نفسك .. وهتفتنيه في توبته.
   
   لذا من تمام توبته = أن يستر نفسه .. تماما.
  
"
77210,"
   ليه ما ينفعش يرجع؟
  ","

   عشان اللي يبيع مرة بسهولة = يبيع تاني وتالت !
   
   وعشان هي ما صدقت تتعافى .. لو عطته الأمان وكسرها تاني = مش هتقوم منها.
  
"
77211,"
   خطيبى اْعترف ليا اْنه كان عنده ماضى علاقات مثليه وتاب وعالج المشكله نفسيا ودينيا من سنين هو شخص طيب بدرجه كبيره ومتدين وصاحب سيره حسنه اْقبل بيه؟
  ","

   رأيي !
   
   ارفضي .. لكن بعد ما تعطيه نصيحة إنه معدش يجيب سيرة ده لحد خالص.
   
   مرحلة وينساها تماما من حياته .. كأن لم تكن.
   
   طب ترفضي أنت ليه ؟!
   
   عشان يتعلم هو الدرس.
   
   وعشان مكنش ينفع تعرفي حاجة زي دي؛ لتكون العلاقة طبيعية وصحية.
  
"
77212,"
   كنا عاقدين ثم انفصلنا بسبب تافه من طرفه وانا انصدمت من هوان حبه لي وعدم تمسكه بعلاقتنا
اكملت حياتي بصعوبة وبفضل من الله تجاوزته وتجاوزت كل المشاعر التي كانت في قلبي له
 يخطر على بالي احيانا فأدعو له بالخير وأشغل نفسي كي لا أضعف
الآن بعد مرور ٣سنين يحاول التواصل معي وأنا أتجاهله لكنني أخاف أن أضعف
  ","

   بلوكات .. معدش ينفع يرجع !
   
   والحمد لله على سلامتك.
  
"
77213,"
   انا مخطوبه وخطيبي محسسني اني خلاص بقيت مراته ف بيتعامل براحته جدا وايده مش باعدها عني وانا ف الاصل شخص خجول جدا ف مش بعرف اتفاهم وتلقائي لما أيده بتيجي عليا ببعد ف بيبان اني نكديه او عندي مشكله ان مبحبش حد يلمسني وانا مش كده بس مينفعش اعمل ايه؟
  ","

   تكوني واضحة وحاسمة إن دي حدود ربنا !
   
   مفيش حاجة اسمها بقيت مراته دي.
   
   لا .. أنت خطيبته بس .. وهم يلم نفسه وايده جنبه ..
   
   يا هتحتاجي تقيمي الموضوع من أوله خالص !
   
   لأن اللي ما يلزمش الحدود ويتصالح مع التجاوز بالطريقة دي (مش مجرد ضعف عابر بيستغفر عنه ويوقفه) = بتكون عنده مشاكل في حاجات تانية كتير.
  
"
77214,"
   أبا أنس..
الله يجزيك خير.
  ","

   الله يسعدك.
  
"
77215,"
   يااا شيخ، العذر الشرعي سيأتيني بالعشرة الأواخر من رمضان، وأنا حزينة لإني كنت حابة أقيم كل ليلة فيه لعلها ليلة القدر، حزينة انه فرصة زي دي تروح عليا
  ","

   لك أجرك كاملا بإذن الله .. بصدق نيتك.
   
   شاركي بالدعاء والذكر.
  
"
77216,"
   ياشيخ معايا صاحبي كان قارئ فاتحة وكده المهم محصلش نصيب بينهم وهو سابها واتجوز وبعدين هي كلمتني عشان أجبر بخاطرها ومكنتش اعرفها قبل كده ولا شفتها وبعدين اتعلقت بيا وانا منكرش اني حسيت بيها وفكرت إني اتجوزها.. بس فكرة انها كانت هتبقي لصاحبي مش متقبلها خالص خصوصاً أنه كان عايزها بس أهلها موافقوش ...
  ","

   يعني إيه عشان تجبر بخاطرها ؟!
   
   النمط ده من العلاقات يخوف ..
   
   لأنه للأسف قائم في أصله على تعويض وسد فراغ.
   
   وهنا الخطر .. مش مجرد إن صاحبك كان عايزها؛ لأن ده لا يعيبها ولا يعيبك.
  
"
77217,"
   عاوزه اْرفض خطيبى لاْنه وسيم جدا وخايف من الخيانه ونظرات الناس وغيره بحس بغيره شديده؟ اعمل ايه؟ ارفض؟
  ","

   بدون سخرية .. لأن سؤالك يستدعيها في الوهلة الأولى !
   
   فكل واحد بيحدد خياراته في الحياة بناء على شوية معطيات ..
   
   محدش ملام في خياراته؛ المهم تكون المعطيات سليمة.
   
   خيارك أبرز معطياته للأسف إنك شكاكة ومش واثقة في نفسك !
   
   وده هيتعبك مع الوسيم، ومع غيره.
   
   فالمطلوب تراجعي نفسك الأول.
  
"
77218,"
   الكفاءة الاجتماعية
  ","

   ما دام حضرتك حاسباها كده = يبقى ارفضي !
  
"
77219,"
   عندي ف سوهاج 44 زيك بالظبط
  ","

   الكحكة في ايد اليتيم ! 😥
   
   منا سايب الرياض 47.
  
"
77220,"
   انا دكتورة بشري.. هل مناسب ان يتقدملي واحد خريج تربية
  ","

   مش مناسب ليه ؟!
  
"
77221,"
   ربنا يرضى عنك يا شيخ محمد وينور بصيرتك يارب 💙
  ","

   ويحفظنا ويهدينا جميعا ..
   
   آمين.
  
"
77222,"
   ي جماعة بالله اعقلوا الكلام..واحدة اعرفها شخصياً كانوا عاقدين وحصل تجاوزات ولحد ما اختلي بها وفجأة لقوها حامل  وتاني يوم هو مات بحادث ..اهلها كانوا هيقتلوها والله ابنها عمره 4 سنين دلوقت ولسه بيتكلموا عنها!!ولا عرفت تتجوز تاني ولا اهلها مسامحينها وحياتها قرف كلهاا...كل دا عشان مفيش صبر وتحكم بالنفس
  ","
  ….
  "
77223,"
   هي الناس بقت بتستغبى ليه كده ؟!
يأخي افترض دي أختك وشوف نفسك هتفكر في الأمر ازاى!
  ","

   هنقول إيه بس !
   
   ربنا الهادي.
  
"
77224,"
   ما تفتي بغير علم رجاءاً.
  ","

   بطّل (نطاعة) رجاء.
   
   ده الفارق بين حد بيتحمل مسؤولية .. وبين عيّل أناني بيجري ورا شهواته بصرف النظر عن الثمن !
  
"
77225,"
   غ.س زوجي لماكنا عاقدين كنابندور على شقة إيجار مكانش بيرضى نتفرج علي شقةمن غير حد معانا ، بستغرب إصراره لأن بالنسبالي كان عادي يعني احنا هنتفرج ربع ساعة ونمشي ميجراش حاجة . لكن هو عارف طبيعة الرجل فكان عارف إن الأمر مش هيسلم. ومن المشاكل اللي بقراها حاليا فهو فعلا مبيسلمش . ففعلا إياك تروحي
  ","

   رجل محترم.
  
"
77226,"
   لو سمحت يا شيخ انا معدى من هنا بالصدفة بس مش فاهم ليه برده دا غلط مع انهم مكتوب كتابهم يعنى اصلا يعتبر متزوجين ؟
  ","

   الصبر يا رب !
   
   أولا: هو لو بيحافظ عليها أصلا مش هيطلب طلب زي ده .. لأن أوتيل وغرفة يعني الموضوع 90 % هيصل لجماع.
   
   ثانيا:  شف أنت قلت إيه .. "" يُعتبر "" .. لكن مش متزوجين بالمعنى اللي الناس متعارفين عليه بعد البناء وبعد ما تكون في بيته .. عاقد عليها يعني له يختلي بها، يمسك إيدها، يقبّل أو يعانق كحد أقصى .. أكتر من كده مش مسموح له ما دامت في بيت أبيها .. وده حفاظا عليها هي؛ لأن لو حصل مشاكل وما كملوش أو مات -لا قدر الله- قبل البناء وهي معدتش بكر = المجتمع مش هيرحمها وهيتساء بها الظن .. وهذا ما لا ترضاه الشريعة.
  
"
77227,"
   ومتحملش دلوقتي. محدش يقولها الخلفة هتقربكو
  ","

   لا طبعا !
   
   مفيش حمل في أي ارتباط إلا لما تطمنوا وتاخدوا على بعض فترة كافية .. دايما بشوف سنة مناسب أوي لمرحلة التخبيط دي.
  
"
77228,"
   طب ليه مش كده كده مكتوب كتابهم !
  ","

   يا سلام !
   
   ولما الأمور تتجاوز وينيل الدنيا وما تبقاش بكر ؟!
   
   وحصل مشاكل لا قدر الله وما كملوش أو مات هو .. يبقى هي وضعها إيه ؟!
   
   أنا مستغرب جدا ازاي الاستدراك بتاع ما هم عاقدين ده يتكرر كده من ناس كتير.
  
"
77229,"
   ادعيلنا معاك ع الفطار ياشيخنا لعلها تستجاب 🌸
  ","

   الدعاء بظهر الغيب حق متبادل بيننا !
   
   ألقاكم يا صحبة الجنة 💚
  
"
77230,"
   شيخ أنا نفسي اكون قارئا للقرآن و لكن الشيطان يمنعني بحجة الرياء و الشهرة و حب الثناء فما نصحك؟
أجبني بالله عليك
  ","

   العمل من أجل الناس رياء !
   
   وتركه أيضا من أجل الناس قادح في الإخلاص.
   
   أزل الناس من حساباتك تماما .. واعمل ما يسرك أن تلقى الله به.
  
"
77231,"
   ياااه ي شيخ محمد إحنا بنتسحر آهو 😅
  ","

   سبحانه !
   
   "" الشمس والقمر بحسبان "".
  
"
77232,"
   وتنسي صحبة الجنه كده! مالناش نصيب في اخر حاجه هتعملها
  ","

   وهل حياتي كانت تستقيم بدونكم ؟!
  
"
77233,"
   ربنا ينولك مرادك
  ","

   يا رب !
   
   قريبا غير بعيد.
  
"
77234,"
   خطيبي ومكتوب كتابنا عاوزنا نروح نفطر يوم برا في اوضة في اوتيل وطيعا الموضوع مش هيخلوا من التجاوزات هو بيحصل بينا تجاوزات في البيت بس خايفه من موضوع الاوتيل ده هو بيقولي ان مش هيحصل غير نقس اللي بيحصل في البيت بس نبقى براحتنا عاوزة رأيك
  ","

   إياك تروحي .. إياك.
  
"
77235,"
   الساعة كام عندك دلوقتي يا ابو انس؟!
  ","

   7:47 مساء
   
   باقي نصف ساعة على المغرب.
  
"
77236,"
   حضرتك بكل ما تواجهه في حياتك من مجاهدة نفسك ورغبتك في عدم التفاخر والتعالي والخوف منهما ونسب ما أنت فيه وعليه من جمال إلى الله الواحد القهار جميل جدا يا شيخ أرجو لك الدوام والثبات والفرح والعوض الذي يرضيك اللهم آمين 🌸
  ","

   بجد والله مش يعني تواضع ولا تمثيل ولا غيره !
   
   تفاخر على إيه !
   
   وجمال إيه !
   
   يا ناس احنا كلنا مجرد مستورين بالله.
   
   اوعوا تظنوا في حد (أي حد) غير كده.
   
   مجرد ستر .. لو انكشف ما ألقيتم عليّ سلاما !
   
   اللهم تمام سترك ودوامه .. دنيا وآخرة.
  
"
77237,"
   عندي سؤال لحضرتك انا في حد كلمنى تلات مرات بس و بيقولي اني بقيت حاجه اساسيه في حياته و اني بيكون سعيد لما بيكلمني و بتاع و سألني انو نتكلم و نتعرف اكتر اذا حبيت
المفروض اني اعمل اي ولا ارد ب اي؟؟
  ","

   بلوك.
  
"
77238,"
   سوء اختيارك اترتب عليه ايه ؟
  ","

   على أي خطوة مش ندمان !
   
   بحاول أتعلم ..
   
   وفي الله طمعان.
  
"
77239,"
   عايزين نسمع صوتك طيب يا شيخنا❤❤
  ","

   https://m.facebook.com/story.php?story_fbid=2235129649900201&id=100002095644279&sfnsn=mo
  
"
77240,"
   عارف ياشيخ اسواء شعور في الدنيا ايه مش ان ابعد وبس ان ابعد هو ميحسش حتي وحياته تبقي كويسه وكان كنت سراب حتي مفيش شئ يندمه عليا .. كان انا اللي كنت شر ليه
  ","

   وليه ما تقوليش البعد خير لكما ؟!
  
"
77241,"
   بالسهوله دي؟
  ","

   لا طبعا مش سهل !
   
   ده لازم فيه قرار وتحكيم للعقل الصارم على القلب العبيط.
   
   لكنه أسهل كثيرا من عاقبة الشيلة، والندم بعد فوات الأوان.
  
"
77242,"
   انا صاحيه السؤال 
معملتش اي بلوك وبالعكس كان قدامي بس لما كنت بحن كنت بفكر نفسي بمواقفه السلبيه معايا هو اه مبعش بس متمسكش واستسلم بسرعه واللي ميتمسكش بينا مستاهلناش ✋مبكرهوش ومبحبوش عادي تجربه فاشله اتعلمت منا وعدت
  ","

   عاش أس 2 👍👍
  
"
77243,"
   انا من الضفة التانية يا اختي،  والله كلها أوهام،  انا كنت بألف أحلام،  والمصيبة كلها اشارات جميلة،  طلعت بلح😂
الحمد لله على العافية. 
أختك دلوقتي من يوم ما يقت تدعي بالخير المطلق،  مافيش احلام🙋
  ","
  ….
  
  ومفيش أصحاب، مفيش أحباب 😁
  
  عاش 👍
  "
77244,"
   طيب يا شيخ لو انا كنت اعجبت بشخص ولما سمعته بيصلى بينا التراويح اتعلقت بيه واتمنيه زوج صالح الى دايما بدعى بيه بس انا بتخرج وهو لسه فاضله سنة وبدعى دايما انه لو مش نصيبى متعلقش بيه بس بيزيد احساس ان هو الشخص ده مش عارفة ازاى وهو عارفنى من الكورس بس اعمل ايه
  ","

   أجاوبك إجابة صادمة ؟!
   
   أنا من يوم صليت بالناس من 15 سنة بتعرض لده ..
   
   أحلام على أوهام للأسف ..
   
   وغالبا دي بتكون مشاعر ساذجة وسطحية ..
   
   لأن عشرتي ممكن جدا تكون محدش يستحملها .. ممكن صوتي حلو، لكن أخلاقي مرة .. وعاطفتي جامدة ودماغي صغيرة .. بل وتديني ضعيف ..
   
   وهكذا !
   
   فما تتعبيش قلبك عالفاضي .. وكفاية سذاجة وأحكام سطحية .. ولو الصلاة وراه هتعلقك كده = اقعدي في البيت واخشعي بينك وبين الله .. وادعيه يرضيك بالخير؛ حيث يعلمه هو .. سبحانه وبحمده.
  
"
77245,"
   واللى مش عارف يبعد 😢
  ","

   يشيل .. وما يرجعش يعيط.
  
"
77246,"
   اجلنا انا وجوزي الخلفة سنة بعدين اكتشفت اني مش بخلف حاولت كتير بس ده امر ربنا  الحمد لله كتير اوي من الناس شمتانين 
 وناس قالولي ان ده عقاب من ربنا ليكوا عشان تمنعوا رزقه او باللفظ اللي بيقولوه اتبطرتوا علي النعمة هو ده الكلام ده حقيقي فعلا🙃 انا تعبت من احساسي بالذنب واحساسي بالعجز
  ","

   الناس جهلة ظلمة.
   
   ربنا يسعدكم ويرضيكم ويعوضكم خير ..
   
   طنشوا .. وما تيأسوش .. الأمل في الله كبير.
  
"
77247,"
   ضروري تجاوبني وتريحني من كثرة تفكيري
انا بحب زوجي جداااا هو طيب ومحترم وعطوف ونعم الزوج معايا
انا بغير عليه اوي وخايفه ميكونش بيحبني زي ما بحبه
او يكون بيضحك عليا ويمثل حبه
انا بحلم انه بيتجوز عليا
اتخلص ازاي من شكوكي دي
انا تعبت من كتر التفكير
  ","

   سلمي أمرك لله، وبلاش تخربي على نفسك وتقفلي زوجك منك !
   
   اتبسطي بالنعمة واشكري ربنا عليها وبس.
   
   يا كده .. يا هتحتاجي تدخل علاجي نفسي.
  
"
77248,"
   أدعيلك ب ايه يا شيخ محمد ، لعل الله سيستجيب لنا الليلة .
  ","

   عيشة هنية، وميتة سوية، ومردّ غير مخز ولا فاضح.
  
"
77249,"
   يا شيخ من بقاالي كتير ببعت السؤال من فضلك جااوب عليه !! 
انا كابتن طيار .. بيكون عندي سفر كتير و لدوااعي السفر ببقي لازم افطر ف ايام رمضاان .. انا برجع اصوم الايام تاني بعد رمضاان بشكل مش منتظم و بطلع كفّااره .. كدا صح و لا اعمل ايه ؟
  ","

   تبقى في ذمتك لأيام إقامتك .. وفيه رحلات قريبة يا كابتن تقدر تصومها عادي !
   
   مثلا القاهرة الرياض غير القاهرة نيويورك.
  
"
77250,"
   حقولك زي ما نصوحوني واستفدت،استغفري كثير جدا ... جدا،الأمر صعب في البداية لكن النهاية جميلة مشرقة  مش حقولك الاستغفار حيخلبه ييجي يتقدم،  زي ما فهمونا في مواقع التواصل وخلونا نختزل عبادتنا في عايزة وعايزة،ربنا حيتفضل عليك،كنت زيك ولسه طمعانه اتجوز، لكني الان راضية عن الله سبحانه في كل حال،طمع ورضا💚
  ","

   الله !
  
"
77251,"
   وانا بس من 6 شهور .. بلوكات مؤقتة حلت كل الحكاية والامور زي الفل 😌
  ","

   عاش + 1 👍
  
"
77252,"
   ياشيخ محمد حضرتك انا كنت معجبه او بحب واحد ٧ سنين بس كان حب طرف واحد بس دعيت ربنا انه لو مش من نصيبى يبعدنى عنه وفعلا دا حصل ومعنتش بفكر فيه من سنتين ودلوقت حلمت بيه 
حلمت اننا واقفين على طريق هو فى جهه وانا فى جهه بس حاطط عينه عليا ومركز معايا وانا ببصله من بعيد لبعيد وعارفه انه مركز معايا
  ","

   طنشي وانسي.
   
   ما تسمحيش للشيطان يوجع قلبك بأوهام.
  
"
77253,"
   ممكن نبقى بنحب الشخص لكن نشوف أن هو مش مناسب بعد تصرفات كتير منه؟
والحل؟
  ","

   ممكن !
   
   نبعد.
  
"
77254,"
   كنت من 3شهور عايزه ابعتلك اني بموت من الفراق 
النهارده زي الفل 😂وماشيه بمود بيك من غيرك مش فارقه 💃
الوقت بيداوي كتير اوي يا شيخ
  ","

   عاش 👍
  
"
77255,"
   متزوجة بقالى٤ شهور واريد ان انفصل بسبب اختلاف التفكير وكثرة المشاكل بينى وبينه قل لى شئ
  ","

   أولا:  إياك تحملي الوقت.
   
   ثانيا: الصدام في أول الأيام طبيعي جدا .. اختلاف التفكير وكثرة المشاكل لها حد مقبول تقدروا توصلوا فيه لمنطقة وسطى؛ مريحة لكليكما.
   
   ثالثا: اتكلموا .. لازم تعرفوا تتكلموا سوا وتفهموا وجهة نظر بعض.
  
"
77256,"
   اتجهت للمعاصي بطريقه مخلياني حزين جدا علي حالي بقيت بشوف حاجات عمري م فكرت اشوفها وبعمل حاجات وحشه جدا و حزين جدا من الي وصلتله ومش عارف ارجع تاني زي ما كونت نصيحتك ليا ايه وهل لو ذنوبي كترت فيه وقت للتوبه و ربنا هيغفرلي؟
  ","

   باب التوبة مفتوح، لا يغلقه أحد !
   
   المهم ترجع بصدق وإخلاص .. وتستدرك ..
   
   رمضان فرصة عظيمة .. أقبل ولا تخف.
  
"
77257,"
   انا مطلقة وابني صغير ارتبط به كثيرا وكنت ادعو الله العلى القدير ان يكتب لي الخير فلم اكن سببا ف الانفصال وعانيت من اجل ألا يتم. ادعو الله كثيرا ان اعبش مع ولدي ف رضا وراحت بال تغنينا عن الناس لا اريده ان يفترق عني هو قره عيني التي ارى بها العالم. هل اذا تقدم لي احدهم اشترط ان يعيش ابني معي ام اظلمه؟
  ","

   نعم تشترطي !
   
   حقك.
   
   والمتقدم يوافق أو يرفض.
   
   ربنا يسعدك، ويعوضك خيرا ..
  
"
77258,"
   ريحني يا شيخ محمد بالله عليك ،كنت معجبه بحد وبينت عكس كدا غصب عني وكمان بعدت عن المكان الوحيد الي كان بيجمعنا واضطريت اتحجج بسبب مش مقنع علشان أبعد وأنا من جوايا بتقطع وتعبت اكتر لما بعدت وكل ما اشوفه افتكر كل حاجه وازعل جامد مش عارفه اعمل ايه قطعت كل سبل الوصل ومش قادره اتجاوز دا...بالله عليك أجب
  ","

   لو عايزك = هيتقدم لك.
   
   ونصيحة في الحالات اللي زي دي خليكم على طبيعتكم .. يعني مش مطلوب تظهري التأفف عشان تكون ملتزمة بالحدود ..
   
   احنا هنا بنتكلم على شخصية سوية، عارفة حدودها ومغلّية نفسها .. فما تتحولش لوسوسة وأفورة.
  
"
77259,"
   ما هي خططك الصيفية هذا العام؟
  ","

   بكل صراحة يا آسك !
   
   معدش لي أي خطط.
   
   سايبها لله تماما، يصيّرها برحمته كيف يشاء ..
   
   وطمعي فيه كبير .. يقدّر الخير حيث كان.
   
   واللي يطمع فيه بصدق = عمره ما يخيب.
  
"
77260,"
   جبرت خاطري مرات عديدة يا شيخ جزاك الله خيرا،  جبرت خاطري في إجاباتك عن غيري،  الله يعطيك ويعطيك فوق ما تتمنى،  ويرضيك و يجبر خاطرك
  ","

   الله يسعدك ..
  
"
77261,"
   Time to begin , isn't it ?!
  ","
  I hope so ..
  "
77262,"
   زوجتى هتروح تحج السنادى، وعندنا عادات ان اللى بيروح يحج بيجيب هدايا، وهى عايزة تجيب لابن عمها وزوجته هدية، وهو كان متجوزها قبلى، وانا قلبى فيه نفور ومش حابب كدة، امنعها؟
  ","

   لا يا غالي .. كبّر دماغك !
   
   زيه زي غيره.
   
   كلها سبحة ولا طاقية وجلابية مراته هتاخدها مع هديتها وخلاص.
  
"
77263,"
   رضا الناس غاية لا تدرك يا شباب
والحمدالله 
، الشيخ علي وعي بكده جزاه الله خير :)
  ","

   رضا الناس ليس بغاية أصلا.
  
"
77264,"
   انا امتحنت في رمضان ثانويتي وجبت ٩٨ شدي حيلك 😃
  ","
  ….
  "
77265,"
   أنا فاكر أيام الكلية أحسن ايام المذاكرة لما كنت ببقى صايم كان تركيز كبير بسم الله ما شاء الله ، عمر الصيام ما كان عائق للمذاكرة أبداً على فكرة .. و آه تخرجت بجيد جداً من هندسة
  ","
  ….
  "
77266,"
   ذاكرت في رمضان، وامتحنت نصف امتحاناتي في رمضان، ولم يضرني ذلك قط والله!!
  ","
  ….
  "
77267,"
   شيخ
انا كنت بعت لحضرتك انى بدأت انتظم ف الصلاه 
اعمل اى ف الصلوات اللى فاتت ونا مش هقدر اعيد عشان مزهقش واحس بالثقل ف العباده
  ","

   أكثر من النوافل .. واستغفر عما مضى.
   
   المهم تثبت ..
  
"
77268,"
   وأنا تغيرت حياتي بتربيتك لنا في اول دفعة ""غلي نفسك"" من حوالي خمس سنين سبحان الله الحرف الصادق لا يضيع الله أثره.  سندعوا لك ما حييما أستاذ باذن الله
  ","

   اللهم صحبة الجنة.
  
"
77269,"
   ليه اللي بيهاجموك مش شايفينك بعيننا زي ما إحنا شايفين كدة 💔
  ","

   سبحان الله !
   
   ومين في الدنيا يجتمع الناس على قبوله ؟!
   
   ومين مجنون ينتظر كده أصلا ؟!
   
   ومين أجنّ منه يكون عمله من أجل كده فيضيع هباء؛ رياء ؟!
   
   "" قل كل يعمل على شاكلته فربكم أعلم بمن هو أهدى سبيلا "".
  
"
77270,"
   تغبرت حياتي بحرف منك شيخنا،  عمرك لن يذهب هباء..  وذاك الحرف كان نصائحكم عن فترة الفتور..  كلما ممرت بها شكرت صنيعك بنا، جعله الله في ميزان حسناتك، مع كل قيام بعد فتور...  تخيل!
  ","

   الله يجبر خاطرك ..
   
   ادعيلي بصلاح الحال والبال.
  
"
77271,"
   شيخ انت رحت امريكا لية انت كنت بتقول نص رمضان ف الرياض ونصة ف مصر!
  ","

   تدابير الله عجب !
   
   سبحانه وبحمده.
  
"
77272,"
   ايه الحلاوة دى 😂😂😂😂امريكا غيرتك ياشيخنا 😂😂😂
  ","

   أجل لو كنت لابس برمودة كنت هتقول إيه 🙃
  
"
77273,"
   احساسك ايه يا مولانا و انت مختلف عن اللى حواليك 😍
  ","

   مفيش الكلام ده !
   
   فيما رأيت فكل واحد هنا بيلبس اللي هو عايزه .. ويمشي باللي هو عايزه .. أو من غيره خالص 😁
   
   كل واحد في حاله.
  
"
77274,"
   يا شيخ ما حكم الإفطار بسبب المذاكرة وخوفي على مستقبلي وإن امتحاناتي بعد ١٨ يوم ؟! * ثانوية عامة *
  ","

   سامحيني !
   
   بس مفيش طالب متفوق فعلا بيسأل سؤال زي ده.
   
   عمر الصيام ما أثر على المذاكرة والإنتاجية، بل تضييع الوقت وسوء إدارته.
   
   هذا عقليا ..
   
   وأما شرعيا: فحرام بلا شك.
  
"
77275,"
   اقوي رابط؟
  ","

   الجنة !
   
   كل صلات قبلها لا تدوم ..
   
   الجنة !
   
   وعدها لا يخضع إلا لحسابات الخلود.
  
"
77276,"
   هل سبق لك أن ذهبت إلى معسكر وجلست في خيمة؟
  ","

   احنا بتوع love يا آسك .. خيمة إيه بس 😁
  
"
77277,"
   طيب قولي انك دعيتلي طيب.😭😭😭
  ","

   ألطم ! 🥺
   
   لا ألطم إيه !
   
   لو تأخرت عليكم يبقى الجنازة هتتشحن لمصر بإذن الله ..
   
   heart attack.
   
   ألقاكم يا صحبة الجنة 💚
   
   (بهزر .. مش زعلان خلاص ..
   
   ربنا يصلح حالنا جميعا، ويرضينا ويسترنا .. دنيا وآخرة).
  
"
77278,"
   عمالة بقالي ساعة اقولك ادعيلي ومش راضي.😭
  ","

   طب أنت واحدة عندك دم أو شعور ؟!
   
   ليه تعكنني علي بكلمة زي دي ؟!
   
   وبعدين منا مش عجباني موضة الأسئلة اللي كلها:  ادعيلي - ادعيلي - ادعيلي ..
   
   ادعيلي أنجح .. ادعيلي أذاكر - ادعيلي يخطبني ..
   
   سبحان الله !
   
   ومن يحجبكم عن الله ؟!
   
   طب دحنا في رمضان !
   
   أرجى أوقات الدعاء ..
   
   هنتعلم التواكل حتى في الدعاء ؟!
   
   فاهم إن ده من حسن ظنكم بي .. لكن الحقيقة أنا أغلب مما تتصورون، ومش عاجبني خالص المبالغة المتكررة في طلب الدعاء دي ..
   
   ومع ذلك فأنا قلت كتير إني فعلا بدعيلكم جميعا دوما بظهر الغيب، كما أدعو لأهلي ..
   
   ليس لشيء إلا قياما بحق الأخوة، ثم طمعا في تأمين المَلَك .. ولك بمثل.
   
   أما لو علي = فأنتم فعلا مسنودين على حيطة مايلة ..
   
   الله يسترنا بستره الجميل ..
   
   سامحك الله.
   
   (رجاء يا جماعة الخير انتبهوا لألفاظكم شوية .. زي التاني اللي بعتلي زعلان منك وبعدها عشان ما بتردش علي يا متكبر ! .. ومع إني أفردت قبل كده ثريد طويل عشان نستفيد سوا من النقد في المساحة دي وقلت عشان فعلا تعذروني .. لكن فيه ناس الله أكبر، بيرموا كلام زي الدبش .. وناقص يقعدوا فوق راسي يقولولي جاوب ده وما تجاوبش ده، وأنا بعتلك وما جاوبتش وليه بتهزر وليه مش عارف إيه ! إ.. عيب يا ناس، الرحمة شوية مش كده .. احنا بشر ولنا طاقة في الأخير ..
   
   يا رب ما أحتجش أقول الكلام ده تاني).
  
"
77279,"
   كسرت بخاطري يشيخنا ربنا يسامحك.😭
  ","

   ليه ؟!
  
"
77280,"
   اللي عايز يشوف كرم ربنا يعمل ايه
  ","

   يصبر ويرضى حين يبتليه !
  
"
77281,"
   ودعاء،  اللهم أدخل شيخنا جنة قبل الجنة ..
  ","

   هي العيشة الهنية !
   
   آمين 🤲🏼
  
"
77282,"
   عسل يا شيخ محمد .. أضحك الله سنك 💜💜
  ","

   طب يرضيك ؟!
   
   باعت يقولي أنت مغرور ومعدوم الشعور ..
   
   فلازم أهون على نفسي بالألش؛ والديكور 🥺
  
"
77283,"
   يا شيخ لو سمحت هو انا لو متابعة اكونت بيتكلم عن العلاقات الجنسية دا حرام ولا اي اصل انا حاسة بالذنب ياريت ترد عليا
  ","

   بلّكيه .. وما تستهبليش.
   
   ما تبحثوش في الحاجات دي إلا قبل الزواج.
  
"
77284,"
   عاوز اسمع صوتك
في تسجيلات لحضرتك؟
  ","

   اللهم اختمه لنا بالقبول !
   
   بث لإمامتي صلاة التراويح ليلة الخامس عشر من رمضان 1440 هـ، من المركز الإسلامي بفلادلفيا .. بالولايات المتحدة الأمريكية:
   

    https://m.facebook.com/story.php?story_fbid=2231796540233512&id=100002095644279&sfnsn=mo
   

"
77285,"
   ¶¶¶
  ","

   ينفع بحد .. دون اقترانها بأي شيء آخر.
  
"
77286,"
   اي بجد وياريت لو اخدت الموضوع بشكل جدي
  ","

   الله يرحمه !
  
"
77287,"
   ربنا يرضى عنك ويرضيك ويرزقك كل خير ،، أنت تستاهل أكتر من كده ، أحبك في الله  .. أخوك 😅💚
  ","

   حبيبي 😘
   
   الله يجبر خاطرك .. ولا أستاهل حاجة خالص، بس ربك كريم .. كريم أوي.
  
"
77288,"
   تمام كده كلام جميل في نقطه بعد ازنك عايز توضحالي هو من حقه ميشغلهاش ولا ده بمزجها هيه
  ","

   حسب اتفاقهم من البداية.
  
"
77289,"
   ما شاء الله صوتك فى الصلاة جميل ربنا يبارك ❤
  ","

   ادعيلي بالثبات والتمام بخير.
  
"
77290,"
   غ.س،،انا كواحدة بشتغل خايفة جدااا من موضوع الارتباط بسبب حوار المرتب ده وان شفت فعلا ناس اعرفها ازواجها لتاخد منها المرتب بحجه انها  بتاخد من وقت البيت
  ","

   اللي أوله شرط = آخره نور.
  
"
77291,"
   غ. س ولو بتسعمل مالها ده بطريقه غلط وهو مش من حقه يسال الفلوس بتروح فين حتي لو بتصرفها هيه
  ","

   مش من حقه !
   
   يا يقعدها ويكفيها هو ويكفي بيته.
   
   وبعدين يا جماعة الخير .. بالتفاهم والإحسان بيشاركوا في البيت والمصاريف والله، وبتمشي الدنيا .. المهم يكون برضا نفس، مش نظام السلب المتبع.
  
"
77292,"
   مالها حق للبيت ي حبيب 💚
  ","

   ده كلام شرع ولا مصاطب ؟!
  
"
77293,"
   كل ماعملت حساب وبعتلك بتحظرني منو
طيب ليه😔😔
  ","

   عشان أنت واهم نفسك بس !
  
"
77294,"
   ليه قطوف مابقتش تنزل اجاباتك ؟
  ","

   مش مهتم !
   
   وقفناها على رجلها، والله ينفع بنا وبهم.
  
"
77295,"
   أبو أنس ❤❤
هل للزوجة أن تعمل وماذا أفعل بمالها هل اتركه لها ام لا ؟؟؟
  ","

   لها ذلك بإذنك.
   
   ومالها حقها.
   
   أغناك الله ووفقك ..
  
"
77296,"
   انا من عشاق القلب الاخضر 
وهو فيه اجمل من النقاء والربيع والخضره
  ","

   التريد مارك بتاعنا 💚
  
"
77297,"
   هل يوجد عندك نصيحه لعاصى فى هذا  الشهر الكريم ؟؟
  ","

   من عاص إلى عاص !
   
   سلام عليك وبعد ..
   
   إن لم ندخل الجنة وأبوابها مفتوحة، فمتى ؟!
   
   غفر الله لي ولك، وقبلنا بفضله وتاب علينا.
  
"
77298,"
   ليه بتحب اللون الأخضر؟🍃💚
  ","

   ومين ما يحبش منظر زي ده مثلا !
  
"
77299,"
   الفاينال ع الابواب عندك عريس😭😂
  ","

   سقط يا عيني .. وهيعيد السنة !
   
   ركزي في المذاكرة أضمن.
  
"
77300,"
   ٥ بنات في مراحل تعليمية مختلفة كل يوم نسمع من امنا انتو بلاء اللي يحبه ربنا مايرزقهوش بالبنات عايزكم تشتغلو مش قادرة ع مصاريفكم و.و.و ابي موجود بس بيساعد في درستنا بس غالبا والحاجات التانية قليل
  ","

   طنشوها .. ربنا يهديها.
  
"
77301,"
   اللي عايز يتجوز بدرى يعمل ايه علشان يعف نفسه
  ","

   يتقدم لناس بيشتروا راجل 😁
  
"
77302,"
   غ س هما ال راضعين ع بعض يجوز البنت تظهر بدون حجاب قدامهم و بنص كم مثلا و كده زي الاشقاء بالظبط و لا ايه
  ","

   زي الأشقاء.
  
"
77303,"
   أنا مبحبش القعدة مع أهلي أو أتكلم و أتناقش معاهم كتير. عارفه إنه غلط بس حقيقي بحس إنهم بيربونا غلط، خاصة إن تربيتهم لينا دينية بس لما بيجو يطبقو مبيطبقوش إللي بيربونا عليه و مفاهيم بابا ناحية الست غلط و للأسف انتقلت لاخواتي وتفكيرهم مناقض لتفكيري. فبالتالي مبتناقش معهم. فهل ده في نوع من العقوق ؟؟
  ","

   حافظي على الود في المتفق عليه .. وبلاش النقاش اللي يجيب خلاف ويزعل.
  
"
77304,"
   انا يعتبر كنت شبهك وجبت كتاب حضرتك ياشيخ وغير حياتى تمام 
الحمدلله انا فى فضل ونعمه من الله عز وجل 🙏🏻 الذى احى بداخلى ما افسدته الدنيا
  ","
  ….
  "
77305,"
   ياشيخ خاطب وحده وبحبها جدا بس في مشكله كل ولاد خالتها واخواتها راضعين مع بعض يعني اخوات وانا مش مستحمل الوضع دا ولا عايزاها تروح لحد ولا عايزها تكلم حد وكل شويه خناق وهيا بتتعب من الخناق كل شويه ايه الحل يا شيخ بلاش منتكلمش دي لاني جربنا وكسرنا الخطوط وبرضو اتخانقنا علشان كسرنا الخطوط هههه
  ","

   الحل تعقل شوية !
   
   دول إخواتها ما داموا راضعين سوا فعلا .. وملكش حق تمنعها ما دام مفيش مبرر شرعي كسوء أخلاقهم وتجاوزهم.
  
"
77306,"
   بسم الله ما شاء الله على قرأتك يا حبيب ⁦❤️⁩
  ","

   الله يجبر خاطرك حبيبي 💚
  
"
77307,"
   والدي اتخلي عني وانا صغيره جدا وعانيت كتير وامي اشتغلت واستلفت لحد ما ربتني رجع بعد سنين عايز يشوفني و بدات ازوره وحاليا عيان جدا وزورته مرات قليله وبادعيله ربنا يشفيه لكم من جوايا لامتاثرة ولا مضايقة ولا حاسة باي تعاطف ربنا حيعاقبني على اني حاسة كده؟؟؟
  ","

   ربنا لا يعاقب على ما لا نملك؛ سبحانه وبحمده !
   
   هتحبيه ازاي، ولا تتعاطفي بتاع إيه ؟!
   
   لك أجر عند الله ما دمت تحسني معاملته وتصليه .. وبس.
  
"
77308,"
   تحب ندعيلك بايه في العشر الاواخر،  لعل ليلة القدر تكون نصيبنا 🙌
  ","

   بعيشة هنية، وميتة سوية، ومرد غير مخز ولا فاضح.
  
"
77309,"
   لو آخر حاجة اعملها فى حياتك هتكون ايه؟!
  ","

   أقبّل يد أبي وأمي .. أوصي أنس بأختيه خيرا .. أرسل خطابا ما، لأناس من فضل الله؛ ما كانت حياتي لتستقيم بدونهم.
   
   أسجد في حجر الكعبة .. ولا أرفع حتى آخر نبضة.
  
"
77310,"
   طب اعمل ايه عشان ترد :)
  ","

   ولا حاجة !
   
   يلا .. نتواصى بالدعاء بظهر الغيب ..
   
   ألقاكم يا صحبة الجنة 💚
  
"
77311,"
   👌👌
  ","

   عادي !
   
   مالك دخل ..
   
   المهم هو يكون كويس معاك ومؤدب.
  
"
77312,"
   يا شيخ متقفلش قبل ما ترد عليا الله يكرمك عندي امتحانات ومش هعرف افتح اسك كتير سؤال تقشير الشفايف
  ","

   دي حالة عصبية عادية .. معدتيش تعمليها .. وما تفطرش ما دام مفيش حاجة دخلت الجوف عمدا.
  
"
77313,"
   💥💥💥
  ","

   ده خلط !
   
   بين الفائدة العامة وبين الدخول في تفاصيل لا تعلمين عنها شيئا.
  
"
77314,"
   شيخ انت مش ناوي ترد عليا قبل ما اموت 🙂
  ","

   يلا .. الله يرحمك 🌷
  
"
77315,"
   يا نهار ابيض بتصوموا ١٦ساعة 😨😨
  ","

   شفت ازاي ! 😃
   
   الله يتقبل يا رب.
  
"
77316,"
   ايه دا يا شيخ هو حضرتك مش بالسعودية ؟
  ","

   منت لو مهتم كنت عرفت 😏
  
"
77317,"
   كان ابن خالتي سابني وخطب بعدها بشهر صحيح تعبت شويه بس حالياً مش فارق معايا خالص لا بحبه ولا بكرهه اما حد بيتكلم عنه قدامي بحس بضيق بسيط،في البداية كنت بدعي عليه بس دلوقتي مش عاوزة حاجة خالص، كدا انا صح ولا ايه؟!  الموضوع فات عليه ٧شهور
  ","

   صح جدا !
   
   وشبه تعافيت، ومستعدة لفتح قلبك من جديد.
  
"
77318,"
   طيب دا سبب لإن الواحدة تتطلق أو تفسخ خطوبتها ؟؟؟
  ","

   في حالة الشك المرضي ؟
   
   خطوبة = تفسخ بلا تردد.
   
   زواج = تحاول معاه يوصلوا لمساحة وسطى مريحة لكليهما، ده لو فيه مميزات أخرى محققة لها السعادة أو الرضا في صحبته.
  
"
77319,"
   غ س،  كنت متأكدة أنك قرأت السؤال غلط ياشيخ،  ولو..  احنا تربيتك
  ","

   أهو السؤال ده جميل أوي !
   
   فكرني بالمعنى اللي في الفيديو ده:
   

    https://m.facebook.com/story.php?story_fbid=2166177910128709&id=100002095644279&sfnsn=mo
   

"
77320,"
   ايوة كده..أنا قلت أمريكا غيرت الشيخ اووي😂😂
  ","

   يا الله !
   
   فلاح بهرته أضواء نيويورك 😁
   
   نعوذ بالله أن نَفتن أو نُفتن.
  
"
77321,"
   هو انا ليه حاسه ان كل الاسئله هنا ف اطار العلاقات الرومانسيه وكداا
  ","

   عشان هي كده فعلا 😛
  
"
77322,"
   انت متخيل ي شيخ انى بكلم حضرتك الساعه اتناشر ونص بالليل وفاطرين عادي 
وانت صائم والدنيا عندكم عصر ونهار 

ي سبحان الله والله 😂
  ","
  "" الشمس والقمر بحسبان "" !
  "
77323,"
   السلام عليكم، انا شيخ كنت بحب بنت دفعتي، احنا في طب،  لسه متخرجين، واتقدمت لها وهي ابدت اعجاب بصفاتي والخلق الحمد لله، واخدت فرصة في التفكير وردت انها مش متحمسة للموضوع، وانا متعلق بها، وعاوز اتقدم تاني، حضرتك تنصحني بايه؟؟
  ","

   انس يا دكتور .. وشف طريقك ومستقبلك ..
   
   لسه هتقابل الأحسن والأنسب بإذن الله.
  
"
77324,"
   طب اجبر بخاطري لو مره بس ورد عليا
  ","
  🌴
  "
77325,"
   خطيبي بيقرب مني و إحنا قاعدين و بيزود في الكلام لكن آخد عهد إننا مش هنعمل حاجة غلط ، حاسه بتناقض ، يعني هو دا مش غلط 🙄؟
  ","

   نهار مش فايت !
   
   يبدو النضارة لازم تتغير ..
   
   قرأت قاعدين، عاقدين .. عشان كده جاوبت الإجابة اللي في الصورة !
   
   أما بعد القراءة الصحيحة .. فهو بيستهبل بس وبيجس نبضك .. وإياك تتساهلي في حاجة، أي حاجة.
   
   تقعدي قصاده مش جنبه .. ومفيش خلوة .. ومفيش تجاوز في الكلام.
  
"
77326,"
   أنا بغرق
  ","

   الله وحده من بيده انتشالك !
   
   لو صدقت اللجء = سينجيك ولا شك.
  
"
77327,"
   انتا عندك العصر 
و احنا عنا 1:18 صباحا
تحية ليك من غزة يا شيخ محمد
ربنا يحفظك و يوفقك ياا رب 💚
دعواتك
  ","

   الله يسعدكم .. جيراننا الأحبة 💚
  
"
77328,"
   احنا فاطرين وبناكل كنافه تارتاتارا
  ","

   وأنا عندي فراولة .. شوف عاملة ازاي !
   
   وطعمها سكررر .. ما يتوصفش.
   
   (أسيبه يحنسني ! .. قمت محنسه 😬).
  
"
77329,"
   فاقد الشيء قد يكون أقدر الناس على اعطائه! 
هذا ما تعلمته منكم أستاذي،  وأصبحت أبذله
فجزاك الله عنا خيرا
  ","

   الله يسعدكم.
  
"
77330,"
   لية بتحب تسلم ع اسك ف كل مرة يسالك😂
  ","

   حقه يا أخي !
   
   احنا شاريين منه بيتنا .. وإن كنا احنا اللي عاملين له قيمة، بس يحس 🙄
  
"
77331,"
   شيخ ارجو الرد للضرورة احنا عاقدين وهو شخص كويس بس المشكلة انه عايز يمسك موبايلي ويقوللي عادي لما أشوف رسالة بعتاها لصاحبتي ويفتح الواتس بتاعي انا برفض لأن دي خصوصية يقولي مافيش خصوصية بين اتنين متجوزين فهل ده حقه شرعا ولا لأ عشان انا فعلا الموضوع بيخنقني بدرجة لا تتصورها
  ","

   لا مش حقه .. ولازم تكوني حاسمة بلطف في الموضوع ده من الآن.
  
"
77332,"
   الساعه كام عندك دلوقتي ي شيخ محمد 😂
  ","

   6:15 العصر
   
   بنصوم هنا من 4:10 ل 8:15 😌
  
"
77333,"
   ايه المقابر اللي تفتح النفس دي 😂
  ","

   جنة دنيا وآخرة 😁
   
   اللهم عيشة هنية، وميتة سوية، ومردا غير مخز فاضح.
  
"
77334,"
   هناك من ينسجون من خيوط أحزانهم ثيابا فضية
ويعزفون على وتر الأسى أجمل سمفونية
تخيل أن الذي يعطيك الأمل هو أكثر من يحتاج إليه
وأن من يمنحك الحب هو أكثر شخص يتمناه
عجبا؛كأن ف النفوس مكانا قصيا
وما خفي عن العيون القلوب تراه
النبل شمعة
تحترق لتضئ طريقنا
والحزن نبع نابض
وقل في الناس من لا يقول آه
  ","

   وآه .. وآه .. وآه 😁
   
   صح لسانك يا عم.
  
"
77335,"
   بنت عمى بتراسل شاب وبتبعتله صور ليها ومش قادر ابلغ عمى عشان محرجوش وف نفس الوقت انا عارف انه مش هيتصرف بحكمة وف نفس الوقت خايف  البنت تتورط معاه اكتر من كدة  رأيك اعمل اية ؟
  ","

   رسالة من حساب فيك تعظها وتذكرها بالله .. وتهددها.
   
   ثم ابتعد ..
   
   كل واحد بيشيل مسؤوليته.
  
"
77336,"
   حصرتك فاتح اهو الحمد لله اخيرا جاوبني بقى😭
صاحبتي بتكلم ولد و حاولت معاها كتير قوي ان دا غلط و هي بتقولي احنا اصحاب بس .. ينفع ادعي ان ربنا يبعد بينه و بينها و لا لأ؟😭
انا بجد بحبها قوي قوي و مش عيزاها تعمل كدا و الله
  ","

   طبعا ادعيلها بالهداية .. وحاولي تعطيها كتاب "" صحبة الجنة "".
  
"
77337,"
   واكيد هتاخدنا معاك😹💙صح احنا صحبة الجنة مش اي حد😹💙💙
  ","

   وأنا ليا مين غيركم !
  
"
77338,"
   الأكل في أمريكا أخباره إيه؟
  ","

   الكلام عن الرحلة كلها .. والصور وغيره، هيكون في مراجيح العيد بإذن الله 😃
   
   دعواتكم بالإخلاص والقبول .. والتمام على خير.
  
"
77339,"
   آخر شيء لطيف وصلك ..
  ","

   للتو عدت من جنازة .. رحم الله أهلها ..
   
   والحقيقة بهرت جدا بمشاعر الألفة والتضامن بين الجالية هنا !
   
   مقابر المسلمين بفلادلفيا:
  
"
77340,"
   ما هو مكان العمل المثالي بالنسبة لك؟
  ","

   ازيك يا آسك !
   
   عمل أحبه ويوافق قدراتي .. بيئته فيها أخوة وإخلاص .. لا أعدم فيه أجرا أخرويا، بجوار الدنيوي.
   
   لا حرمني الله هذا ما حييت.
  
"
77341,"
   إلى متى ..؟ 🍃
  ","

   إلى آخر نفس، وبعد الأنفاس، وللأبد ..
   
   نحبك ربنا.
   
   ألقاكم يا صحبة الجنة 💚
  
"
77342,"
   ابطل ادعى ؟
  ","

   الدعاء في حد ذاته عبادة !
   
   وأنت بعد ذلك بين شكر الاستجابة أو الرضا بالمقدّر.
   
   ما تبطلش تدعي .. بس بطّل تعلّق نفسك بإجابة معينة، لا تقبل سواها.
  
"
77343,"
   السلام عليكم
هو أنا ينفع امسك المصحف وأقرأ منه وأنا بصلي التراويح في البيت أو قيام الليل
  ","

   طبعا ينفع.
  
"
77344,"
   ومن الذين يستحقون النسيان؟
  ","

   من زهدوا في قربنا .. وسلبونا في قربهم الأمان.
  
"
77345,"
   هو أنا واخد بلوك؟ 
لا بجد والله بسأل فعلا، أنا ببعت لحضرتك أسئلة بقالي سنة ونص تقريبا، ولا مرة حضرتك رديت، ولا مرة 😂 
أيعقل؟
  ","

   حقك عليا.
  
"
77346,"
   عدم النسيان ضعف؟
  ","

   لمن يستحقون النسيان ؟!
   
   طبعا ضعف.
  
"
77347,"
   يا اباااااا انننسسس

كنت حابب اسالك ، دلوقتي انا بدرس في تركيا وفي واحده زميلتي(تركيه) عيني عليها ، هي ملتزمه ومحجبه، فخليت اختي تجس النبض وكده ،ومن ناحيتها في قبول مبدأي ، بس خايف اتقدم وبعد كده نعاني من الفروق الثقافيه اللي بيننا ، بس قلقان أنهم غالبا ميعرفوش الحدود بين المخطوبين وكده ،فايه بقى 😅
  ","

   غالبا أنت مبهور بالشكل بس حبيبي !
   
   الفوارق فعلا مش قليلة .. لغة وثقافة .. مش مجرد حكاية الحدود.
   
   عموما استخر .. وربنا يقدر لك الخير.
  
"
77348,"
   لو اتقدملي واحد محترم وأخلاق وكل حاجه تمام بس كان متزوج قبل كده ومطلق وسنه مش كبير يعني في حدود 30 سنه كده أوافق ولا لا كشيئ مبدئي قبل الرؤية.؟
  ","

   المهم يكون حد كويس !
   
   الطلاق لا يعيب الرجل ولا المرأة ..
   
   ممكن يكونوا الاتنين كويسين جدا .. بس مع حد تاني؛ ما ينفعوش لبعض.
   
   اقعدي وشوفي ..
  
"
77349,"
   شكله مفيش فايدة 😔
  ","

   بس فيه أمل !
  
"
77350,"
   عارف ياشيخ سبحان الله يشاء ربنا سبحانه وتعالى يبعتلي كذا حاجه السنتين الي فاتو لسه فاهمه كان ليه كل دا وحقيقي بقول الحمدلله انه ربنا اخترلي سواء ببعد ناس اتقطع قلبي بسببهم وقرب ناس تانيين يمكن اتعلمت والحمدلله 😅 ربنا يعلق قلوبنا به وحده ويرزقنا الرضا على كل اقداره
  ","
  ….
  
  آمين.
  "
77351,"
   كان عندي أسئلة كتير بس حاليا مافي شي ببالي 
حبيت صبّح عليك وأدعيلك بالسعادة والرضا

ادعيلنا بالفرج ياشيخ 
أنا من سوريا 💔
  ","

   الله محييكم يا أهل الكرم.
  
"
77352,"
   انا خاطب وفرحي ان شاء الله بعد٣ شهور ومشاعري اتجاه خطبتي وصلت لمرحلة اني محتاجها كزوجه مش خطيبه وهي متفهمه ده بس لا انا ولا هي عايزين نغضب ربناوعايزين نفضل نراعيه بس فعلا فعلا الموضوع صعب جداجداو اوقات بيقلب معايا باتفرج على فيلم او سلك امورك مع حدتاني او او وانا بحبها ومش عايز اعمل ده ف ايه الحل ؟!
  ","

   اثبت يا حبيبي !
   
   هانت خلاص يا رجل .. ما تعكش الدنيا في الآخر عشان ما تندمش وتضيع طعم فرحتك.
   
   اطبخ الشوق على نار الصبر !
   
   ويا محلى الوصال بعد الثبات.
   
   أتم الله لكم بخير ..
  
"
77353,"
   يا شيخ صلاتك وصوتك واللّٰه رائع اللهم بارك..
الله يحفظك يا شيخ..
  ","

   الله يجبر خاطرك !
   
   صوتي متواضع الحقيقة .. لكن الطمع في الله يرزق الإخلاص والقبول.
   
   نخلي الحبايب يسمعوا:
   

    https://m.facebook.com/story.php?story_fbid=2230120520401114&id=100002095644279&sfnsn=mo
   

"
77354,"
   كيف حال قلبك يا ابو انس
  ","

   في جنة رضا .. ونعيم طمع .. وبَرَد يقين.
  
"
77355,"
   نفسك ف ايه دلوقت ؟!
  ","

   نفسي ربنا يرضى عني رضا .. لا يسخط عليّ بعده أبدا.
   
   ويستعملني ما أحياني فيما يحب .. حتى ألقاه، وهو يحب لقائي !
  
"
77356,"
   البعد بينسي ام الانشغال يلهي؟
  ","

   المهم القدر غالب !
   
   والرضا واجب.
   
   وبس كده.
   
   ألقاكم يا صحبة الجنة 💚
  
"
77357,"
   طيب ازاي بنتخدع وبنفتكره حب
  ","

   أسباب كتيرة !
   
   أهمها حاجتنا الفطرية اللي بتخلينا نركّب الحب على أي حاجة ..
   
   إعجاب بأه أو ميل أو توافق ظروف أو حتى شهوة ..
   
   كل ده على فكرة ممكن يمشي الحياة عادي !
   
   بس لو عرفنا نتعامل صح، ونعطي كل حاجة حقها.
  
"
77358,"
   هل يهَدم الشاي الأخضر ما بنـاه المحشِي؟ 😂
  ","

   كان نابليون وقّع أبو الهول ! 😁
  
"
77359,"
   انا في اوهايو ان شاء الله هجيلك ال weekend القادم .. مبسوط جدا والله
رقم موبيلك هنا بقا عشان اعرف اتواصل مع حضرتك
وهكلمك يوم الخميس القادم ان شاء الله
  ","

   أيوه كده .. صحبة الجنة في كل مكان 💚
  
"
77360,"
   يا شيخ ف إتنين بيحبوا بعض وكملوا علاقتهم بزواج وده بيحصل ؟
  ","

   بيحصل !
   
   يا بيعيشوا جنة الدنيا قبل الآخرة ..
   
   يا بيكتشفوا إنه مكنش حب، لكنه كافي يعيشوا مستقرين على كل حال ..
   
   يا بيعجزوا عن إيجاد مساحة التقاء وإن اللي ظنوه حب كان مجرد رجاء، وبالتالي مش بيكملوا .. أو بيختاروا يعذبوا ويستنزفوا بعض ويلعنوا الحب، وليس للحب ذنب.
   
   كل الخيارات متاحة يا صديقي !
  
"
77361,"
   بنتعلم بعد ما نبقي فارغين من جوا وعايزين نموت من التعب دا عدل !
  ","

   منتهى العدل !
   
   بنتحمل مسؤولية قراراتنا واختياراتنا.
   
   بلاش دور المظلومية.
  
"
77362,"
   ولما بنتعلم بنتقفل خالض يا شيخنا .. وبقيت اعمم واقول كلهن خائنات
  ","

   لست منصفا يا صديقي !
   
   مش كل الميه مالحة .. أنت اللي شربت من البحر.
  
"
77363,"
   في مدرس معين انا محتاجة اخد معاه درس عشان يساعدني .. لكن اوقات كتير مش بستريح لنظراته ومعاملته معايا مختلفة عن باقي البنات .. الاحسن أبعد عن كل ده وادعي ربنا يرزقني بمدرس تاني يساعدني .. ولا اتعامل بحدود وخلاص
  ","

   ابعدي.
  
"
77364,"
   خايفه اسيب خطيبي هو محترم ومتدين وبيعاملني برضا ربنا وبيحبني جدا بس حاسه اني اتسرعت في الاختيار ومش متقبله شكلة هو مش وحش بس انا كنت راسمه صورة تاني الي مخوفني اني مش حلوة اوي يعني كنت دايما بقول للناس ولصحابي مش بالشكل بس لما جربت مش عارفه ومش بحبه بس هو بيحبني وبيتمنالي اطلب اي حاجة رايك هيفدني جد
  ","

   ما تبقيش طماعة !
   
   الدنيا ما بتكملش.
   
   إن كان كما تقولين = هتندمي عليه ندم عمرك.
  
"
77365,"
   الاغلبيه كدا إلا من رحم ربي انا كنت عايشة ف السعودية زي حضرتك عشانا مع افضل ناس لكن هنا تقريباً من يوم ما نزلت مشفتش حد كويس نهائي
  ","

   دي صدمة طبيعية .. بيعيشها كل اللي في وضعك !
   
   لن تعدمي الطيبين في أي مكان .. ولو قلّوا ..
   
   هتتأقلمي وهتتيسر أمورك بإذن الله ..
   
   رب يحفظك.
  
"
77366,"
   يا الله 
لحد امته ان شاء الله ؟
  ","

   ليوم العيد بإذن الله.
  
"
77367,"
   ليه الناس ف مصر وحشة وقلوبهم سوداء انا بجد حزينه ع حالهم الحمدلله الذي عافانا
  ","

   سؤال مجحف وحكم عام غير منصف !
  
"
77368,"
   حضرتك في امريكا يا شيخ محمد ولا ايه ؟
  ","

   أيوه حبيبي .. فلادلفيا ..
   
   هشوفك ؟! 😃
  
"
77369,"
   ليه بنقابل ناس ملناش فيهم نصيب ؟
  ","

   ما ينفعش ليه !
   
   المهم بنتعلم إيه.
  
"
77370,"
   يا ريت تدعو لي بالتيسير 

الله يرزقك الجنة
  ","

   نجاك الله وحفظك وأسعدك ..
  
"
77371,"
   شيخ محمد بعد مرور شهرين من العقد:
1- في قبول بالنسبة للشكل
2- مفيش إنجذاب زوج لزوجة يعني كإننا أصدقاء مايزيدش عن كده
3- مشاكل ونكد بسسب طباع وصفات مقدرتش أتعايش معاها وهي رافضة فكرة التغيير أو التقليل حتى وشايفة إنها صح (مع إنها بتنتقد نفس الصفات في ناس تانيين)

هو الاستمرار في علاقة زي دي ممكن ينجح
  ","

   رقم 2 خطيرة .. جدا !
   
   3 حسب استعداد كليكما .. للتغير والتعايش.
  
"
77372,"
   السلام عليكم
هو حرام اقول لامي انها ربتنا غلط لو انا شايفه انها غلط لان حقيقي والدتي مربيانا ع كره ابونا لأنها بتكرهه واختي الكبيرة فعلا طالعه بتكرهه كده وكمان اختي نفسها تكرهني وامي محاولتش ولا مرة تمنعها من كرهي وكأن كره العائله عادي ولأن مش بكره ابي لو ف مرة دافعت عنه امي تغضب مني دايما هل دهغلطي
  ","

   طلعي نفسك من الليلة دي كلها !
   
   برّيهما .. ولا عليك مما بينهما.
  
"
77373,"
   النت ف أمريكا ولا مصر 😂😂😂😂😂💔
  ","

   الصراحة بالنسبة للرياض فالموضوع لا يستحق انبهارا كثيرا !
   
   إلا الأجواء والطبيعة.
  
"
77374,"
   اخيرا ممكن الحق اسلم عليك 
كيفك يا شيخنا دعواتك ليا بالله عليك عندي امتحانات 😂
  ","

   الله يسلمك ويوفقك ..
  
"
77375,"
   أنا حصلي تقريبا زيك،  بس مش كل حاجة زي ما بنشوفها،  بعد زمن طويل شوي،  بقيت بشكر ربنا انو فركش خطوبتنا وماتجوزناش،  هويمكن متجوز دلوقتي، وانا لسه،  بس مش زعلانة. الدنا زي مابتقولي أمي دايما مش معناها بس جواز،  الدنيا ممر،  خلينا تجعلها ممر خفيف للجنة برحمة ربنا😊
  ","
  ….
  "
77376,"
   أحس بالضيق الشديد يا شيخ

عائلتي تنتمي إلى طائفة شاذة في معتقداتها. أنا الحمدالله هداني اللّٰه إلى الإسلام الحق.

هم لا يزوجون إلا لشخص من بيئتهم، وأنا محتاجة إلى الزواج.

ما الحل برأيك ؟ أخاف من ردة فعلهم إذا اخترت شخصاً كما أريد...
  ","

   ده قرارك واختيارك أنت.
  
"
77377,"
   يا شيخ بعد ما حسيت انه بيتهرب مشيت وقفلت كل الطرق اللي توصلني بيه وعدت سنة وانا ماسكة نفسي لاني حبيته بجد بس هو طلع مش قد وعده،بس فيه حاجة غريبة بعد ما سيبته حسيت ان ربنا كارمه اوى وانا بعد ما كان كل حاجة يعتبر متاحة ف بيتنا بقيت دلوقت لأ و اتعكست الاية  ،انا نفسيتي تعبت وقلبي كمان مكسور 💔
  ","

   لعله تاب فصدق .. أو له عذر بينه وبين ربه .. أو يُستدرج بالنعم !
   
   ما علينا منه ..
   
   المهم أنت حياتك تمشي وتكمل.
  
"
77378,"
   حسبي والله ونعم الوكيل فيهم ياشيخ ... فقدنا الثقة في نفسنا وفي اللي حوالينا بسببهم
  ","

   انسوا ..
   
   اتعلموا .. وعدوا ..
   
   وتستمر الحياة ..
  
"
77379,"
   كيف حالك ي شيخ وأستاذي ..أحبك ورب الكعبة وأحب أخلاقك العالية ..ادامك الله لنا ولكل أحبابك..أصلح الله حالكم ويسر أموركم ووفقكم الله لما يحب ويرضى 💜
  ","

   الله يسعدك يا حبيبي 💚
  
"
77380,"
   ممكن اديله نصيحه سمعتها (اذا اردت ان تنهي عادة سيئة ابدأ عادة جيدة) املىء فراغك يعنى🙌🏻
  ","
  ….
  "
77381,"
   كلامك صح بس مش يمكن ده أفضل من اننا نحول حياتنا لنسخة مكررة باهته من حياة الناس اللي حوالينا اللي عمرنا ما فكرنا اننا هنبقى زيهم انا مبقتش حاسه بالأمان غير في البعد عن العلاقات دي
  ","

   إياكم تقعوا في غلط الحكم على نفسكم من خلال علاقات الآخرين .. مهما كانوا هما مين !
  
"
77382,"
   السلام عليكم يا شيخ لو سمحت انا وجوزي الحمدلله بنحب بعض اوي ومتفاهمين بس في فترة الخطوبه كان فيه اكتر من قبله بينا دي الغلطه الوحيده في حياتي ونفسي ربنا يغفرلي عليها لاني دائما حسه بالذنب اعمل ايه علشان ربنا يسامحني
  ","

   انسي.
  
"
77383,"
   طب وليه نخوضها مدام بنخاف ندخلها و بنخاف لو مجربناش و بنخاف لو ساءت الأمور ناخد خطوة تريحنا و بنخاف نفضل عايشين متعذبين أنا شايفه انه أحسنلي أعيش لوحدي افضل من البكا على حياة فشلت أو حب متأكده اني مش هلاقيه
  ","

   وهل العيشة وحدك مالهاش ضريبة وتمن .. وعذاب وألم ؟!
   
   كل قرار في الدنيا وله تبعاته .. والرضا حاصل، على كل أقدار الله.
  
"
77384,"
   يشيخ اتبعت كلامكم بان الكلام مع البنات حتي لو سوشيال حرام فبطلت اكلم بنات .. دلوقت حاسس بفراغ رهيب اعمل ايه
  ","

   مش كلامنا حبيبي !
   
   ده شرع ربنا ..
   
   جاهد واثبت واشغل نفسك بما ينفعها .. وأبشر بالخير ..
   
   الجنة مش رخيصة.
  
"
77385,"
   مفيش في الدنيا ضمانات صح 😅
  ","

   صح !
   
   بنعمل اللي علينا .. ونرضى بقدر ربنا، أيا كان.
  
"
77386,"
   الشيخ بقا بيفتح في وقت فطارنا بالضبط 
يعني الاكل ولا الشيخ ؟ 
الشيخ طبعا 😂💚
  ","

   منت لو مهتم كنت عرفت 😏
  
"
77387,"
   جميل هذا الرجل ⁦❤️⁩
  ","

   وليتنا نتعلم هذا الجمال !
   
   حين الوصال .. وحين الفراق ..
   
   هذا مراد شرع ربنا لنا.
  
"
77388,"
   اعلم انك مشغولولكن صدقااريد نصيحتك خاطب والفرح كمان شهرين خطيبتى تحبنى جدا واعلم منها ان ف ناس كانت بتعجب بيها وانها كانت اعجبت برضه قبل كده بس اللى فهمه انه من بعيد لبعيد ، كنت قلت اسم واحد دفعتى قصادها فهى قالتلى تعرفه قلتلها اه وخلص موضوع ع كده، لقيت رساله مبينها وصاحبتها انها خافت ليفضحها..يتبع
  ","

   قرأت بقية رسالتك ..
   
   لعب عيال يا حبيبي .. وراح لحال سبيله ..
   
   أنت الآن الواقع واللي في قلبها.
   
   انس اللي فات واللي شفته كأن لم يكن.
   
   أنت لك من يوم دخلت حياتها .. ما تخليش الشيطان ينغص فرحتك ..
   
   أسعدكما الله وأتم لكما بخير.
  
"
77389,"
   انفصلت عن زوجتي بالمعروف ،اعطيتها حقوقها بما يرضي الله،وانفق علي اولادي بما يرضي الله ، عندي احساس بالذنب تجاهها لأن وقت الخلافات ممكن يكون فيه ظلم متبادل بيننا .. قبيل الانفصال قلت لها سامحت فيما كان لي وقالت إنها سامحت فيما كان لها و أكدت علي هذا المعني كثيرا هل هذا يدفع عني مظلمتها يوم القيامة..
  ","

   اثبت على ما أنت عليه !
   
   أكملا كأب وأم .. وفيين للعشرة، قائمين بحقوق أولادكما عليكما ..
   
   عوضكما الله خيرا .. كل خير.
  
"
77390,"
   ازي حضرتك
  ","

   شاكر لله .. طامع فيه .. موقن بفضله؛ لا أكرم منه منّة.
   
   ألقاكم يا صحبة الجنة 💚
  
"
77391,"
   دايما يا شيخ اشوف الناس تزعل منك انك مش بترد عليهم .. كنت انتقدهم واقول لا اكيد الشيخ مش فاضي أو مشفش الكيو بتاعهم مش معقولة شاف ومردش، لغاية ما بعت لحضرتك ٤ مرات الساعة ٦ الصبح يعني مفيش اسئلة كتير وحضرتك كنت بتجاوب .. صراحة زعلت من حضرتك زي ما الناس كانت بتتضايق..
لكن هقول اخيرا اكيد مش فاضي ...
  ","

   شكرا شكرا شكرا
   
   شكرا على ثقتك 🙏🏻
  
"
77392,"
   ماذا لو كان طالب وزميلته
  ","

   ما ينفعش قرب أصلا.
  
"
77393,"
   ان حد يموت ف الحلم بالحرق ده يدل ع سوء الختام!!
  ","

   يدل إنه نام عطشان 😁
   
   (بهزر .. وما تشغلوش بالكم .. أصلحوا علاقتكم بالله، وبس).
  
"
77394,"
   عندما يبتعد شخص لديه ضعوطات و هموم كبيرة بحجة أنه لا يريد ان يؤذيك بأن يزود همك ، ماذا ستفعل :) ..
  ","

   أحاول بكل قوتي استبقاء قربه ومساعدته؛ قياما بحقه !
   
   فإن أصر تركته وشأنه .. ورجوت له الخير.
  
"
77395,"
   ماذا تفعل تحين تحزن أو تنصدم بشخص كان محور حياتك و لم يكن لديك سواه
  ","

   أفوّض لربي ..
   
   وتستمر الحياة ..
  
"
77396,"
   أعانك الله يا حبيبنا جمعنا الله بك في الدنيا قبل الأخره 
لقد زدت الوعي فينا وايقظت القلب نورا ونضجت العقل تفكيرا وأنارة النفس خَشية
وقوّمت الحب فينا 
إني أحبك في الله 😍❤️
  ","
  💚💚
  "
77397,"
   نفسى ربنا يستجيب بقا ...
  ","

   افهمي ده كويس !
   
   س: ازاي أحسن الظن بربنا ويكون عندي يقين رغم استحالة الأسباب ؟
   
   ج: كرّرت هذا المعنى كثيرا !
   
   ويجدر بنا جميعا الانتباه له ..
   
   فارق بين (اليقين) و (حسن الظن) وبين الوصول لمرحلة من المعاندة كأنكم تجبرون ربكم -حاشاه- على شيء.
   
   فارق بين الدعاء بالخير، وتفويض الأمر لله والرضا بقدره حيث كان، مهما بدا أليما في البداية أو على عكس مرادنا .. وبين: لا هو ده الخير .. ولو مش خير فأنت قادر تخلّيه خير !
   
   هذا في الحقيقة نوع من السخط والاعتراض المغلّف بحسن الظن واليقين؛ وسواسا من الشياطين !
   
   نعم .. ربنا على كل قدير .. ويغيّر في طرفة عين من حال إلى حال ..
   
   لكنه -سبحانه- ربط الدنيا بأسباب، وابتلانا فيها بسكون القلب تحت مجريات القدر، ولو بشيء من العذاب !
   
   علام تدخلون الجنة إذن وتستحقون الخلود في النعيم -على ضعف العبادات واختلاط النيات- إن لم تحققوا لربكم التفويض بمراده وحسن الظن به -على الحقيقة- في التسليم لقضائه، ما دمتم بذلتم الوسع وأخذتم من الأسباب بما تطيقون ؟!
   
   أقول هذا المعنى وأؤكد عليه كيلا تستطيل بكم الأماني فكم تركت بسببها قلبا يعاني !
   
   والمصيبة أنكم تعودون بعد ذلك باللوم على ربكم والتسخط على قدره -عياذا به سبحانه-، وكأن رفعكم للدعوات -مهما كانت مخلصة- إلزام له بالاستجابة !
   
   وإنما الاستجابة بصور كثيرة جدا، لعل منها ما لا يكون إلا يوم القيامة وخلف باب الجنة ..
   
   دعاؤكم لن يضيع -حتما- لكن ليس بالضرورة أن يحقق على الصورة التي تريدون أنتم.
   
   مادامت الأسباب مستحيلة والأبواب مغلقة والوسع قد بذل صدق سعي وحسن نية = فاليقين في التسليم لرب العالمين، وما دون ذلك فمجرد تزيين.
   
   هذه ليست دعوة للضعف والاستسلام .. بل هذا بيان لحقيقة الدنيا، ونجدة لقلوبكم المعلقة بالأوهام .. ليس في العمر متسع لكل هذا؛ هي شوية أيام.
  
"
77398,"
   كنت على جنابه ولم اتطهر حتى فات الفجر فهل يبطل صيامى
  ","

   اغتسل وصل .. وتب لله .. ولا تفعلها ثانية.
   
   وصومك صحيح ما دمت للنية عاقدا ولم تأت ناقضا.
  
"
77399,"
   هي هزارها معاه دايما كده اللي استغربته ان البنت الصغيره لقطته و بتقوله هي كمان اتضايقت جدا و مش عارفه اقوله مينفعش كده ولا اعمل ايه
  ","

   الأطفال بيلقطوا دايما !
   
   هو بس ينبه عليها بلطف وبس.
   
   أخويا بيقولي الكلمة دي عادي وقت الهزار .. لكن طبعا مش باستمرار.
  
"
77400,"
   ازاي اتخلص من شعور اني اقل من خواتي ومستحقش أي اهتمام من بابا وماما علشان اتعرفت علي اولاد وكلمتهم وعملت حاجات وحشه؟ 
ازاي اتخلص من شعوري باني اقل من اي بنت؟
ازاي اداوي قلبي المكسور ومشاعري اللي انتهت
  ","

   اسمعي ده:
   

    https://www.facebook.com/m.atiia.soliman/videos/1454248847988289/
   

"
77401,"
   ⭐⭐ ده امر عادي
  ","

   عادي !
   
   ما دام مش عادة مستمرة من أخته.
  
"
77402,"
   ستركم الله دنيا و اخرة اجب سؤلى 
هل يغفر الله ريائى 
كنت ارائي فيما سبق كثيرا 
اريد التوبة 
كيف ؟و هل يغفر الله و يقبلنى
  ","

   التائب من الذنب = كمن لا ذنب له.
  
"
77403,"
   رجاء !
  ","

   رجاء !
   
   لا تكثروا علي الأسئلة في هذه المساحة .. فليس عندي أكثر مما قلت .. ولولا أن السؤال المعلّق على تلك الإجابة زلزلني، سيما في هذا التوقيت والظروف .. ما كنت لأتكلم.
   
   فدعوا القلوب بما تحمله .. والله يتولى النجاة !
   
   وتستمر الحياة ..
  
"
77404,"
   اسمى على اسم زوجة حضرتك بحط الاسمين جنب بعض ( محمد&دينا ) اتصدمت ..
لانى بحاول انساه واقتنع بانى عمرى ما اسمى هيبقى مرتبط باسمه فى يوم من الايام.. ادعيلى .. ربنا يسعدك و يكرمك يا ابو انس و صحبه الجنه آمين .. آمين .. آمين ..
  ","

   يا لله العجب .. يا لله العجب !
   
   متسمر أدام السؤال .. مش عارف أجاوب أقول إيه، ولا عارف في نفس الوقت أعدّيه.
   
   إزاي كده، وليه .. واشمعنا الوقت تحديدا !
   
   عموما هوني عليك .. ما تعرفيش الخير فين ..
   
   كلها أقدار مكتوبة ومقضية.
   
   كتير مش بيكون أدامنا خيار إلا النسيان .. الراضي بلا سخط، الوفيّ بلا نكران.
   
   أما أنا فقد ابتليت !
   
   ابتليت بما أحاول منذ ما يقارب العام أن أتجاوز مرارته، وأستلهم من وهنه قوة تعينني على الاستمرار .. بأمل، على كل حال.
   
   ابتليت في حروفي التي طالما كررتها هنا:
   
   "" مش كل اتنين كويسين ينفعوا مع بعض ""
   
   "" إن لم تكملا كزوجين متحابين، فلتكملا كأب وأم للذكرى وفيين .. وبحق المسؤولية قائمين ""
   
   والآن أجد الشجاعة -وعلى غير عادتي في التعرض لحياتي الشخصية هنا- أن أقول: ما زلت فخورا بهذه الإجابة .. وفيا لكل شيء .. راضيا تمام الرضا عن كل شيء ..
   
   وفقها الله وحفظها .. وبارك أولادنا ورزقنا منهم في الدارين قرة عين.
   
   افترقنا ..
  
"
77405,"
   ربنا يكرم حضرتك و ترجع بالف سلامة و لا تنسانا من دعائك احنا زمايل دفعة بردو و ان شاء الله لا تلقي بالا للسنه الى هتضيع هنساعد حضرتك لا تقلق
  ","

   لا حرمتكم.
  
"
77406,"
   يا شيخ محمد
 باللّٰه إني أسأل اللّٰه لك الجنة ..كنت سبب في إني أتغير للأحسن🌻
  ","

   اللهم جميعا ..صحبة.
  
"
77407,"
   دمعت وانا بقرأ كلام حضرتك يا شيخ محمد 
الله يريح بالك و يطمن قلبك
فعلك في قلوبنا  جميل، الله يشهد عليّ بصورة وأخرى  هونت و نصحت و أرشدت  .. و بفضل الله حولت حال الكثير مننا لحال تاني.. 
الله يرزقك من فضله و يسترك  و يمحيّ الحُزن من قلبك و يعوضك.
  ","

   الله يجبر خاطرك !
   
   يا رب .. يا رب .. يا رب ..
  
"
77408,"
   حضرتك كنت بتقول هتقضي نص رمضان في السعوديه ونصه في مصر 😶
  ","

   مش قلت لكم تكون شايل هموم وأثقال .. وربك بيدبر لك في اتجاه آخر، لا يخطر لك على بال !
   
   الدعوة جت بليل .. سافرت الفجر.
   
   طول الرحلة بحاول أستوعب بس !
  
"
77409,"
   بتصوم كام ساعة يا شيخ؟
  ","

   من 4:15 ل 8:10 😅
   
   التوقيت الآن 11:45 ليلا.
  
"
77410,"
   حضرتك مش ناوي تنزل مصر ؟
  ","

   يوم العيد بإذن الله .. اللهم على خير حال وأهناه.
  
"
77411,"
   دكتورنا الغالي
الله يكرمك و يعزك و يزيدك من واسع كرمه، و لكن دعني ألفت انتباه حضراتكم إلى أمر، الله منَّ عليك بهذه الدعوة الفاضلة في بلدٍ قلما فيها من يفهم ديننا، فبالله حاول أن تستغل حضورك الكريم هذا في تغيير بعض الأفكار و السلوكيات لدى مسلميها و أُناسها بكلامك الطيب الذي اعتدناه منك
و جزاكم الله ♥
  ","

   أفكار الناس وسلوكياتهم هنا وخواطر كتير لسه مش عارف أصيغها غالبا هنتكلم فيها في لايف لما أرجع بإذن الله !
   
   جزاك الله خيرا .. الله يستعملنا ولا يستبدلنا.
  
"
77412,"
   هو ايه اللي حصل اصل مكنتش متابعه
  ","

   اللي حصل إننا قفلنا الآسك في بلده برضه 😃
  
"
77413,"
   ما هو الشيء الذي تود أن تُعرف به أو تود أن يقوله عنك الناس؟
  ","

   المهم يرضى عني رب الناس !
   
   بيده قلوب الناس وألسنتهم.
  
"
77414,"
   يا الله وكأن ربنا بيجبر بخاطرك عن كل الاساءه اللي اتعرضتلها الفتره اللي فاتت،كنت متأكده ان ربنا هيعوضك ويجبرك سبحانه ملك الملوك🌸 
ادعيلي ربنا يجبرني ويفرحني عاجلا غير آجلا ي شيخ
  ","

   مع فارق المثل .. بين السما والأرض وأكثر !
   
   الرحلة دي جت في حياتي بعد عام الحزن.
  
"
77415,"
   مختفي ليه يا شيخنا
  ","

   اعذروني اليومين دول .. لفارق التوقيت والمواعيد.
  
"
77416,"
   هو حضرتك من مصر؟
  ","

   أجمل سؤال بجاوبه هنا من يوم جيت وأنا فخور ومبسوط !
   
   اللهم لك الحمد ..
   
   مدرسة القراءة المصرية مسمعة في كل مكان.
  
"
77417,"
   ما شاء الله
دي دعواتنا دي يا دكتور ❤️❤️
  ","

   لا حرمتكم.
  
"
77418,"
   ما تيجي أورلاندو فلوريدا يا شيخ هتعجبك وهتفطر كل يوم ف الجامع ببلاش 😂😂😂
  ","

   تعال صل معنا .. ونفطرك ببلاش برضه 😁
  
"
77419,"
   وامتحانات حضرتك يا شيخ !
  ","

   أجلت السنة دي !
   
   هي تانية دي يبدو لازم تتعاد .. علوم وآداب 😅
  
"
77420,"
   أبو أنس الغالي اشتقنا إليك والي كلامك الجميل وحكمك ونصايحك لنا طمنا  عليك ي شيخنا الغالي ياارب تكون بخير وفي احسن حال
  ","

   مستور، مجبور الخاطر ولله الحمد والمنة .. اللهم تمام نعمتك ودوامها.
  
"
77421,"
   هو حضرتك سافرت فين وليه ممكن تفهمنا
  ","

   حقكم أفهمكم .. هو فضل الله ثم بركة دعواتكم ..
   
   تلقيت دعوة كريمة لإمامة المصلين بصلاة التراويح والقيام .. بمسجد المركز الإسلامي بفلادلفيا .. أمريكا.
   
   وصلت من يومين .. ولسه مش فاهم ازاي طلعت من الرياض الخميس الفجر، وسافرت 20 ساعة .. ووصلت هنا الخميس الظهر 😅
  
"
77422,"
   كيف تكون حالتك المزاجية في الصباح؟
  ","

   حالتي المزاجية الآن مختلطة تماما يا آسك !
   
   فرح .. طمع .. ذهول .. يقين.
   
   أستطيع أن أقول أني أحسب الله نفعني -من رحمته- بدعواتكم ..
   
   أستودعكم الله 💚
   
   ✈
  
"
77423,"
   ربنا يحبك ياشيخ
  ","

   اللهم ارزقنا حبك .. وحب من يحبك .. وحب كل عمل يقربنا إلى حبك ..
   
   اللهم آمين.
   
   ألقاكم يا صحبة الجنة 💚
  
"
77424,"
   كيفك شيخنا بقالى زمن قافلة 
وقلت اسلم على حضرتك 
حضرتك ليك فضل عليا انى احبنى واقدرنى وافهمنى وابعد عن اى حد بيحاول يستغلنى 
جزاكم الله خيرا
  ","

   وفقك الله وحفظك.
  
"
77425,"
   اللهم اجبر خطرك كما اجبرت خاطر كل انسان بردك عليه
  ","

   الله يسعدك 🤲🏼
  
"
77426,"
   ربنا يبعد عنك الفتن ويثبتك شيخنا الغالي 🌸
  ","

   يا رب .. يا رب ..
  
"
77427,"
   اما بحب اطير جدا ..ياخدها ف مكان فاضي ويطيرها براحتها
  ","

   أو يطيرها من البلكونة 😂
   
   (بهزر بهزر 🙏🏻).
  
"
77428,"
   هو ازاي الراجل يتعامل مع زوجته ف الشارع 
يعني لو حبت تجري مثلا ف يكون تصرفه ازاي هل حرام او يهتم بنظره الناس ولا الاهم عنده احساسها و حبها للموقف
  ","

   يجروا براحتهم .. لكن مش أدام الناس !
   
   مكان خالي.
  
"
77429,"
   هل الإيجار عائق يخلى الأهل ترفض و خصوصا لو المتقدم من مدينة و حضرتك عارف عرف الأرياف
  ","

   المفروض معدش عائق في ظل الأسعار المليونية بتاعة اليومين دول !
  
"
77430,"
   ودي حجج شخص مش عايز يذاكر 😂 معروفه معروفه 😂😂👏🏻👏🏻💃🏻
  ","

   زي الواحدة مالهاش غير بيت جوزها كده !
   
   حقيقة لا تعترفن بها إلا في زنقة المذاكرة 🙄
  
"
77431,"
   ياربي على الرد 😂😂مالسنة طويلة انا بسأل على رمضان بس عشان أنام دلوقتي وضميري مرتاح 😂😂
  ","

   بعينك 😛
  
"
77432,"
   هو انا المفروض كطالب أفكر في الجواز امتى؟ 
لسه سنه تانيه وعندي جيش
  ","

   لما يكون عندك دخل ثابت وسكن.
  
"
77433,"
   مذاكرة النسا في نهار رمضان تبطل الصوم مش صح يادكتور؟
  ","
  😂
  
  بس شيل المادة مفيش فيه قضاء يا دكتور.
  "
77434,"
   انا واخدة شهادة عالية 
و خطيبي واخد دبلوم بس محترم وبيصلي وبار باهله وشاريني ومبيزعلنيش خالص.. هل نظرة الناس انه اقل مني عندهم حق فيها...
  ","

   يغوروا الناس !
   
   ما دمت سعيدة معه = لا عليك من أحد.
  
"
77435,"
   ايه العلامات اللي بتأكدلي إني نسيت شخص كنت أحبه؟
  ","

   إنك ما تسأليش السؤال ده .. لأنك مش هتكوني بتفكري فيه أصلا !
   
   إلا كطيف بعيد .. لم يعد يمثل لك شيئا، لا فرح ولا وجع.
  
"
77436,"
   ادعيلي مع الفجر كده ربنا يرزقني بزوج صالح ويغنيني بحلاله عن حرامه 🌸 
انا بعتلك مليون مرة قبل كده وخلاص بقيت ببعت ع اساس انه مستحيل تشوف السؤال، مش لازم رد بس ادعيلي دعوة بظهر الغيب الله يرضي عليك
  ","

   حاضر.
  
"
77437,"
   هو الفراغ يا شيخ يخليهم يكلموا ولاد الموضوع مضحك والله 😂😂
  ","

   إن جيت للحق فالموضوع محزن !
   
   الفراغ ده كان لازم يسده بيت دافي .. وإيمان قوي.
  
"
77438,"
   متفرحني وتيجي تحضر خطوبتي لو في مصر انا م المنصوره بردو بس بعد اربع ايام
  ","

   اعزمني وأنا آجي 💚
  
"
77439,"
   ابن عمي كان عندنا ومد ايده يسلم عليا انا سلمت ف الهوا على أساس يفهم اني مش هسلم ..مامتي بتقولي حرام عليكي كسفتيه انا عارفة اني عملت الصح بس حاسة اني احرجته ..  اتصرف مع المواقف دي بعد كدا ازاي؟ عشان حاسة اني هضعف اني احرج حد مرة تانية ..يارب ترد 🤦‍♀️
  ","

   اللي عملتيه صح !
   
   وإن عاد .. فعودي.
  
"
77440,"
   بجد انت رديت عليا😮😮😮
انصحني انا مش عايزه اعمل حاجه حرام واكلم ولاد
  ","

   للدرجة دي عجبتك الصينية ؟!
   
   أنا مكنتش بقلش على فكرة .. أنت فعلا محتاجة تتعلمي حاجة تنفعك وتعرفي تغلّي نفسك.
   
   والبداية من إصلاح علاقتك بربك.
  
"
77441,"
   يوم المسلم الغلبان اللي مش عاوز يرتكب معاصي وف نفس الوقت عباداته بسيطه يكون عامل ازاى 💙؟
  ","

   الخمس صلوات جماعة .. ورد قرآن ولو صفحة .. كف للأذى ومخالقة الناس بخلق حسن.
   
   أفلح إن ثبت.
  
"
77442,"
   اعمل ايه في الفراغ يا شيخ محمد 
تعبت جداا
  ","

   صينية فراغ بالبطاطس .. مالهاش حل 😁
  
"
77443,"
   ارفع صورة لمنزل الأحلام بالنسبة لك؟
  ","

   ما يفرقش أي تصميم !
   
   ما دام عامرا بالحب .. والأمان.
  
"
77444,"
   ايه دا انت راجع مصر اخيرا يا شيخنا 💙
  ","

   إجازة عشان الاختبارات ..
   
   لا حرمني الله جوار الرياض بالخير .. حتى الممات.
  
"
77445,"
   أصلي خلفه التراويح .. أسلّم له أذني وعقلي .. ويخشع قلبي مطمئنا !
  ","

   فضيلة الشيخ المقرئ/ صابر عبدالحكم.
   
   ما كنت لأصبر على رمضان الرياض، لولا وجوده ..
   
   ودّعته الليلة .. لأستقبل مصر 😍
   
   اللهم اجمعنا في الدنيا والآخرة .. على رضوانك.
  
"
77446,"
   7  بعد كل ده انا بحب حضرتك جدا ومش بقول ان كلامك بيكون غلط بالعكس كلامك بيكون صح جدا ( بغض النظر عن الجمع طبعا) بس انا بختلف معاك فى طريقتك مش اكتر اللى وصلتلى فكرة انك شايف كل الشباب وحشين ف اتولدت فكرة انك مغرور
  ","

   طيب .. نشرت المهم مما تكرمت علي به من النصح ..
   
   فيه حاجات طبعا أنت جاي عليّ فيها شوية .. وفيه حاجات أوعدك أستفيد منها ..
   
   لكن اللي عايزك تحفظه عني بخصوص فكرتك المركزية اللي بنيت عليها حكمك إني شايف الشباب شياطين .. فمعاذ الله، معاذ الله، معاذ الله !
   
   والله يا حبيبي ما رأيت نفسي يوما -وأعوذ بالله من ذلك ما حييت- أفضل من أي أحد .. حتى المغموس في المعاصي مجاهرا بها لعله يتوب ثم يكون عند الله أفضل من ملء الأرض من مثلي.
   
   والله يشهد أني في الإجابات التي أقسو فيها -رغبة في المصلحة بناء على تقييمي الذي قد يصيب وقد يخطئ- أرفع يدي بعدها داعيا بالهداية والتوفيق لصاحب السؤال، والعفو من الله وسداد الحال؛ خوفا من مظلمة لا ألقي لها بال.
   
   ليست ها هنا نظرة فوقية .. أو دور الواعظ على كرسي .. أنا مجرد أخ لكم أحاول إحسان سماعكم ومساعدتكم في قراراتكم بما أحبه لنفسي وأحبه لأهل بيتي .. فاقبلوا صوابه واعفو عن زلـله وتجاوزوا غفلاته.
   
   وها هنا كلمة أحب أن ألقى الله بها:
   
   "" لستُ طبيبا يتعامل مع مرضى .. بل مريض مثلهم، لكن قد يجيد وصف الدواء؛ قربة لله عساه يعافيه ويعافيهم. ""
   
   هذا آخر كلام لي في هذه المساحة ..
   
   مع شكري وامتناني لكل من أمطروني ثناء، هو مجرد إعجاب بستر الله عليّ .. أرجو الله تمامه ودوامه في الدارين.
   
   وليعذروني في عدم الإجابة عنه فقد أردت هذه المساحة للاستفادة من مرآة إخواني.
   
   دمتم جميعا .. لا حرمتكم.
  
"
77447,"
   6 طيب انت كده ولدت عند البنت فكرة ان خطيبها ده كان شيطان ف هيه ممكن من اول غلطه ليه تسيبه بسبب انسر حضرتك دى ( بغض النظر عن ان الانسر اتهام لكل الشباب وطبعا م الكل وحش) 
م انت ممكن تقول نفس المضمون بس بطريقه احلى 
طريقه تخلى الشاب اللى كان خاربها وجاى يعمل نمره يستجيب لنصيحتك فعلا مش ينفر منها!
  ","
  ….
  "
77448,"
   4 ليه اسلوبك ميكونش مختلف خصوصا ان حضرتك ليك جمهور كتير وممكن تقدر تأثر فيهم بطريقه احسن من كده 
انا كشاب محتاج اللى يحتوينى مش اللى يجى عليا عشان استجيب ليه..
هقول لحضرتك مثال بسيط جدا كان انسر لحضرتك
  ","
  ….
  "
77449,"
   3 ومن هنا اتولدت عندى فكرة ان حضرتك شخص مغرور او شايف نفسك احسن من كل الشباب 
ممكن فعلا حضرتك تكون كده عند ربنا بس ده ميديلكش الحق انك تتعامل معانا م المنطق ده..
اى واحده بتسألك سؤال عن الشباب بيكون ردك دايما بيحمل معنى ان الشباب دول شياطين ماشين ع الارض طيب ليه! 
ليه ااسلوبك ميكونش مختلف!
  ","
  ….
  "
77450,"
   غ. س أنا من المحاربين القدامى.. يمكن أن أجوبة الأستاذ أصبحت شديدة قليلا باعتبار انو احنا تجاوزنا المرحلة الأولى،  مرحلة تصحيح المفاهيم،  مش معقول نقعد أكثر من خمس سنين،  نعيد نفس الدروس،  الاعدادي مش زي الابتدائي😬
  ","

   روح ربنا يجبر خاطرك !
   
   ده سبب رئيسي فعلا ..
   
   بزعل أوي من تكرار نفس الأخطاء بنفس المقدمات لنفس السيناريوهات.
   
   لكن هاخد بالي إن دايما فيه ناس جديدة معانا بإذن الله.
  
"
77451,"
   بيبقى مع حضرتك حق في مواقف كتير وحضرتك لك مواقف وردود مُصيبة جدًا اللهم بارك لكن في المقابل أوقات بيبقى الموقف لا يستحق آه نادرًا بس موجودة.

اللي حاضر في دماغي الوقت موقف البنت اللي كانت بتسأل إنها بتكلم ولد بالليل حضرتك قولت لها عاهرة اللفظ صعب وقوي جدًا هي آه غلط وحرام لكن مش عاهرة.
  ","

   أنا غلطت فعلا في اللفظة دي !
   
   واعتذرت لها أصلا في نفس الإجابة .. حاولت أحسسها بس ببشاعة اللي بتعمله في نفسها ومعناه. (وهي تحتمل في اللغة معاني غير الزنا)
   
   لكن عموما هستفيد من دي بإذن الله.
  
"
77452,"
   هو مش بشوفك مغرور لا بس بتضايق من الصور اللي كل شويه تنزلها ليك واللي هو لازمتها ايه اصلا
  ","

   أنا هنا فعلا بعتبركم دايرتي القريبة !
   
   لذلك تلاحظوا بنشر حاجات مش بنشرها خالص عالفيس.
   
   الفيس ده زي البلكونة .. أما هنا فالصالة، اللي بتاخد فيها راحتك شوية.
   
   وأظن الأمر ده في حدود المقبول هنا ..
   
   لسه مثلا متصور صورة مع الشيخ صابر .. ناوي أنشرها لكم هنا بس.
   
   وهكذا ..
  
"
77453,"
   انا شايف طالما الناس بتحب حضرتك يبقى لازم تشد و الشده دى انت حضرتك مش مستفيد منها غير الاجر و مش بتاخد احر من حد غير ربنا يبقى الشده كلها لمصلحة السائل انا متابع حضرتك من زمان و السؤال اللى مكنتش بتشد و اتخيلك بتزعق فيه كنت بزعل جدا و احنا عاوزين الشده علطول المجتمع بقى وخش و الناس بتتعلم الوحش
  ","

   برضه الشدة علطول ما تنفعش !
   
   وأنا أصلا مش في طبعي الشد .. وكان النقد المعتاد بيكون بالعكس الصراحة .. أنت محتاج تشد شوية !
   
   أنا مش بتكلف هنا غير طبعي .. بحاول بس أوزن الأمور قدر المستطاع ..
   
   والله يسدد العمل ويعفو عن الزلل.
  
"
77454,"
   غ. س
مش مغرور ولا حاجة إنسان بسيط جداً.
لكن الفترة الأخيرة خاصةً بعد كتاب حضرتك ردودك بقت عنيفة شويتين!
  ","

   طيب أنا كل مرة بشد فيها ببين إن المقام يستحق في تقديري !
   
   ممكن أكون مصيب أو مخطئ ..
   
   بس كلنا متفقين إن الطبطبة ما تنفعش على طول الخط !
   
   فيه مواقف لو ما شدتش فيها = أبقى بخدع صاحب السؤال.
   
   مش كده ولا إيه ؟!
  
"
77455,"
   هوه انا مش صاحب السؤال بس عندى نفس الرأى برضو 
حتى يمكن بعتلك امبارح قولتلك ان حضرتك بتاع شو يا مولانا
  ","

   طيب ايه برضه خلاك تكوّن الرأي ده ؟!
   
   بجد هسيب السؤال مساحة للنقد المنصف المفيد ..
   
   والله يجبر خاطر كل اللي باعتين يثنوا .. سترنا الله وإياكم.
  
"
77456,"
   غير السائله ياشيخ
بس هو ممكن يلتزم بمرور الوبت ياشيخ ....ليه تكون قاسيه فى اتخاذ قرار زى ده!
  ","

   يلتزم مع نفسه !
   
   اللي ما يلتزمش لله .. مش هيلتزم عشان حد.
   
   وهي مش دورها تصلح وتدعي !
   
   دورها تلاقي اللي يشبهها وتشبهه عشان يكملوا سوا.
  
"
77457,"
   شيخ محمد هو انت مغرور ولا انا اللي متهيألي ؟
  ","

   ايه اللي خلاك تحس بكده وأنا أصلحه أو أصححه لك.
  
"
77458,"
   شيخ ..كويس انك فتحت..والله تعبانه جدا ومش عارفه اعمل اى روحى مسحوبه منى ومش عارفه افكر..ارضى بحد مقصر فالصلاة بعد مارفضته رجع وبيلح ومحسسنى بالذنب وانى قاسيه عليه..انا عندى الصلاة خط احمر ومعرفش موضوع ان يلتزم عشانى ..اعمل اى  انا تعبت نفسيا
  ","

   طبعا الصلاة خط أحمر !
   
   ما توافقيش ..
   
   يلا .. هنصلي التراويح ..
   
   هدعيلكم.
  
"
77459,"
   لا ي دكتور انا مشوفتش غيره و عمري م دعيت غير بيه .. و هو صايني و بعيد عني .. و عاوزاكم تدعو عشان يحصل توافق بين اهلينا و ربنا ييسرلنا الطريق  بس مش اكتر
  ","

   ما تزعليش .. أنا كنت بهزر بس.
   
   وبعدين ده بيحصل بشهادة غالب الجماهير 😃
   
   ربنا يجعله من نصيبك ويجمعكما على خير .. إن كان خيرا لكما.
  
"
77460,"
   ادعولي وانتوا بتفطروا 💚
ادعولي يكون من نصيبي 💚
  ","
  😁
  "
77461,"
   انا كنت فاكرة اني الوحيدة اللي حصلها كده والله
سبحان من علمك ياشيخ محمد وفهمك وبيخليك توصف اللي هيحصل كدة غالبا بيرجعوا ندمانين تاني فعلا
  ","

   الله المستعان ..
   
   السيناريوهات البشرية في الغالب متشابهة في مجرياتها .. مهما اختلفت تفاصيلها !
   
   وفي نفس الوقت ما ينفعش نعمم قواعد تشمل جميع الناس، لأن المشاعر الإنسانية أكثر تعقيدا مما نظن.
  
"
77462,"
   طب ياشيخ أنا العكس أنا بعد الجواز عرفت إن جوزى كان عايز يخطب واحدة زميلته  و باباه مكنش موافق بس عمرى ماحسيت قبل ما اعرف إنه مش بيحبنى ولا حاجه بس من ساعة ما عرفت مش مقتنعه إنه ممكن يكون نسىها وحاسة إنه اتجوزنى كده وخلاص  مش عارفة أتأكد ازاى اذا كان نسيها فعلا
  ","

   ما دام كويس معاك = انسي .. ولا كأنك عرفت حاجة !
   
   محدش ملوش ماضي.
  
"
77463,"
   شيخ محمد قول للاخ اللي منزل انه بيصلي ورا الشيخ حاتم فريد يقول فين الله يباركلك عشان مشتقاين جدا يعني وهو فاكرنا مخابرات تقريبا 💔
  ","

   خارج مصر.
  
"
77464,"
   غصب عني يا شيخ والله..تفاصيل الموضوع معقدة عن كده جدا..واكيد حاولت انسي الاولى وابدا مع دى صفحه جديده بس مش قادر احسها كانها اختى وخطبتها عشان بنت حلال وطيبة وبحسن ليها ولو اتجوزتها مش هاذيها بس فعلا مش قادر..ادعيلى
  ","

   مفيش أذى يا غالي أكتر من اللي بتقوله ده !
   
   هي حاسة وهتحس .. هتحس إن قلبك مش معاها ..
   
   فاحسم أمرك !
   
   يا تتركها واحرص ما تجرحهاش عشان تقدر تتجاوزك وتكمل .. يا ترضى بها وتحبها فعلا.
   
   أي حاجة غير كده = هتظلمها وتظلم نفسك.
   
   هي كده الدنيا .. كل حاجة بتمن وكل قرار وله تبعاته.
  
"
77465,"
   نفس اللى حصل معايا بس سمعنى كلام يهينى فيه عشان تجى منى انا وافسخ الخطوبه بسبب ان اللى كان بيحبها كلمته وانفصلنا بعد تلات شهور
والنكته حصلت فعلا وعاز يرجع عشان الامور متصلحتش بينهم
مش عارفه حصل ايه والعيال كترت يا شيخ والله
  ","

   اللي زي دول دايما بيرجعوا !
   
   لأنه بيكون مش عارف أصلا هو عايز إيه.
  
"
77466,"
   والله ياشيخ نفس اللي خطيبي السابق عمله بالضبط خطبني 8 شهور اتعذبت فيهم وكنت ببكي بدل الدموع دماء ومش فاهمه حاجة ولا فاهمه ليه بيعاملني كدة وقبل الفرح بـ 17 يوم قال نفس الكلام وانه بيكلم خطيبته الاولي وعاوز يرجعلها وسابني ومرجعوش وقعد 3 سنين يرجعلي ويبكي علشان عرف قيمتي ويقولي سامحني قولتله شفاك الله
  ","

   إي والله !
  
"
77467,"
   جزاك الله بالجنة نظير ما تقدمه لنا من عون وعطاء 
اظلك الله يوم لا ظل إلا ظله🌸🌸🌸
  ","

   اللهم صحبة.
  
"
77468,"
   المسجد ده قريب من الراجحي؟
  ","

   جامع الموسى ؟
   
   لا خالص .. هو بعد جامعة الملك سعود ..
   
   ده موقعه:
   
   الأميرة ساره بنت الإمام عبدالله
   
   الأميرة ساره بنت الإمام عبدالله، الرياض 12571
   

    https://maps.google.com/?q=%D8%A7%D9%84%D8%A3%D9%85%D9%8A%D8%B1%D8%A9+%D8%B3%D8%A7%D8%B1%D9%87+%D8%A8%D9%86%D8%AA+%D8%A7%D9%84%D8%A5%D9%85%D8%A7%D9%85+%D8%B9%D8%A8%D8%AF%D8%A7%D9%84%D9%84%D9%87%D8%8C+%D8%A7%D9%84%D8%B1%D9%8A%D8%A7%D8%B6+12571&ftid=0x3e2f1df80b27a899:0x287e98014bfdf436
   

"
77469,"
   احبك في الله اخي
  ","

   الله يحبك ويسعدك 💚
  
"
77470,"
   مفتقدين الشيخ محمد جبريل اووى ف مسجد عمرو بن العاص . دلوقتى هو فى فرنسا وشاب اسلم على ايدو هناك .. محرومين منو والله 💔
  ","

   أول قارئ أدمنته في حياتي !
   
   هو في الكويت السنة دي حسب معلوماتي.
   
   يلا .. نتحرم من جبريل عشان نتبلى بالجمل !
   
   ربنا يصلح الحال.
  
"
77471,"
   هو الشيخ صابر دا في مسجد ايه
  ","

   الشيخ صابر عبدالحكم .. جامع الموسى، حي الخزامى بالرياض.
  
"
77472,"
   ايه ده هو عادي حوار الشيوخ ده اصل الشيخ اللي بصلي وراه كل سنة مجاش السنادي وانا زعلانة حسيت اني تافهة أوي
  ","

   هذه فتوى ابن جبرين -رحمه الله- :
  
"
77473,"
   بييجي الاتنين والخميس، وفيه الشيخ محمود مجاهد حاجة روعة يوم السبت والتلات بردو💕
  ","

   يبقى هنتقابل 💚
  
"
77474,"
   هنا لو سمحت 😔
  ","

   اسمعي ده:
   

    https://www.facebook.com/m.atiia.soliman/videos/1454248847988289/
   

"
77475,"
   وأنا صليت ورا الشيخ حاتم فريد امبارح يا مولانا وقلبي رفرف ❤
  ","

   نوستالجيا !
   
   الله يصلح الحال ..
  
"
77476,"
   لا تعالى الصديق عشان مستني أشوفك يابو أنس🤨
  ","

   الشيخ أحمد أبو بكر بييجي ؟
  
"
77477,"
   حضرتك بتصلي التراويح فين السنة دي عند الشيخ صابر بردو
  ","

   طبعا .. ومين زيه !
  
"
77478,"
   طيب واللي يقول انا مقدرش أجبرك ولو جيتي في يوم قلتي مش عاوزة انزل مش هقولك لأ لكن هم أهلي وان مكنش ليا خير فيهم مش هيبقى ليا فيكي وانا اللى ملزم بخدمتهم لكن لو عملتي حاجه يبقى علشاني انا!
  ","

   ده محترم !
   
   والكلمة الحلوة الممتنة منه تخليك تتفاني في إعانته على البر.
  
"
77479,"
   بالله ترد أعرف منين إذا ربنا سامحني ولا لا
  ","

   نحن علينا أن نلزم طاعته !
   
   ثم نطمع في مسامحته .. مع كل نفس .. حتى نلقاه ..
   
   وبس.
   
   ألقاكم يا صحبة الجنة 💚
  
"
77480,"
   الشيخ محمد هيخلي البنات تهرب مننا 😂😂
  ","

   بل عايزكم تكونوا رجالة 💚
   

    https://youtu.be/V9wYHcdacXE
   























"
77481,"
   بالهنا والشفا
هو مفيش غيركوا في المكان
  ","

   أصل يبدو إننا خلصنا لهم الأكل وكفّينا الحلل 😂
  
"
77482,"
   يعني تسيبه ولا لا
  ","

   ده قرارها هي !
   
   أنا هنا بفكر معاكم بصوت عالي وبس .. ومش بجزم إلا في مقدمات واضحة لسيناريوهات مهلكة.
  
"
77483,"
   اتسحرت ولا لسه ي مولانا
  ","

   لسه مخلّصين 😃
  
"
77484,"
   خطيبي والدته مريضه شويه وعاوزنا نتجوز في بيت عيلته عشان اخدم مامته وباباه وانا خايفه من المشاكل الي هتقابلني قدام لانو هيضحي بيا ف اقرب غلطه معاهم هو قالي كده.. ورافض خالص نقعد في بيت غير بيت عيلته عشان خدمه اهله وانا معنديش اي مانع من الخدمه والله بس مجرد خوف من الي هيحصل.. اكمل ولا ايه؟؟
  ","
  "" لأنه هيضحي بيا في أقرب غلطة معاهم .. ""
  
  ده مش بر .. ده غباء وقلة حكمة ..
  
  واللي زي ده ما يضمنش يعرف يظبط الكفة بالعدل للأسف.
  "
77485,"
   غ.س
والله ياشيخ محمد كل ما شطاني يوسوسلي اني ارجع واكلمه بعد ما تجاوزت تماما بفتكر تعب حضرتك معانا وكلامك اللي خلاني اتجاوز واعدي واللي خلاني من البدايه اقطع علاقتي بيه واقول حرام اوي اني ارمي كل ده علي الارض وارجع تاني..واقعد احمد ربنا علي انك معانا والله
  ","

   الحمد لله رب العالمين.
  
"
77486,"
   انا كنت زيها بالظبط وكنت بتحايل عليه منتكلمش لحد م يتقدم عشان كدا حرام وكان بيرفض بمسمي ان حبنا مسيره هيبقا حلال والحمد لله ابتعدت عنه وحسيت بلذه القرب من الله فعلا وكنت بدعي ربنا انه يحسسني بالندم اكتر عشان مرجعش أضعف واكلمه والحمد لله انا ندمت علي إهدار مشاعري واكتشفت انه كان اناني عشان محفظش عليا
  ","
  ….
  "
77487,"
   بجد ربنا يباركلك، وانابقرٲ الكيو ونازل اشوف الرد اتفاجئت وعندك حق فعلا
  ","

   ويبارك له هو وياخد قراره بسرعة وبرجولة !
   
   للأسف محدش ينفع ينصحه في وضعه ده .. غيره.
   
   يا يقرر يكمل وينسى اللي فات للأبد .. ويتعامل معها بمميزاتها بعيوبها كأنها أول حد في حياته.
   
   يا ينسحب (وإن كان قبل شهرين من الزواج متأخر جدا لكن عموما أحسن من بعدين) .. بس يتقي الله ويخافه وينسحب بأقل أضرار ممكنة .. يصارحها بلطف ويبين إن المشكلة عنده هو.
   
   وربنا عفو غفور.
  
"
77488,"
   كنت خاطب وبحب خطيبتى جدا وهى بتحبنى بس فسخنا الخطوبة بسبب خلافات كتير مع بعض ومع اهلنا..وخطبت بعدها بكام شهر واحدة تانية عشان اقدر اتجاوز وانسي وفرحنا خلاص كمان شهرين بس انا مش قادر احبها وقلبي مع خطيبتى الاولى ونفسنا نرجع لبعض تانى بس خايف اظلم خطيبتى دى واكسر قلبها تنصحنى بايه
  ","

   رسالة إلى مخطوبتك:
   
   قد ابتلاك الله بـ (عيّل) مش أد قراره .. وفاكر بنات الناس مسكّنات يتجاوز بهن آلامه الماضية، وطبعا ما نفعش.
   
   بيتواصل مع الأخرى من وراك (وعايزين يرجعوا لبعض)؛ أيوه ما الحاجة بتحلى لما نسيبها !
   
   فاحمدي الله إنها جت على أد كده .. وإن كل حاجة بانت من الآن .. أرحم ما كان يعيش معاك وهو مش حاسس بك .. يستنزفك ويبهدلك ومفيش حاجة منك بترضيه لأن قلبه مش هنا.
   
   خذي قرارك .. وابتعدي عنه؛ راضية بقدر الله، حامدة له أن نجاك، موقنة بالعوض بخير بإذن الله.
   
   لاحظي بأه النكتة إنه ممكن بعد كده يرجعلك تاني ندمان ويقولك مكنتش عارف قيمتك .. وطبعا ساعتها أنت عارفة هتضربيه بإيه !
   
   (أما صاحب السؤال فللأسف معنديش كلام لك .. وفقك الله وهداك).
  
"
77489,"
   بقالي سنة متابعة حضرتك ولا مره رديت عليا ، هو انا قلقاس يعني ! صدقا هبكي
  ","

   أنت متابعاني عشان أرد عليك ولا عشان تستفيدي باللي ممكن يفيدك ؟!
  
"
77490,"
   انا قرأت كتاب حضرتك فى جلستين مرة قرأت جزء يسير منه والمرة التانيه مش سبته إلا لما خلصته كله ربنا يجزيك خيرا وينفع بك ويجعله فى ميزان حسناتك اكتر كلمه اثرت فى من تاب تاب الله عليه
  ","

   الله ينفعك به.
  
"
77491,"
   تركته ابتغاء الله لأكثر من ٣ سنوات تحدثنا مرة خيرني إما علاقة كلها حرام واما يبتعد ابتعدت أنا ويعلم الله بكائي كل يوم أعلم انه حرام وهو سيء ولكن هل أأثم على حبي له مازلت لم أشفى منه ابدا ارجوك جاوبني
  ","

   المهم تعرفي أنه لا يستحق !
   
   وإنك بذلت مشاعرك رخيصة في غير موضعها .. ولازم تلحقي نفسك.
   
   لو اقتنعت بالفكرة دي = هتفوقي بسرعة جدا.
  
"
77492,"
   ياشيخ انا برسم وربنا مديني الرسم دا موهبه من صغري وبيها فعلا بقدر اخرح من مود وحش جدا وببعد عن العالم ََفالاخ بيقولولي حرام يا شيخ.. يعني ايعقل ربنا يوهبني شئ ََيميزني عن غيري بشئ عشان يعذبني بيه. مستنيه رد حضرتكر
  ","

   ارسمي براحتك.
  
"
77493,"
   دى مش محتاجة فكاكة يا آسك😂😂😂
اكتر واحد مكسبك ومخلى الناس تعمل اسك علشان بس تتابعه مين🙈🙈😂😂😂
  ","

   على الله يحس البعيد أو يفهم 😃
  
"
77494,"
   ماذا ستفعل اذا احتضنك غريب في الشارع وقال لك انا اتألم ..؟!
  ","

   هقوله وأنا أمر منك .. خش في لحم أخوك يا فواز 😁
  
"
77495,"
   من هو الشخص الأكثر تأثيراً في العالم الآن؟
  ","

   كلك نظر يا آسك ! 😛
  
"
77496,"
   ايه اكتر جملة واقعة ف قلبك و بترددها بينك و بين نفسك اليومين دول ؟
  ","

   أنا بحبك يا رب.
  
"
77497,"
   بعد ما وقفت جمبه وقويته وهو كاره الدنيا انتقدني وطلع مش شايفني سمعني كلام يموت وانا مردتش خطيبي ونفسي ابعد بس هو اللي بيكسرني ويرجع يعتذر موتني وانا حييته
  ","

   للأسف .. تستاهلي !
   
   الضعفاء عن اتخاذ قرار البعد عمن لا يستحقون قربهم = غير جديرين بالتعاطف.
  
"
77498,"
   حاسه إنى هموت الأيام دى ..أعمل اى
  ","

   يا ريتها بالإحساس !
   
   طنشي وعيشي حياتك وقرّبي من ربك .. كلنا هنموت.
  
"
77499,"
   ازاى اعود نفسى ماعشمش فى حد بحبه
  ","

   لو ندّمك على العشم = يبقى ما يستحقش الحب.
  
"
77500,"
   عزاب ؟؟
  ","

   كلنا !
   
   وأولادنا في مصر.
   
   سامح الله من فرّق الشمل 😔
  
"
77501,"
   يووووووه علشان تستفزوه تاني اهو ذلنا قبل مانفطر احنا
  ","

   أيوه كده !
   
   سيب وأنا أسيب.
  
"
77502,"
   كم باقي على اذان المغرب عندكم ؟
  ","

   فطرنا .. والفطار بيتحط 😃
   
   يلا بأه هه.
  
"
77503,"
   انت على طول منور من غير فلتر ومن غير عزومة
  ","

   أنت اللي عيونك حلوة 😍
  
"
77504,"
   صحة وعافية شيخ شباب والله 💙
وربنا يتقبل صيامكم مولانا. بس المفروض قعدت قدام 😅
  ","

   احنا فاهمين الاتيكيت غلط !
   
   اللي بيقعد ورا ده هو المهم 😁
  
"
77505,"
   صورتك بفلتر السناب الجديد ~
  ","

   احنا مش محتاجين فلاتر لا مؤاخذة !
   
   فرحة إنكم كعزّاب في الغربة معزومين على الفطار أجمل من أي فلتر.
  
"
77506,"
   قبل ما تنام  ياريت حضرتك توجه كلمة للي بيستهونوا بوجعنا وإحنا بنعمل المستحيل عشان نداري ونبان عادي !
  ","

   ما يستاهلوش يتوجه لهم كلام !
   
   الكلام لكم أنتم .. يا ريت تتعلموا تحافظوا على قلوبكم.
   
   ألقاكم يا صحبة الجنة 💚
  
"
77507,"
   عن مصر!
  ","

   لا بتحمل بعدها .. ولا بتمنى قربها !
  
"
77508,"
   ادعيلي اتجوزه☺💔
  ","

   لو كان فيه خيرا لك.
  
"
77509,"
   رد اللهي يسترك وربنا عنيا احمرت عايزه انام💔😂واحد كان مقدملي هدية وكنا على علاقه بس دلوقتي نهينا الموضوع ع امل لو في نصيب نجتمع ف الحلال ..اعمل ايه ف الهديه الوقت! انا عايزه ابدأ حياتي على نضيف بس حساها عائق و ف نفس الوقت مش هقدر ارجعها
  ","

   اعطيها لواحدة صاحبتك وخلاص.
  
"
77510,"
   ثم ماذا...؟
  ","

   ثم الله على كل شيء قدير.
  
"
77511,"
   انا بطبيعتي لما باجي انام بشغل قرآن جمبي فمثلا لما بتيجي صوره حافظاها غصر عني بردد مع القارئ فهل ده حرام عليا اني بقرأ قرآن وانا نايمه ؟
  ","

   دي نعمة.
  
"
77512,"
   ازاى أتخلص من تعلق السوشيال ميديا واكل وقتى حرفيًا ؟
  ","

   حدد لنفسك وقت ما تزيدش عنه مهما حصل !
   
   وخلي لك اهتمامات تانية.
  
"
77513,"
   بس طلعت حرب راجع 
وانت تقدر
  ","

   أنا ضد الكسر 💔
  
"
77514,"
   طب وانا عاوز اتفرج معاك ع النهائي 😂💙
  ","

   وماله 💚
  
"
77515,"
   😂😂😂😂لا يا عم مش لاعب انتا بتخم
  ","

   ناقص تتحجج بأه وتقول الدراع بايظ 😟
  
"
77516,"
   ماحدش بيعملي حساب 
حتي انت يا شيخ 😑
  ","

   أنا مش بنك !
  
"
77517,"
   توقعاتك لنهائي الشامبيونز ي مولانا
  ","

   ابننا هيشيل الكاس 😌
  
"
77518,"
   😂😂😂😂اني اسف انسحب
  ","

   يعني مغلوب 3 - 0 😁
  
"
77519,"
   😂😂😂😂😂😂لاء معنديش عليتها عليا بصراحه
  ","

   طب اقعد ياخويا هنا بأه 😏
  
"
77520,"
   لو اتعاملت معاه انها فترة وهينساهل مهما كان ادمانه لها.. الموضوع هيكون بسيط بالنسبه لها.. لانه ممكن يعند معاها
انا كنت حرفيا مدمن كاندي كراش والله يا شيخ محمد وحاليا مش موجوده ع موبايلي اساسا
  ","

   هو نفسه لو قدر يحجم الموضوع بوقت معين = هيكسر شغف الإدمان جواه !
   
   سلمت وسعدت.
  
"
77521,"
   بقولك اي يا مولانا ما تسيبك من الرد علي الاساله ووجع الدماغ دا وتعالي نلعب اي حاجه😂😂😂😂😂
  ","

   عندك فيفا 19 أونلاين ؟! 🥺
  
"
77522,"
   بص عمرى ما دعيت ربنا وخذلنى 
يارب يارب يارب الشيخ محمد عطيه يرد على أنا متأكدة و واثقة أنه هيرد حتى لو مش رد فالحمد لله يارب 🌱🌸
  ","

   ادعيلي إذن.
  
"
77523,"
   هو عادى لو رفضت واحد مستواه التعليمى اقل منى ومش متقبله شخصيته بس هو اخلاقه كويسه والى حد ما ملتزم ولا انا كدا غلطانه ؟؟
  ","

   حقك !
  
"
77524,"
   هو سؤالي بيوصلّك ولا الشبكه مخرومة🌚
  ","

   أنت اللي في الأوفسايد دايما !
  
"
77525,"
   كيف أجعل زوجي يقلع عن لعبة أدمنها ؟
  ","

   ما تتصادميش معاه !
   
   اتفقي معاه على وقت معين ومحدد يلعبها فيه وبس.
   
   بعده يسيبها تماما ويفرغ لكم ولحقوق بيته.
  
"
77526,"
   😑
  ","

   مفيش مشكلة .. الله يتقبل منك ومنها.
  
"
77527,"
   صاحبتي بتحب واحد من وقت إبتدائي يعني حوالي ١٥ سنة و أكتر مش عارفة تخرجه من دماغها
عملها بلوك و بهدلها بس هي لو رجع قالها كلمة هترجع ولا كأن حاجة حصلت
الفكرة إن هي فعلياً بتعيطلي و تقولي إنها تعبت و إنها عايزة تنساه !!!
إيه الحل .. ممكن أساعدها ازاي؟
  ","

   لازم علاج نفسي.
  
"
77528,"
   ادعى لاختى منّة هى فى الثانوية العامة
  ","

   ربنا ينجحك ويوفقك يا منّة .. أنت وكل اللي زيّك.
  
"
77529,"
   اتمني حضرتك تجاوبني هل ليا الحق أزعل من والدي لانه رفض من اريد لاسباب مش طبيعية زي أنه اقل ف التعليم والمستوي المادي كل ماافتكر ال عمله قلبي يحزن جدا والله ازاي أهون عليه كده ؟
  ","

   بس دي أسباب طبيعية !
  
"
77530,"
   انا عاوزة افهم حاجة .. ساعات واحد يروح يخطب واحدة ويقول جملة ""انا جايبها عشان هتخدم امي "" او تعد مع امى وتخدمها 
هو دا صح .. هو لازم كل واحدة تتجوز تعد مع حماتها وتخدمها .. وهل لو معملتش كدا هتتحاسب ادام ربنا
  ","

   لا مش صح !
   
   إلا لو هي فاهمة ده ومستعدة له وقابلاه .. ووالدته حد طيب هتعاملها زي بنتها.
   
   لكن الواقع -غالبا- غير كده للأسف .. بيخدعوا بنات الناس ويبهدلوهم ويمرمطوهم، وتتحول لخدامة لأمه وإخواته كمان .. ويبخلوا حتى بكلمة حلوة أو كلمة شكر، كأنه شاريها !
   
   ولو عنده نخوة ودين كان يقدر يجيب حد يخدم والدته بأجرة .. ويوفر فلوس الجواز .. ويتقي ربنا ويسيب بنات الناس في حالهم.
   
   أو يكون واضح من الأول ويتكلم بأدب واحترام كرجاء هي متفضلة في قبوله .. يفضل شايله جميل لها طول العمر.
  
"
77531,"
   طب بتحب الكيميا ازاي نفسي احب مذاكرتها
  ","

   كان حب من طرف واحد !
   
   عذاب لا بد أن ينتهي.
   
   تجاوزتها .. ونسيتها .. الحمد لله 😁
  
"
77532,"
   كوبليه من اغنيه ??
  ","

   رمضان جانا وفرحنا به .. بعد غيابه ..
   
   وبقاله زمان 😁
  
"
77533,"
   لو سمحت ياشيخنا أنا حاليا ف الجامعه بس ليا مدرسي من أيام ثانوي مازال ع تواصل معايا كل فتره والتانيه بيكلمني يطمن عليا ممكن ع التليفون وممكن واتس او ماسنجر بس الموضوع مش مريحني من طريقة كلامه ومش عارفه بصراحه أعمل ايه حاسه ان اللي بيحصل ده غلط بس مش عارفه اتصرف حضرتك تنصحني بايه؟
  ","

   معدتيش تردي عليه.
  
"
77534,"
   خطيبي بيقولي بعد الجواز ان راحه والديه فوق الجميع وانو عمره م هيشتريني لو زعلتهم وهيطلقني لو عملت حاجه غلط معاهم او معملتش الواجبات الي عليا زي م هما عاوزين اعمل ايه ياشيخنا والله قلبي فاض 💔💔
  ","

   مؤشر سيء جدا ويدل على سوء فهم عنده !
   
   محدش اتكلم في مقام والديه ولا حق البر لهم .. بس ده عليه هو بالدرجة الأولى !
   
   وأنت هتكوني مساعدة له بما في يدك وتستطيعين.
   
   ولازم يكون فاهم إن لك حقوقك ومساحتك .. وهو اللي هيكون (رمانة الميزان)؛ يبر والديه ويكرمهما .. ويرفع شأنك ولا يظلمك.
   
   فلازم تتكلمي معاه بلطف وحسم وتحطي النقط على الحروف وتفهمي قصده إيه بالكلام المطلق ده .. لأنه الحقيقة ما يطمنش.
  
"
77535,"
   طب حضرتك درست علم نفس؟
  ","

   أيوه .. أنا في سنة تانية آداب علم نفس .. وعندي امتحانات .. ومزنوق زيكم ..
   
   وكلها كم يوم وألجأ لحيلة تخبية الجوال تحت المذكرات من دوريات التفتيش المفاجئ التي تقوم بها السيدة الوالدة حفظها الله 🤓
  
"
77536,"
   سؤالي هو هل ممكن الرجل الشرقي يقدر يتعايش مع فكرة تجاوزات حصلت بينه وبين زوجته قبل الزواج او حتي الخطوبة ؟ هل نفسيا ممكن يعديه وينساه تماما ويخلي الحب هو المسيطر ؟ كل سنة وحضرتك طيب واتمني تجاوبني
  ","

   ده ملوش علاقة برجل شرقي أو غربي .. متدين أو مفرّط ..
   
   ده له علاقة بالقدرة على تحمل المسؤولية والاعتراف بالخطأ والطاقة النفسية لإصلاحه.
  
"
77537,"
   بعد حادث طريق اليم  ما حدا من رفقاتى كان معى يزورنى أو حتى يكلمنى على الجوال الا من رحم الله    مره حزنت منهن كنا دائما مع بعض طلعات وخروجات   لين الحادث  وحزنت اكتر انى اعتبرتن اصدقاء  هل بقطع علاقتى فيهن ؟ والله مره حزنت شو بسوى ؟
  ","

   هتعرفي بس ترتبي أوراقك !
   
   من يستحق الدائرة المقربة .. ومن يكون مجرد معرفة ..
   
   حمدا لله على سلامتك.
  
"
77538,"
   انا برده كيميا اسبيشيال لسة بدرس وربنا يستر 😂 بس اى المجال ال حضرتك اشتغلت فيه بعيدا عن الكيميا
  ","

   مؤسسة الشيخ ابن جبرين رحمه الله
   
   مؤسسة خيرية هدفها نشر تراثه الشرعي ..
   
   وأنا المسؤول العلمي عن مواقع التواصل الاجتماعي بها.
   
   أدامها الله نعمة ..
  
"
77539,"
   كيميا ايه؟
  ","
  special.
  "
77540,"
   هو حضرتك تخصص ايه ف علوم ! 
 واشتغلت ف الآخر حاجه تبع الدراسه ولا بعيدا عن المجال !!
  ","

   كيمياء.
   
   بعيد .. وأهو كله كيميا 😃
  
"
77541,"
   لو خطيبي بيصلي و كويس و في مميزات كتير بس اوقات بيتكلم ف حاجات مش كويسه و كذا مره اخد موقف و يتأسفلي بعدين يرجع يكرر تاني ،، افسخ ؟ 🤦🏻
  ","

   ما دام مش بيتنح ومش بينكر الغلط وبيعتذر ويحاول يصلح .. وما دام الأصل إنه كويس = فده ضعف تتغاضي عنه.
   
   لكن ساعديه أنت بإن كلامكم يكون للحاجة فقط.
  
"
77542,"
   غ.س
كل ما أقابل حد وأتكلم معاه أديله لينك الآسك تبعك.. يا رب كلنا صحبة فى الجنة يا رب 💚
  ","

   يا رب .. يا رب .. يا رب ..
  
"
77543,"
   ياما بعت لحضرتك بس حضرتك ما جوبتنيش ولا مرة .. أنا عارفة أنه نصيب .. بس يا رب تشوف السؤال دا وتدعيلي بالزوج الصالح وإن ربنا ينير بصرتي ويثبت قلبي على دينه  .. والله هكون مبسوطة جدًا .. و رمضان كريم يا شيخ محمد
  ","

   بدعيلكم جميعا .. دون طلب ..
  
"
77544,"
   من ساعة ما تابعت حضرتك و أنا متغيرة للأحسن و بقيت راضية بقضاء الله و شايفة الإبتلاء نعمة كبيرة هنثاب عليها في الأخرة ، أصحابي لاحظوا التغير اللي فيا دا و اني تقريبا شبه حافظة لإجاباتك و بيدخلوا يسألوني علي لينك الأسك تبعك عشان يتابعوك ، ربنا يحفظك و يديم عليك ستره و رضاه 💜🌸
  ","

   الله يجبر خاطرك !
   
   اللهم تمام نعمتك .. ودوامها ..
  
"
77545,"
   مخطوبة منذ مدة من شخص قبلته على اساس اني استخرت الله ولم ار شيء لكني يا استاذ مترددة الآن اشد تردد إذ انه مقيم بدولة أجنبية وانا صراحة لا اريد العيش هناك ولا اريد البقاء هنا بدونه والنقطة الأهم انه ليس الرجل الذي تمنيت انا صدقا لا ازكي نفسي إنما أردت وأريد صاحب الدين الذي يصونني ويعينني والذي ليس هو
  ","

   القرار قرارك.
  
"
77546,"
   اتجوز😍😁
  ","

   لو كان يقدر = مكنش هيستنى !
  
"
77547,"
   علاج للوحدة، بارك الله فيك .. شاب ٢٥ سنة
  ","

   اشتغل حبيبي !
   
   لا تسيب نفسك للفراغ ..
   
   معلش .. مرحلة وهتعدي بإذن الله.
  
"
77548,"
   أنا عارفه اان حضرتك مش مضطر تجاوب يا شيخ.. بس سألت عشان عايزه اعرف انا اللي غلط ولا اهلي اللي غلط
وكان نفسي تجاوب!
  ","

   آسف .. حقك عليا.
  
"
77549,"
   بعتلك اكتر من 20 سؤال ومردتش ولا علي واحد منهم فحين اني كنت محتاجة اجابتك بجد ي شيخ.
  ","

   آسف .. راح في زحمة الأسئلة.
  
"
77550,"
   ايوة من المنصورة ي حبيب 💚
يااااه نتفرج كمان  سوا ونحتفل بابوصلاح كمان😅
لا دانت ترد عليا بقي عشان اعرف هشوفك ازاي 🙈😍😍💚💚
  ","

   ابعتلي ماسنجر الوقت 💚💚
  
"
77551,"
   طب اصاحبك انا بس ولا اشوفك ... وشوف هيحصل اي ي مولانا 💚😍😍😍
  ","

   خلاص نتقابل في الإجازة 😃
   
   لو أنت من المنصورة نتفرج على النهائي سوا وأبو صلاح بيرفع كأس الأبطال.
  
"
77552,"
   استني شخص يشبعني روحيا وأحس ان نمشي سوا للجنه ولا اقبل بشخص تدينه بسيط وكويس. وليه..؟ بس بحس بتشد للشخص الملتزم دا ايه ؟
  ","

   بيصلي الفروض وبياكل من حلال وطيب المعشر كريم الخلق سويّ النفس = لُقطة ما يتردش.
   
   ولو مش ملتزم على مقاييسك أنت.
  
"
77553,"
   وهو انت معيوب !! 
طب لو انت معيوب ياريت كل الناس تبقي معيوبه كدا 💚🙈😍😍
  ","

   محدش مفيش فيه عيوب !
   
   وكل ما زادت مساحة القرب = كلما زاد وضوح العيوب ..
   
   ودي خطورة تقييم الناس تفصيليا من السوشيال ميديا .. أنت مثلا بتقول كده بينما لو عاشرتني أو صاحبتني ممكن ما تطيقنيش.
  
"
77554,"
   غ.س
أول رمضان من غيرهم برضو وجوايا احساس رهيب بالتناقض، ما بين زعلى منهم وما بين حنينى ودعايا يكونوا بخير.. الخذلان وحش قوى يا شيخ، إزاى بيجى لحد قلب إنه يقطع علاقات قايمة الود والمحبة وتمنى الخير!
  ","

   ما بين زعلي وحنيني .. وما بين دعايا يكونوا بخير !
   
   كذا فليكن النبل ..
   
   وكذا فلتمض الحياة.
   
   ثم يسكن الحنين .. ويزول الزعل .. ويظلون في زاوية رجاء الخير، كما للجميع .. وفقط.
  
"
77555,"
   إزاى الواحد يطهر قلبه من الكبر يا شيخ؟
  ","

   على قدر صدق علاقتك بالله = على قدر نقاء قلبك من أمراضه !
  
"
77556,"
   انا عندي واحدة صاحبتي مش بتجهز ابدا وقت الخروج بتعصبني يا شيخ وانا دقيقة جدااا في مواعيدي اعمل معاها ايه 😂👊
  ","

   اقبليها على عيبها !
   
   زي ما الحبايب دول قابليني برضه.
  
"
77557,"
   أول رمضان من غيرهم💔
  ","

   صحيح !
   
   في الله العوض .. عن كل أحد.
  
"
77558,"
   يا شيخ انا سريعه الغضب وبرجع اندم
  ","

   الحلم بالتحلّم !
   
   تعلمي من المواقف وجاهدي نفسك = هتتحسني بإذن الله.
  
"
77559,"
   دعيت ف عرفات دعوة دنيويه معينه وسبحان الله معداش شهر واتحققت
وكانت كارثه ليا وأشد شر
والحمد لله ربنا خلصنى ونجدنى بمنتهي اللطف
ادعي اللهم آتنا في الدنيا حسنة وفي الآخرة حسنة 💙
وصلي ع النبي كتير اوى اوى ربنا يصلح حالك
  ","

   آمين .. آمين ..
  
"
77560,"
   ياااه قد ايه بحبك في الله يا شيخ.. 
ربي يعلي مكانك في الدارين! أنا بسبب الانسر تبعك تغيرت حياتي كليًا .. كنت أدعي ربنا بشغلات والآن كلها تغيرت.. انت سبب اتكالي على الله ورضاي بما يعطيني! صرت أدعي: يارب إنت عارف حالي فاختر لي ولا تخيرني.. مهما كان القدر مؤلمًا فأنا راضٍ ..
  ","

   يا فرحة قلبي !
   
   اللهم تمام نعمتك .. ودوامها ..
  
"
77561,"
   سلام عليكم، أشهد الله أني أحبك في الله ، آريد أن آكون على تواصل  معك، لو ينفع الفيس مثلا لو تكرمت
ثانيا، عاوز اعرف حكم مصافحة المرأة الآجنبية الشابة، وهل لو انا اتجوزت الحكم يتغير ولا لآ؟
  ","

   أحبك الله ورضي عنك.
   
   لا يجوز .. تزوجت أو لا.
  
"
77562,"
   واو، انت عندك شلة يا شيخ 😂
  ","

   لا حرمتهم.
  
"
77563,"
   ما اسم صديقك الذي لا يكون مستعدًا أبدًا في وقت الخروج؟
  ","

   لو سألت الشلّة السؤال ده يا آسك = كلهم بلا تردد هيقولوا محمد عطية 😁
  
"
77564,"
   اسأل سؤال متجاوبش، اهزر متجاوبش، اقول حاجة تافهة مليش إجابة،، اعمل اي يا شيخ طيب ؟😂😂
  ","

   قوم جهز الفطار يلا ..
  
"
77565,"
   لو حد مسيحي طلب مني ادعيلة بدعوة معينه في رمضان ..اعمل ايه ؟؟
  ","

   ادعيله ربنا يهدي قلبه.
  
"
77566,"
   مش من قريب
داخلين على سنة وحامل
أنا بتضايق منه علشان يوم رمضان كله أصلا قصير ومش بعرف أقعد معاه كتير
  ","

   سبحان الله !
   
   اقعدي واتكلمي براحتك ..
   
   بلاش بس تقارب جسدي.
  
"
77567,"
   يتقرب مدرسي وهو متزوج فرق سن مش كبير هو محترم جدا وانا بحترمه بس انا مغلية نفسي مش ببص ليه خالص وهو فاكر ان ده رفض ليه بس الفكرة عندي ان مش عايزة اخرب بيت انا وحيدة وعرفا شعور خراب البيوت وفي نفس الوقت انا ميلا
  ","

   ابعدي عنه .. للأبد.
  
"
77568,"
   ممكن هنا لو سمحت &&
ربنا يجازي حضرتك خير
  ","

   أنصحك تنهي الأمر !
   
   هيبهدلك .. للأسف.
  
"
77569,"
   لو نزلت افرازات مني بسبب خيال عابر جه على بالي ابقى فطرت؟ 😢
  ","

   لأ !
   
   وعظموا صيامكم .. لا تتمادوا مع مثل هذا.
  
"
77570,"
   أستاذ محمد
زوجي طول النهارده مش عايزني أقرب منه ولا حتى ألمسه
وكل ماجي أقرب يبعدني ويبعد ويقولي احنا في رمضان وخليني أحافظ على صيامي
أنا مش عايزة أعمل حاجة حرام والله بس عايزة اكون قريبة منه بس
بقوله انت فاهم غلط ومزودها
كنت بحسبه بيهزر في الأول بس طلع بيتكلم بجد
هو كده فعلا عنده حق وهو ده الصح
  ","

   اعذريه .. وساعديه ..
   
   سيما لو متجوزين قريب.
  
"
77571,"
   ايه العلاقة بين السؤال وجمال الشرع ؟ 🤔
  ","

   إن الشرع لما حط الإجراءات التحرزية .. بداية من غض البصر ومرورا بالحجاب وتحريم الخضوع بالقول وتحريم المصافحة والخلوة ..
   
   كل ده لأن الله رحيم بعباده، يعلم من خلق.
  
"
77572,"
   سلام عليكم ياشيخنا 
كنت عابز اسال حضرتك فامر اني مسكت ايد خطيبتي عشان انزلها من عربيه سلمها عالي مع سيطره على مشاعري لكن حسيت بافرازات خارجه مني هل كده انا فطرت 😞
  ","

   لا يا حبيبي.
   
   يا لجمال شرعنا الحنيف !
  
"
77573,"
   وربما الحب
  ","

   جنين يكبر بالرعاية !
   
   ولا يهرم .. إن كان صادقا.
  
"
77574,"
   الاغاني نهار رمضان تحرم من ريح الجنة و تلجم من النار فعلا ؟ بعيد عن حرمانيتها والله انا مش بسمع اصلا بس اللي ع السوشيال ميديا ده صح
  ","

   كلام فارغ.
  
"
77575,"
   يولد كبيراً ثم يصغر.. الحمدلله علي عظيم فضله
  ","

   نعم .. الحمد لله كثيرا ..
  
"
77576,"
   الايام بتداوي فعلا
  ","

   كل شيء يولد صغيرا ويكبر .. إلا الحزن.
  
"
77577,"
   متى تخرج من حياة اﻵخرين بلا عوده؟!
  ","

   إذا زهدوا هم قربي.
  
"
77578,"
   طبيعي احس اني بحب خطيبي من بعد شهرين خطوبة!!
  ","

   نعمة !
   
   والزما حدود المرحلة ..
   
   أتم الله لكما على خير.
  
"
77579,"
   ادعيلي بتيسير الحال.  وان ربنا يرزقنا ويسدد ديونا
  ","

   يا رب .. يا رب ..
   
   نحن وإياكم .. آمين.
  
"
77580,"
   عضيت اخويا و نسيت انى صايمة كدا يعتبر صيام ؟
  ","

   ما دام مفيش لحم دخل الجوف خلاص 😥
  
"
77581,"
   مش هبعت المرة دى سؤال لأن مش هترد عليا عارفة 😂 بس والله ما فيه مرة كنت محتارة ف أمر وسألت ربنا يهدينى، إلا ولقيت رد من رُدود حضرتك هنا ألهمنى الرشد ف أمورى.. يا رب دايمًا تكون سبب ف هداية الناس للصح وتريحهم من الحيرة يا رب
  ","

   اللهم لك الحمد !
  
"
77582,"
   بقول لخطيبى نأجل خلفه لمده 6 شهور مثلا علشان مش هعرف اتعود على مسئوليه الزواج و الخلفه فى نفس الوقت معندوش اعتراض بس بيفضل اننا نسيبها على ربنا من غير تدخل و ان دى حاجه بتاعه ربنا و ان لو عملنا كده ممكن ربنا يعاقبنا لا قدر الله و لما نقرر نخلف ميحصلش نصيب
  ","

   كويس إنه متفهم ..
   
   مفيش عقاب ولا حاجة في قرار زي ده.
  
"
77583,"
   ربنا يكتبلك سعادة الدارين يا شيخ 
انا بفرح كتير بس اشوف ردودك ع الناس
  ","

   يا رب .. يا رب ..
  
"
77584,"
   بالله عليك ياشيخ رد عليا ضرورى 
حكم من احتلم فى نهار رمضان وهو نائم
  ","

   يكمل صومه عادي .. ويغتسل ويصلي.
  
"
77585,"
   ممكن دعوة خير لمتابعة وفية من سنوات من تونس ? على أبواب امتحانات 😁
  ","

   الله يوفقكم جميعا 🤲🏼
  
"
77586,"
   عايزة اقولك إني دعيت اربع سنين بدعوة ولما استجابت وبعد شهور عرفت انها مش خير ليا حسيت ربنا ييقولي استجبتلك اهو بس مكنتش خير ليكي .. ادعي بالخير وسيبي الباقي علي ربنا وادعي ربنا يصرف عنك شر ما قضي لأني فعلا لما دعيتها بصدق ربنا أزاح عني الشر
  ","
  ….
  "
77587,"
   في حد أذانى وقلبي مش عارف يسامحه بس انا عاوزة اسامح اعمل ايه😑
  ","

   انقليه لزاوية الإهمال !
   
   ما تجبريش نفسك على حاجة مش قادرة تعمليها .. ولا تعطيه اهتماما ولو في صورة كراهية وألم.
  
"
77588,"
   ال مش حاسس بطعم العبادة ي شيخ يعمل اية ؟ بصلي وبقرا قران وبصلي وتراويح وقيام لكن قلبي ي شيخ قلبي مش بيدعي بلهفة ولا حضور ح
  ","

   - بصلي لكن مش بحس بخشوع.
   
   = المهم ما تبطلش صلاة.
   
   - بقرأ قرآن لكن مش بتدبر.
   
   = المهم يفضل لك ورد يومي منه.
   
   - بذكر ربنا لكن مش بركز.
   
   = المهم ما تبعدش عنه.
   
   إننا حين ننصح غيرنا ونجاهد أنفسنا دوما بقضية المداومة على الطاعة، حتى وإن كنت تشعرها (أو يوسوس لك شيطانك) أنها مجرد روتين لا كبير أثر لها تجده في نفسيتك أو حياتك أو ذنوبك؛ فذلك لأمرين:
   
   الأول: أنك ما دمت ملازما للباب بصدق، مجاهدا في الثبات على القرب = فإما أن يفتح لك فتذوق حقيقة النعيم .. أو تموت مجاهدا أعذرت لربك بلزوم الصراط المستقيم.
   
   الثاني: أنك تمر بك نفحات مفاجئة وسط هذا الروتين .. ركعة حضر فيها قلبك، سجدة صدق فيها دعاؤك، آية تلوتها بدموعك .. لعل نفحة منها هي المنجية ..
   
   أنت تعبد ربا لا حد لكرمه .. ولعله يطلع عليك ذات صدق منك فيقبلك، على ما كان من العمل !
   
   بحسناتك، بسيئاتك، بمميزاتك، بعيوبك .. غير أنك ذليل له تمام الذل، حريص على القرب منه تمام الحرص، قولا وعملا وحالا.
   
   وهذا يفسر لك قولة ابن عمر -رضي الله عنهما-:
   
   "" لو علمت أن الله تقبل مني سجدة واحدة أو صدقة درهم واحد = لم يكن غائب أحبَّ إلي من الموت "".
   
   اثبتوا عباد الله ولو لم تنعموا من لذة التعبد بالحصول .. فلا تدرون والله أي عملكم المقبول !
   
   --------------------------------------
   
   ألقاكم يا صحبة الجنة 💚
  
"
77589,"
   غ.س 
يعني ايه متخليهوش يوقف حياتك ؟
  ","

   يعني تبقى شايفاه هو سبيل السعادة الوحيد .. باب للهروب من واقعها ومواجهة مشكلاتها والتعامل معاها !
   
   للأسف النمط اللي بيعيش كده = بيسيء اختيار الشريك غالبا ويستجير من الرمضاء بالنار.
  
"
77590,"
   شهرين وانا بدعي بإلحاح نفس الدعاء في كل الصلوات ووالله ما فقدت الرجاء في الله بس خايفه يكون مش خير وبكون مرهقه كل ما المده بتطول شعور بين الامل والحزن من عدم الاستجابة هو ده طبيعي؟
  ","

   اقرئي ده:
   
   س: ازاي أحسن الظن بربنا ويكون عندي يقين رغم استحالة الأسباب ؟
   
   ج: كرّرت هذا المعنى كثيرا !
   
   ويجدر بنا جميعا الانتباه له ..
   
   فارق بين (اليقين) و (حسن الظن) وبين الوصول لمرحلة من المعاندة كأنكم تجبرون ربكم -حاشاه- على شيء.
   
   فارق بين الدعاء بالخير، وتفويض الأمر لله والرضا بقدره حيث كان، مهما بدا أليما في البداية أو على عكس مرادنا .. وبين: لا هو ده الخير .. ولو مش خير فأنت قادر تخلّيه خير !
   
   هذا في الحقيقة نوع من السخط والاعتراض المغلّف بحسن الظن واليقين؛ وسواسا من الشياطين !
   
   نعم .. ربنا على كل قدير .. ويغيّر في طرفة عين من حال إلى حال ..
   
   لكنه -سبحانه- ربط الدنيا بأسباب، وابتلانا فيها بسكون القلب تحت مجريات القدر، ولو بشيء من العذاب !
   
   علام تدخلون الجنة إذن وتستحقون الخلود في النعيم -على ضعف العبادات واختلاط النيات- إن لم تحققوا لربكم التفويض بمراده وحسن الظن به -على الحقيقة- في التسليم لقضائه، ما دمتم بذلتم الوسع وأخذتم من الأسباب بما تطيقون ؟!
   
   أقول هذا المعنى وأؤكد عليه كيلا تستطيل بكم الأماني فكم تركت بسببها قلبا يعاني !
   
   والمصيبة أنكم تعودون بعد ذلك باللوم على ربكم والتسخط على قدره -عياذا به سبحانه-، وكأن رفعكم للدعوات -مهما كانت مخلصة- إلزام له بالاستجابة !
   
   وإنما الاستجابة بصور كثيرة جدا، لعل منها ما لا يكون إلا يوم القيامة وخلف باب الجنة ..
   
   دعاؤكم لن يضيع -حتما- لكن ليس بالضرورة أن يحقق على الصورة التي تريدون أنتم.
   
   مادامت الأسباب مستحيلة والأبواب مغلقة والوسع قد بذل صدق سعي وحسن نية = فاليقين في التسليم لرب العالمين، وما دون ذلك فمجرد تزيين.
   
   هذه ليست دعوة للضعف والاستسلام .. بل هذا بيان لحقيقة الدنيا، ونجدة لقلوبكم المعلقة بالأوهام .. ليس في العمر متسع لكل هذا؛ هي شوية أيام.
  
"
77591,"
   بقالي ساعه بحاول اقرا اول كلمتين افتكرت حضرتك غلطان طلعت انا اللي حمار 😂😂😂
  ","

   أنت حد جميل .. ما تقولش على نفسك كده 💚
  
"
77592,"
   انا بعتبر اللي حضرتك بترد عليهم يا شيخ محمد هو من اكثر الناس حظا ومحظوظين جدا 💙 ف يارب ربع حظهم بس وترد عليا بأي كلمة
  ","

   أي كلمة 😁
  
"
77593,"
   انا خايفه من الجواز بسبب كدا مفيش ضمانات ومفيش للأبد ودايما العلاقات بيكون فيها ألم اه متعلقين بربنا ومش عاوزين غير رضاه لكن لما بنحب حد ويبعد بنتألم وبالأخص لو كان زوج الله المستعان
  ","

   مفيش أي ضمانات في الدنيا !
   
   سوى حسن الظن بالله والرضا عن أقداره .. ورجاء الخروج منها بالستر.
  
"
77594,"
   بقيت قاسي حبتين ياشيخ وده حقك بصراحه من اللي بتشوفه مننا 😂😂🙆
  ","

   فقسا ليزدجروا ومن يك حازما .. فليقس أحيانا على من يرحم !
  
"
77595,"
   واجب الصديق علي صديقه ؟
  ","

   أن يحرص على إكمال صحبتهما خلف باب الجنة !
   
   فيقوم حبا وكرامة بكل ما يعينهما على ذلك.
  
"
77596,"
   هو عادي أطلب من ربنا دايما انه يزوجني عاجلا 
انا نفسي أحب وأتحب زي البنات وحد يهتم بيا ابويا واخواتي الولاد مش بيحسسوني اني بنت ولا حد فيهم بيحس بيا ولا بمشاعري ..نفسي حد يفهمني ويحبني ويقولي كلام حلو ومش عاوزة أغضب ربنا بحاجة حرام 
بالله تدعيلي ربنا يجبرني يا شيخ 💔💔
  ","

   كل البنات الطبيعيات زيك تماما !
   
   ده احتياج طبيعي وصحي ..
   
   المهم ما تخليهوش يوقف حياتك ..
   
   ادعي ربنا وأبشري ..
   
   واحفظي قلبك وغلّي نفسك .. واستغلي مرحلتك بكل مميزاتها ونشاطها ومواهبها وفرص التعلم واكتساب الخبرات فيها.
  
"
77597,"
   ليه بحس بضيق اول ماافتح المصحف
  ","

   لأنك للتو تبدأ مصالحته في رمضان .. بعد قطيعة !
   
   والقرآن عزيز.
   
   عموما اثبت .. واصبر .. وستأتيك فيوضات الفتوحات بإذن الله.
  
"
77598,"
   خايفه يكون وصله حاجه عني مش تمامف حقه 
.. اواجهه ولا اعمل ايه ؟؟
ايه سبب حاجه زي كدا
  ","

   بطّلي عبط يا بنتي الله يسترك ..
   
   وركزي في مصالحك وسيبك من الفراغ ده.
  
"
77599,"
   هو ايه اللى يخلي واحد من الدفعه يعملي بلوك وانا مش اكتف اصلا على الجروب ولا بعمل كومنتات ولا اي حاجه ؟!
  ","

   وأنت شاغلة بالك ليه ؟!
  
"
77600,"
   مبتصليش الفجر ليه ي شيخ؟!
  ","

   صلينا ولله الحمد !
   
   أنا مش في مصر.
  
"
77601,"
   انفصلت عن زوجي قبل رمضان بيوم .. الحزن يأكل قلبي على ما حصل بحياتي وإن كنت أظهر بأني لا أبالي!
  ","

   الطلاق ليس دوما نهاية يا سيدتي !
   
   الطلاق قد يكون بداية لخير قادم ..
   
   نعم؛ نتعذب بالخذلان ونوجع بالذكريات .. لكن لعل فراقا أنيقا أرفق كثيرا من استمرار نظلم فيه أنفسنا ونستنزف أطرافا لا ذنب لها في اختياراتنا.
   
   اصبري .. ودعي الأيام تعمل عملها ..
   
   وأناشدك الله لو كان بينكما أولاد فلا تصفوا بهم حسابات ولا تنفسوا من خلالهم غضب .. أكملا أبا وأما إن لم تستطيعا الإكمال زوجا وزوجة.
   
   عوضكما الله خيرا.
  
"
77602,"
   * غ .س * 
ولو عاوزة اقف جمبه واساعده واعالجه عادي ليه مش دورى او مينفعش ؟
  ","

   هيستنزفك !
   
   وللأسف غالبا لما بيفوق = هتكوني أول خيار في حساباته؛ يتخلى عنك.
  
"
77603,"
   هل شعرت بالغيرة من قبل في علاقة صداقة؟
  ","

   الغيرة في علاقات الصداقة = مرض وضعف ثقة في النفس .
   
   الغيرة يا آسك تكون في الحب (الذي هو حب) بقدر .. كالملح في الطعام !
   
   إن زادت عن حدها تحولت لحصار وشك يخنق الأمان.
  
"
77604,"
   هنا لو سمحت###
  ","

   مش دورك خالص تعالجيه !
   
   الإجابة هتلاقيها هنا ..
  
"
77605,"
   اصلي حضرتك التروايح كامله وراء شيخ بيقصر في الصلاه ام اصلي وراء شيخ بيطول ولكن مش كل الترويح اربع او ست ركعات ترجو الاجابه بالله عليك
  ","

   كاملة مع اللي طاقتك تقدر عليه !
   
   واحرص على نصيب لك في بيتك .. ولو ركعتين.
  
"
77606,"
   شيخي فضلاً أجبني.. أنا أسكن في ألمانيا وعندي امساكية رمضان التي قام بتوزيعها مركز إسلامي هنا في مدينتي طيب ذهبت اليوم إلى مسجد آخر قدمو لي إمساكية أخرى ولكن يوجد فارق كبير بين الإمساكيتين. مع العلم الحي الذي اقطن فيه لا يوجد فيه مسجد والمسجد والمركز بعيدين عليا!! أنا في حيرة
  ","

   حفظك الله وبارك فيك ..
   
   جاوبتك عشان سؤالك تكرر كثيرا فما تقولش مطنشك .. لكن لا أستطيع التكلم في وضع أنا مش متصوره.
  
"
77607,"
   لو رد ع الاسئله الجد تقولوا مبتهزرش ليه ولو هزر تقولوا بتهزر ليه الناس دي عايزه منك ايه ي شيخنا😂😂
  ","

   تعبت يا عم والله 🥺
  
"
77608,"
   ترد ع الاسئله التافهه وسايب الاسئله المهمه 😸💜
  ","

   أنا تافه يا أخي 😑
  
"
77609,"
   أيهما أكثر تهديدًا - الحيوانات أم البشر؟
  ","

   الحيوانات في مسلاخ بشر.
   
   أسوأ ما يمكن أن تلقاه في حياتك يا آسك !
   
   اللهم صحبة الصالحين .. في الدارين ..
  
"
77610,"
   حضرتك الوحيد اللي مخزلتناش ابداً وثقتنا ف حضرتك ف محلها جدا.. 
ربنا يحبك
  ","

   ما تمضوش لحد شيكات على بياض .. وما تغالوش في الثقة حد العصمة، عشان هتغالوا حد الإسقاط في الصدمة !
   
   احنا مجرد مستورين.
   
   وكل البشر خطائين.
   
   المهم نفضل نجاهد نبقى كويسين !
   
   اللهم يا رب .. تمام فضلك ودوامه.
  
"
77611,"
   ذكر وجدت اثره ف تحقيق أمنياتك وصفاء روحك ؟
  ","

   الصلاة على النبي، صلى الله عليه وآله وصحبه وسلّم.
  
"
77612,"
   هو ف ستر بيكشف ف الاخره!
  ","

   الفضيحة بحق هي فضيحة الآخرة !
   
   اللهم يا رب سلّم .. اللهم يا رب لا تؤاخذنا.
  
"
77613,"
   موقف لطيف عن صديقك المقرب
  ","

   إني فطرت معاه وبتسحر معاه النهاردة !
   
   مفيش ألطف من كده في أول يوم رمضان في الغربة ..
   
   جزاه الله عني خير الدارين.
  
"
77614,"
   اخواتى بتفرجو ع مسلسلات ف رمضان وكل ما انصحهم ميتفرحوش يتريقو عليا ي شخنا الحل اى  خايفه عليهم !؟
  ","

   تدعيلهم ..
   
   وتشوفي مصلحتك وتوفري طاقتك لعباداتك .. وبس.
  
"
77615,"
   دعوة تحب ادعيلك فيها من المسجد الأقصى
  ","

   جبر الخاطر .. وستر لا ينكشف، دنيا وآخرة.
  
"
77616,"
   أنا فكرتك هتقفل الاسك فى رمضان 😢
  ","

   متعودين نقفل في العشر الأواخر .. ونفتح ليلة العيد المراجيح 😃
   
   الله يبلغنا القبول والرضوان ..
  
"
77617,"
   كنت زيك وكانت صحبتي وكانت بتعيب عليا انا كمان وحاليا يعتبر علاقتنا اتقطعت وحياتي مرتاحه الحمدلله
  ","
  👍
  "
77618,"
   انا والله ي شيخ يشهد ربنا بحاول ابعد عنها قد ايه لانها بتاذينى جدا بس مش عايزه اقولها وااذيها بس هي اللى فرضه نفسها عليا ومدخله نفسها ف تفاصيل حياتى وانا مش حابه كدا خالص
  ","

   منتهى الأذى = استمرارك في علاقة زي دي !
   
   أنت كده مش طيبة .. أنت كده ضعيفة.
  
"
77619,"
   صاحبتى
  ","

   تمام !
   
   سألت عشان خفت تكون مامتك وساعتها كنت هتقوليلها بكل أدب:  من فضلك يا ماما مش هقبل من حضرتك الكلام ده ولا عايزة أسمعه تاني .. ثم تستخدمي معها أسلوب الطناش التام.
   
   أما وإنها صاحبتك فأول ما تقول كده تاني = هتقوليلها بكل أريحية:
   
   "" اخرسي "".
   
   يا تعتذر وتلم نفسها .. يا تتقمص وتبعد .. وفي الحالتين أنت الكسبانة.
   
   دي يا واحدة عبيطة ما بتفهمش، يا واحدة حقودة وغيرانة .. وفي الحالتين برضه ما تنفعش صاحبة مقربة.
   
   تخيروا من يكون في دوائركم المقربة.
   
   ثم تعلمي ألا تتأثري بكل كلام من كل أحد.
  
"
77620,"
   ي شيخنا كنت عايزه اخد راى حضرتك ف سؤال اتعامل ازاى مع واحده بتتكلم ع خطيبى بتعيبه ف شكله او ما شابه وانا بتضايق جدا وعايزه ارد رد مفحم من غير ما اقل ادبي وخاصه انها عملت معايا انا كمان كدا مره وعابه ع حاجه ف شكلى ساعدنى ي شيخ انا بحب خطيبى وماشوفتش منه الا كل خير ومش بعرف ارد عليها
  ","

   هي مين الواحدة دي ؟
  
"
77621,"
   في ربط كلام بينه وبين بابا وهنتخطب يعني كمان فتره فا أعمل إيه!
  ","

   مفيش كلام إطلاقا لين يدخل البيت ويخطبك رسمي.
   
   أي حاجة غير كده = لأ.
  
"
77622,"
   بلاش تقولوا للشيخ بقي يا جماعة هنفطر محشي وتزعلوه عشان في الاخر لما بيرجع لوالدته بينزلنا صورة المحشي و يزعلنا 😂⁦❤️⁩
  ","

   هزعلكم بس !
   
   دنا هطلعه عليكم .. صوبع صوبع 😁
  
"
77623,"
   بشوف جواك حاجه متتقالش ومحدش يعرفها بشوف جواك وجع الله اعلم بيه وقتها بس بدعيلك ربنا يحفظك ويجمعك بأهلك ويسعدكم بفضله
  ","

   ما تتقالش فعلا !
   
   وإن كان المقربين عارفين ظاهرها بس.
   
   الله المستعان ..
   
   ربنا كريم .. وعليه العوض بخير.
  
"
77624,"
   طابخين اى انهاردة !؟ 😌
  ","

   فطرني ينوبك ثواب .. لسه عشر أيام عما أروح لأمي ومحشي أمي 😥
  
"
77625,"
   هو ينفع اعترف لشخص اني كنت بحبه او معجبه بيه مثلا بس دا بعد ما اموت بإذن الله؟؟يعني دا  حرام ولا عادي حلال
  ","

   اللي هو ازاي ؟!
   
   واضح إنكم صايمين 🙄
  
"
77626,"
   هم بيسبقوا ولا ايه ده لسه بنقول ياهادي😂
  ","
  😩
  "
77627,"
   طيب وكلام الحب ياشيخ بين العاقدين في الموبايل في نهار رمضان ؟
  ","

   ما حبكتش !
   
   الليل طويل.
  
"
77628,"
   هو انا دايما بسمع كلمة تجاوزات بين المخطوبين وبصراحه مش فاهمه هو ايه بالظبط اللى يُقال عليه كدا لدرجة انى بقيت خايفه يكون بينا تجاوزات وانا مش عارفاها
  ","

   1) كلام المشاعر الصريح. (بحبك - وحشتيني .. إلخ ..)
   
   عشان هما لسه أجنبيان عن بعضهما ..
   
   والاهتمام بيبان في المواقف ونبل المعاملة في المرحلة دي.
   
   2) طبعا أي تلامس جسدي بداية من المصافحة وما فوقها.
   
   المرحلة دي بيكون تواصل بحدود عشان يتعرفوا على شخصية بعض واهتماماتهم المشتركة ويتأكدوا من صحة القبول المبدئي، اللي بناء عليه وافقوا على الخطوبة.
   
   لو حصل وتجاوزا في حاجة من دي = يتوبا ويستغفرا ومعدوش يعملوها ويتجنبوا السبب اللي ساعدهم كالخلوة ومكالمات منتصف الليل !
   
   لا بأس عليهما ويتوب الله على من تاب ما دام خطئا عارضا .. الكل بيغلط !
   
   المهم ما يتحولش ده لنسق منتظم أحدهما أو كلاهما مصر عليه وبيدافع عنه ومعندوش استعداد أصلا يعترف بإن ده غلط .. عشان ساعتها بتتحول العلاقة من خطوبة لـ (عك)، فضلا عن إنه بيكون مؤشر سيء لشخصية الطرف الضعيف ومستوى تدينه.
  
"
77629,"
   هوا ممكن حبنا يدفعنا اننا نكمل ف علاقة بتقتل روحنا ؟!
  ","

   قتل الروح والحب لا يجتمعان !
   
   إلا في حالات التعلق المرضي .. الذي يحتاج علاجا نفسيا.
  
"
77630,"
   لو حصل تجاوزات بين واحد وخطيبته في نهار رمضان كفارته ايه او يعملوا ايه عشان ربنا يغفر لهم
  ","

   ما ينفعش خالص واحد يزور المعقود عليها فضلا عن المخطوبة في نهار رمضان !
   
   عظّموا الشهر يا شباب .. كلها أيام معدودات.
   
   (مش بقول حرام .. بقول ده الأولى؛ مساعدة للعاقدين على تمام صومهم .. وللمخطوبين على تجنب التجاوزات، اللي هي حرام بينهما في رمضان وفي غيره.).
  
"
77631,"
   سلام عليكم 
كل سنة وحضرتك طيب 
ممكن تقولى اسم شيخ احكامة كويسه وصوتة عذب ويكون مرفوع ليه القرآن كامل 😊
  ","

   حسن صالح
  
"
77632,"
   جُمله قالها لك شخص مفضّل ولا زالت دهشتها ثابته في قلبك؟ 💛
  ","

   أشوفك بخير.
  
"
77633,"
   لماذا ينهي الأشخاص العلاقات بسهولة في الوقت الحاضر؟ هل أصبحنا أكثر أنانية؟
  ","

   رمضان كريم يا آسك !
   
   مفيش علاقة بتنتهي بسهولة .. دايما فيه طرف موجوع وكان بيناضل ..
   
   وفيه طرف ممكن يكون زاهد .. وشايف هيعوض الأحسن، وبيرجع يندم !
   
   وفيه طرف بيشتري نفسه من علاقة بتقتل فيه الروح وتمص الدم !
   
   عموما .. كل قرار وله تمنه وتبعاته ..
   
   بس مين يحسبها صح ؟!
   
   أما بعد ..
   
   فالله يسامحك على وجع القلب ده.
  
"
77634,"
   يا كل الهموم !
  ","

   يا كل الهموم التي أرهقتنا طوال العام .. جاءتك بالذبح ليالي رمضان !
   
   على عتبة الدعاء والتراويح .. أوقدوا في القلوب المصابيح .. بيكفّي توهان !
   
   اللهم اقبلنا .. ولا تردنا ..
   
   كل عام ونحن صحبة الجنة 💚
  
"
77635,"
   وقاكَ الله السيئات
  ","

   أجمل دعوة !
   
   اللهم آمين ..
  
"
77636,"
   يا شيخ محمد واضح إن حضرتك عملتلي بلوك
  ","

   محصلش.
  
"
77637,"
   يا شيخ انا فبلد بيستعملوا فيها العجلة كتير، بلد اجنبية 
مش بتلفت نظر يعني
ينفع بدون مسورة ولا حرام ؟ 
لو اللبس الشرعي مزبوط
  ","

   ينفع.
  
"
77638,"
   بما ان اجواء رمضان ف كل مكان
رمضان كريم عليك ي ابو انس💚🌸
  ","

   الله يبلّغنا ويقبلنا .. جميعا.
   
   نصه في الرياض ونصه في المنصورة بإذن الله 😃
  
"
77639,"
   أنا ليه قرأتها عِجلة 😂 أنا آسفة والله بس قعدت أقول هي العجلة حرام ليه م العيد الكبير جاي وكل سنة واحنا طيبين وكدة 😂
  ","

   جعانين 😁
  
"
77640,"
   بس حضرتك قولت قبل كدا انه ينفع لو لابس لبس شرعي و العجله مفيهاش مسورة ف النص
  ","

   وما تلفتش نظر الناس وتجر عليها مضايقات.
  
"
77641,"
   طب لو بركبها في مكان بعيد عن الناس اسيبها برده
غير السائله
  ","

   مفيش مشكلة.
  
"
77642,"
   ايييه ده يعنى ينفع بجد امشي بعجله 😃
  ","

   لو البرنيطة دي تنفع معايا = يبقى العجلة تنفع 😁
   
   أحيانا بنسيب حاجات .. حتى لو حلال.
  
"
77643,"
   هات المجانا  ال ورا ده ي شيخ وسيبك من ابو فلوس 😂
  ","

   لا منا اتصورت بس وسيبتها طبعا .. اصحى ليغفلوك 😁
  
"
77644,"
   عايزة اشتري عجلة يا شيخ ؟ ينفع 😭
  ","

   وأنا عايز أشتري البتاعة دي !
   
   ينفع ؟
  
"
77645,"
   لو طلعت من غير لما يوافق يزعل ويقول اني مليش لازمة في حياتك
  ","

   هو تعرفيه من باب يعني الود وجبر الخاطر .. أما إذنك فمع أبيك ما دمت في بيته.
   
   وبصرف النظر عن التناول الرياضي لمثل هذه المسائل فحبه لمجرد فرض السيطرة ويحلف ويتشدد لمجرد إثبات وجوده بمثل هذه الممارسات فقط = مؤشر سيء في شخصيته.
  
"
77646,"
   ياشيخ احنا عاقدين ولما بحب اطلع برة زوجي مش بيوافق ومش عارفة اعمل ايه ويحلف اني مش هطلع
  ","

   ليه ؟!
  
"
77647,"
   لو تسمح لى يا شيخ خديها منى نصيحه انا كنت رافضه زوجى لما اتقدملى وفاكره ان بابا قالى انا مش حقدر ارفضه لانه شخص ممتاز وانتى اللى مش شايفاه وفعلا اتجوزنا كنت ف الاول بعلق وبغضب من اى موقف منه وبعد شويه لقيت فيه مميزات كتير وقررت انى اركز فيها ودلوقتى بقيت بسجد لله شكر على وجوده فى حياتى ربنا يسعدكم
  ","
  ….
  "
77648,"
   ٢١ سنة متزوجة وفيه طفلة،بس ماكنتش موافقة ع الجواز من البداية،وقولت للشخص نفسه بس اتضغط عليا من أهلي،وحاليا مش قادرة أكمل،هو كويس معايا وعشان كده مش عارفه اخد خطوة،وبرضه مش عارفه أكمل.. بالله تنصحني😥
  ","

   اسمعي مني كويس ..
   
   حاولي بالله تشيلي من جواك نقطة إنك خدتيه مجبرة .. عشان طول منت حابسة نفسك فيها مش هتقبلي منه أي حاجة.
   
   شيليها من جواك وقولي لعل ربنا أراد لك الخير.
   
   وابدئي بإنصاف تركزي مع مميزاته وتفرحي بها .. تعاملي لله ثم سيتحرك قلبك صدقيني.
   
   أنا مش بشد عليك ولا بتهمك بالتبطر والنكران زي ما كتير حواليك أكيد بيعملوا .. أنا عاذرك تماما، ومقدر اللي أنت فيه.
   
   كان نفسك تعيشي قصة حب تحاربي من أجلها وتاخدي اختيار قلبك .. لكن كم والله ممن أحببن وحاربن وعشن الزهوة الأولى ثم مُنين بصدمة عمرهن .. غشّا وخداعا وسوء معاملة !
   
   والدنيا على كل حال ما بتكملش.
   
   ركزي على النعم، وتعايشي مع المتاح .. وربنا هيرضي قلبك ويسعدك بإذنه.
   
   بارك الله لك وعليك .. ووهبك من ذريتك قرة عين، في الدارين.
  
"
77649,"
   النقد الايجابي المحترم البناء مع طرح الحلول والبدائل .. وليس النقد لاجل التحطيم والسخرية فقط
  ","
  👍
  "
77650,"
   في علم النفس يقولون ، ستقابل في حياتك شخصاً واحدًا فقط يحبك كما تحبك والدتك😍___لقيتوه ولا لسه !!
  ","

   مظنش حد بيفهم علم نفس يقول كده أو يصدق إن ده اتقال !
   
   حب الأم نسخة فريدة .. ما ينفعش يتقارن بغيره.
   
   وحب عديل الروح نسخة فريدة أيضا .. ما ينفعش يتقارن بغيره.
  
"
77651,"
   انا شاب 24 عاما احببت فتاه 20 عاما من خلال مساعدتي لها في الجامعه واعترفت لها بذلك ولكنها في البدايه رفضتني فلم ازل بها حتي وقعت في حبي وانا لا اقدر علي خطبتها لظروفي الماديه ولانني ماازال ادرس بالجامعه ولكنني مازلت اتواصل معها واتمناها زوجة لي .. فما العمل ؟؟
  ","

   كن رجلا !
   

    https://www.facebook.com/m.atiia.soliman/videos/1312807958799046/
   

"
77652,"
   غير السائل ..ازاى مع الذنب الشنيع اللى بعمله دا والناس شايفينى كويس وحاجه كبيره فى نظرهم ..انا سئ جدا احساسى بإنى سئ مش مخلينى قادر ابص ف وشوشهم..انا فقط مستور..
  ","

   كلنا مستورين !
   
   بلاش نبرة الجلد السلبي دي؛ لأن الشيطان يريدها أكثر من الذنب نفسه .. ليصل بك لليأس ..
   
   لا تيأس من التوبة أبدا .. مهما تكرر ذنبك.
   
   اسمع ده:
   

    https://www.facebook.com/m.atiia.soliman/videos/1321356817944160/
   

"
77653,"
   طبعا مفيش اجابه بعد اجابه الشيخ محمد
بس اوبو كويس جدا عن هواوي
  ","

   لو كانت جابت هواوي كانت هتلاقي حد يقولها أوبو أحسن بكتير !
   
   وكنا هنقولها نفس الكلام برضه ..
   
   اللي يمشي ورا كلام الناس = هيتعب ومش هيرضى.
  
"
77654,"
   سؤالي تافهه انا عارفه بس ريحني 
انا اشتريت موبيل ب ٥٠٠٠اوبو وف ناس قالو مش حلو قالو هواوي احلى.  وانا زعلانه ع الفلوس جدا 😭😭
  ","

   خذيها قاعدة عامة !
   
   ما دمت مرتاحة مع ما تملكين من أي شيء = لا تنشغلي لحظة بتقييم الناس له.
  
"
77655,"
   بعمل ذنوب كتيرة ؟!😞💔
  ","

   كلنا والله !
   
   المهم نفضل عارفين ومعترفين إنها ذنوب .. ولا نيأس ما حيينا نتوب.
  
"
77656,"
   شيخ متغبش عننا بفتح اسك بس عشان استني اجابتك ربنا يروق بالك🌼وادعيلي لو سمحت
  ","

   الله يسعدكم ويحفظكم .. جميعا ..
   
   ألقاكم يا صحبة الجنة 💚
  
"
77657,"
   طب اللي اتعلق بطرف والطرف التاني دا مش متعلق بيه بنفس القدر وكملو شويه مع بعض ومع الوقت الطرف التاني قرر ميكملش عادي جدا وكل واحد راح لحاله بدون فرصه للتفاهم أو الكلام 
الطرف الأول يعمل ايه عشان يشيل الطرف الأول من قلبه وعقله 
ياريت اجابه شافيه وشكرا
  ","

   اللي فاتك = لازم تفوته.
  
"
77658,"
   والحل؟
  ","

   يتعالج !
  
"
77659,"
   الإنسان تعب يا شيخ ..
  ","
  "" لقد خلقنا الإنسان في كبد "".
  "
77660,"
   أنس نفس نظرتك يا مولانا 🤣❤ اللهم بارك
  ","

   الله يحفظهم ويبارك فيهم .. ويجعلهم قرة عين، في الدارين ..
  
"
77661,"
   ي شيخ مشاء الله رقيه شبهك جدا
  ","

   ودي الست عائش ❤
  
"
77662,"
   ما تتوسوسيش* بقي ولا ايه😂 (ماحنا شكلنا فاضيين )
  ","

   أقول:  لا توسوسي.
   
   وخلاص.
   
   أو مش توسوسي.
   
   أو وسوسة كخ.
  
"
77663,"
   ما توسوسيش * 😂😂
  ","

   إيه اللي أنا كاتبه ده صحيح 😅
  
"
77664,"
   بنتعلم منك والله😅💙
بس بجد عايز رأي حضرتك وهمشي عليه..
أنا كنت وما زلت مقاطع ده تمااامااا وقدرت اتخطاها وانسي اي حاجه تربطني بيها..
والحمدلله علاقتي معاها مكنتش تتعدي الأشهر المعدوده..
بس من امبارح وانا مشتت هل اتقي الشبهات وافضل زي ما انا. ولا اخدها تيسيير
رأي حضرتك وبس ❤
  ","

   افضل زي منت 💚
   
   رضي الله عنك.
  
"
77665,"
   رد يا شيخ لو سمحت ممكن كلمة لشباب على موضوع الهزار ف التعدد لأنه بقي زاد عن حده الأيام دي وانا كوحدة متزوجة لمايفضل يقول طول الوقت لولم تكن مصرية لوددت أن تكون شامية 
انا موقفي ايه وقتها'(((
  ","

   الصراحة كل الكلام ده قلة مروءة وقلة علم وفهم ..
   
   ثم هو (قصر ذيل) في الحقيقة.
   
   وأما أنت فطنشي ما استطعت .. وفي وقت صفا تحدثي معه بلطف وحسم إن الأسلوب ده لا يليق، ولا يرضي الله ورسوله.
  
"
77666,"
   عملت سؤال تاني عشان لو الرد او السؤال ممكن يسبب بلبله 
جزاك الله خير❤
  ","

   شكرا لذكائك وحكمتك.
   
   هذا قوله، وهو مؤهل للنظر والقول ..
   
   إن أصاب فله أجران، وإن أخطأ فله أجر.
   
   وخذ ما يسرك أن تلقى الله به.
   
   وفقك الله وحفظك ..
  
"
77667,"
   سلملنا علي أنس طيب 😍❤
  ","

   ورقية كمان 😍
  
"
77668,"
   هو اللي بيحب حد وعرف ان الطرف التاني مش بيحبه وسعادته مش معاه وتجاهل دا وكمل معاه علشان الزواج يتم دا يبقا اسمه اي
  ","

   مرض.
  
"
77669,"
   انا كمان دعتلك الناس بتحبك جدا يارب نبقه صحبه خير في الجنه يارب
  ","

   يا رب .. يا رب .. يا رب ..
  
"
77670,"
   لأ دا احنا بنحبك اووي يابو أنس وعشان كده مش بنرضا نتحداك ف فيفا عشان منقطعش وتزعل 😌😌😎😂❤
  ","

   لا تعالى عادي جدا .. هتتقطع أنت، وهحبك أكتر 😈
  
"
77671,"
   استاذ محمد اعرف أزاى انى مالية عين خطيبى
  ","

   ما دام مكمل وعايز يتجوزك = تبقي مالية عنيه !
   
   ما توسوسويش، وخلي عندك ثقة في نفسك.
  
"
77672,"
   سقي اللّه مبسمك من كوثر الجنة يا شيخنا 💙🌿🌸
  ","

   اللهم صحبة ..
  
"
77673,"
   يا شيخ انا عجزت افهم الي بيصير معي كنت بحكي مع شخص شات ووصلت لدرجة الحب بس مبادئي ما سمحتلي  احكي صوت واطلع معه ، تراجعت وبلكته من كل مكان وخطبت تقليدي ، صرلي سنه ونص خاطبه خطيبي مافي متله الشخصيه الي بدي اياها بس مع هيك لسا بيخطرلي الشخص القديم واوقات بصيبني فضول اعرف عنه وبحس بالذنب بطريقة جنونيه
  ","

   انسي اللي فات .. كأن لم يكن.
  
"
77674,"
   لسه خارج من صلاة الفجر ودعتلك مين فرح ابو نس ناووو😂😂❤❤
  ","

   حبيب أبو أنس 😍
  
"
77675,"
   بالله عليك رد علي سؤالي لانه متوقف علي خطوة مهمة في حياتي 
شخص اتقدملي واتفقنا وتمام وفجأة قفل الموضوع لانه بيتخنق لما بيبقي عندنا ويرجع بيته بيحس انه مش عاوز 
واتقدم تاني ارفضه؟
  ","

   ما لم يعط سببا ومبررا وجيها لما حدث = الرفض أسلم وأصح.
  
"
77676,"
   هو انا تقريبا كدا بحب شخص معين بس انا ما عمري كلمتوا ينفع ادعي يكون ليا ولا حرام
  ","

   ادعي ربنا بالخير .. حيث كان !
   
   يعلم ولا نعلم .. سبحانه وبحمده.
  
"
77677,"
   مرتبطه بواحد أكبر مني بي ٤ سنين وهنتجوز كمان سنه وهو عمره مطلب مني نتقابل وبيحترمني بس في مشكله بضايقني انه ساعات بيقرب مني في الكلام ف فون  بس بيجي في نص يتراجع ويقولي  مش عايز أقرب منك عشان عايزك حلال وانا  اتخانق ع موضوع دا كتير بشوفه بيبكي لما أقوله هبعد ويقولي والله غصب عني بسبب صوتك!أعمل ايه
  ","

   يعني إيه مرتبطة ؟!
  
"
77678,"
   أجمل دعاء أدعي به هذا الفجر لنا صحبة الجنة ؟
  ","

   الستر الجميل .. في الدنيا والآخرة.
  
"
77679,"
   ‏مع الوقت ستدرك أن الله حماك من شر ما كنت تركض نحوه وبكيت من أجله.. مع الوقت ستدرك وتعلم أن الله أرحم بك منك..🌸
  ","

   مع كل نَفَس .. تدرك هذا تماما.
  
"
77680,"
   ي شيخ بجد عندي سوال شاغل تفكري جدا هوه ليه الإنسان بيعمل في اخوه الإنسان كدا هيه الناس بقت وحشه ليه
  ","

   الدنيا قائمة على الابتلاء .. دي القاعدة !
   
   أما الجنة فعلى أتقى قلب رجل واحد.
  
"
77681,"
   ما حضرتك بتجاوب الناس اهو !جاوبني الله يرضى عنك💙
ليه البنت لازم تختار ف حدود المتاح بس ال بيتقدمولها فقط ليه لو شايفه ان شخص مناسب وهيسعدها وما اتقدمش ما تعرفش تعمل حاجة وايه ال يبينلها انه  ممكن يتقدم فيما بعد او لا ؟ مع ان الولد بيختار اي بنت تعجبه من وسط كل البنات!
  ","

   ما هي لو كانت عاجبة اللي عاجبها = كان تقدم لها !
   
   بالتالي هي بتغلّي نفسها .. وتشتري اللي يشتريها؛ هو اللي يستاهل قلبها.
  
"
77682,"
   ليه معظم اللى بتمناه متحققش مش اعتراض بس مش عايزه اتنمنى حاجه تانى كده افضل صح
  ","

   احنا في الدنيا !
   
   والدنيا الأصل فيها الابتلاء .. ثم ما نعرفش الخير فين.
   
   نتمنى ماشي .. لكن نفوض لله، ونرضى باللي يقسمه.
  
"
77683,"
   اتعرفنا من تلات سنين وقبل كل رمضان نفترق ونستودع قلبينا لله.. عشان نقضي الشهر لله بس، مع ان نسبة التلاقي ف الحلال ضئلةجدا بسبب الأهل، بس كل أملنا أن يرضى الله عنا ""(( تنصحني بحاجة يا شيخ
  ","

   نعم !
   
   أنصحك بأن يكون الوداع هذه المرة راقيا .. أبديا.
  
"
77684,"
   الدنيا اتيسرت ولا لسة :)))

فرج الله همك يارب ..
  ","

   هتتيسر !
   
   لنا رب رحيم .. وكفى نعمة.
  
"
77685,"
   عندى ارق جامد و مش بنام اي ف حل 😪
  ","

   أنت عايز حل، وأنا عايز حل .. ندور على حد يدينا حل 😁
  
"
77686,"
   في شخص بعتلي بيسالني هل تقبلي ان حد يتقدملك من خلال السوشيال ميديا من صحبة الجنة
  ","

   أنا بريء، وهذا اللقب الكريم بريء من أي محاولة للتسور على حصون قلوبكن .. بغير حق !
   
   بنات الناس يطلبن من أوليائهن، في بيوتهن .. يعني يطلب رقم والدك إن كان جادّا .. وبس.
  
"
77687,"
   في أي ساعة تذهب عادة للنوم؟
  ","

   في الساعة التي لا أعود فيها قادرا على فتح عيني يا آسك !
   
   بدليل إني قاعد معاك الوقت أهو 😑
  
"
77688,"
   هل تفضل أن تصبح من المشاهير الذين يكرههم الجميع أو تكون شخصًا عاديًا يحبه الجميع؟
  ","

   من المشاهير .. المحبوبين يا آسك 😁
  
"
77689,"
   كيف استأنس بالله
  ","

   هل ذقت طعم صلاة الليل في خلوة ؟!
  
"
77690,"
   ما نصيحتكم حتى اكون عند الناس من الاكابر؟
  ","

   لا يكبر أبدا من ينشغل بمثل هذا !
   
   رفعة القدر تأتي من السماء .. فلا تطلبها في الأرض.
  
"
77691,"
   حضرتك ليه معدتش بتهزر معانا زي زمان؟  عشان تتصالح مع مخالفيك ولا أسباب اخرى!  ارجو عدم التجاهل
  ","

   يوم ما أتكلّف حاجة غير طبعي عشان حد كائنا من كان = يبقى ما أستحقش أكون هنا !
   
   أنا زي منا .. بمميزاتي وعيوبي.
   
   أنا فقط حزين .. للغاية.
   
   ببساطة :)
   
   عموما .. كله هيعدي .. وهتبقى تمام ..
  
"
77692,"
   من فترة اكتشفت خيانة زوجي لي مع واحدة قد امي ...وبينهم صور وكلام ...وانا عاوزة ابعت الكلام ده لزوجها واولادها ..بيني وبين نفسي بقول ايه ذنبهم وخايفة انه يكون حرام،،لكن مش هتتأدب الا لو عملت كده، مش عارفة اعمل ايييييه ؟؟و بالنسبة لزوجي بيقولي بلاش تفتحي الموضوع ده نهائي وبيهرب من الكلام فيه ..انصحني
  ","

   ما دام تاب واستغفر وصلح حاله = انسي الأمر تماما.
   
   واحتسبي في سترها أجرا .. حتى إن لم تكن تستحق من وجهة نظرك.
   
   حفظك الله وأسعدك.
  
"
77693,"
   مش عارفة أشكر حضرتك إزاي 
أنا لو بقيت قوية من ناحية موضوع الشباب ده فالفضل يرجع بعد الله ليك 
إستمر يا شيخ محمد أنا أعرف بنات كتيييرة عايشه في الهبل ده  وأعرف إلي بيجاهدوا ونفسهم حد يقولهم إنتوا صح 
أنا كنت أوقات بحس إني أنا إلي معقدة ومتشددة لحد ما تابعتك حضرتك واتأكدت إني صح
  ","

   رب يثبتك ويحفظك .. وبناتي وبنات المسلمين.
  
"
77694,"
   هتتصالحو حضرتك و الشيخ أحمد بإذن الله  امتى
  ","

   مفيش خصام !
   
   اختلاف الآراء والنقد حتى، لا يفسد أصل الأخوة وسلامة الصدر.
   
   وأنا من ناحيتي لا أحمل على أحد من المسلمين إلا حب الخير.
   
   استفيدوا أنتم من الجميع .. واتعلموا ما تدخلوش في أي مطحنة من المطاحن الحاصلة اليومين دول !
   
   لعل كل طرف يأتي بعذر ينجيه بين يدي الله .. ثم يهلك المتهوكون في الوسط بحصائد الألسن؛ ليتهم طلبوا النجاة.
  
"
77695,"
   يعنى انا لو توبت مش هتحاسب على العك القديم دة
  ","

   نعم !
   
   التائب من الذنب = كمن لا ذنب له.
   
   اللهم اقبلنا، وتب علينا ..
  
"
77696,"
   اشمعنى عند البنات ""ان لم يتوبوا"" ؟
  ","

   يتوبوا = تشمل الجنسين يا متعلم يا بتاع المدارس ☹
   
   لو هخص البنات = كنت قلت:  "" يتبن "".
  
"
77697,"
   هما الشباب الي بيضحكوا ع البنات ع اساس بيحبوهم ربنا هيحاسبهم ...
  ","

   طبعا !
   
   زي ما البنات اللي بيسلموا قلوبهم ومشاعرهم بالرخيص هيتحاسبوا برضه.
   
   إن لم يتوبوا ..
  
"
77698,"
   اتأخر براحتك ياباش مهندس طارق ولا يهمك
  ","

   أنت حبيبي 😍
  
"
77699,"
   كلمه لمن يتاخر كثيرا على مواعيده بدون عُذر اعزك الله ..
  ","

   أنت تعرف محمد عطية ؟! 🙄
   
   ربنا يصلح حالك .. وحاله.
  
"
77700,"
   يا شيخ انا حبيت شخص و تكلمت معاه و تجاوزنا كثيرا و لكني تبت ولم أكلمه منذ فترة 
و وعدني أن يتقدم لخطبتي 
لكن المشكلة أنه أخبر أمه و أخته عني 
و انا حاسة إن صورتي ف نظرهم صارت مهزوزة و مش كويسة و أمه غير متقبلة الوضع و انا خايفة لو اتجوزنا تبقى مشاكل 
ما رأيك و ازاي اتعامل مع الوضع؛انا بحبه عايزاه
  ","

   مش هيتقدم .. ومش هيتجوزك !
   
   فوقي؛ الله يرضى عنك.
  
"
77701,"
   صباحك جميل زيك يا شيخ ورمضان كريم 
روايح ونفحات الشهر الكريم بدأت تهل علينا
ادعيلنا ربنا يعيننا بالامتحانات اللي بتضيعه مننا كل سنه
ربنا يجازيك خير ويزيدك وينفعك بعلمه💓🙌
  ","

   الله يسعدكم .. ويقبلنا ويرضى عنا ..
  
"
77702,"
   طيب انا قولت لخطيبى انا لا اقبل بزوجة تانية وهشترط دا فى العقد قالى انا مش بفكر فى كدا ولا اقبل انك تشترطى وما دمتى مش مقصرة فى حقى يبقا مش هتزوج لكن مش مقتنع انى اتنازل عن حقى واشترط على نفسى كدا اتخنقت منه جدا بسبب اسلوبه دا انا صح ولا غلط
  ","

   أنت غلط !
   
   انسوا الموضوع ده تماما .. ما تجيبوش سيرته أصلا.
  
"
77703,"
   متقدملى عريس كويس وجاهز وقعدت معاه ومفيش نفور منه ، بس أقل مني ف مستوى التعليم هل دا ممكن يسبب مشكلة ف إنه مش هيفهمنى وتفكرينا هيكون مختلف ؟!
قلقانه ورأيك يهمنى ي شيخنا
  ","

   المهم مستوى ذكائه العاطفي والاجتماعي !
   
   وده هيبان فترة الخطوبة.
  
"
77704,"
   السبب ؟ هو من حقه يعدد ولا ايه !
  ","

   مش حكاية حق ولا لأ !
   
   حكاية إن سلوك قادح في النسق الفكري والنفسي عنده ..
   
   اتكلمت عن ده بالتفصيل في كتاب صحبة الجنة .. فصل:
   
   عايز أعدد .. من أولها.
  
"
77705,"
   انا مسلمة ولكن في شاب مسيحي بحبني من سنة وبحاول يجذبني وانا بحاول احافظ على علاقة الزملاء فقط وارفض وابعده عني..وباخر فترة بلشت احس اني منجذبة لاله..تعبت جدا
  ","

   اللهم أعني على ضبط النفس .. واحفظ أعصابي وقلبي !
   
   من الآخر .. الزواج منه = يعني كفرك.
   
   يبقى كيف تتركي نفسك لطريق آخره النار ؟!
   
   بلّكيه .. وابعدي عنه، للأبد.
  
"
77706,"
   برأيك شيخنا الفاضل جايلي عريس كامل من كل شئ وحد محترم جدا ونا بصراحه معجبه بيه جدا، بس بيقولي انه هيعدد بعد الزواج ونا خايفه اوي من الموضوع دا حضرتك ايه رأيك اوافق ولا ارفض؟
  ","

   لو حد تقدم لبنتي وقال كده = همسح به الأرض .. ثم أطرده.
  
"
77707,"
   انا مقفولة من الحياة .. معدتش عايزة اعيش بجد "")
  ","

   يا فتّاح يا عليم .. يا رزّاق يا كريم !
   
   بلاش طاقة سلبية الله يرضى عنك ..
   
   إنما هي أيام وتمر .. وطوبى لمن عاشها قريبا من ربه، مستأنسا بطاعته، راضيا عن قدره.
  
"
77708,"
   لو سمحت ي شيخ نصيحتك 
خطيبي من طبعه انه ممكن مبيتصلش بيا اسبوع عادي ويكتفي برسالتين واتساب
وخلاص 
وأهله دايما بيحاولوا يلفتوا نظري ان دا طبعه 
بس انا تعبت من كدا 
 (احنا ف فترة العقد) والمشكله ان الفرح قرب 
اتصرف ازاي ودا طبع اتعامل معاه ازاي ولا اسيبه؟
  ","

   خطر !
   
   لازم تتكلمي معاه وتبيني إنك تعبت ومش هتتحملي ده ..
   
   ثم القرار قرارك أنت.
  
"
77709,"
   صباح الخير ياشيخ 😘، ياشيخ عايز اخد رايك في حاجة ورايك مهم جدا، انا بدرس في كلية  وباقيلي سنتين واتخرج وبدفع فيها مصاريف في السنة ٨٠٠٠ جنيه، والحاجات الي بناخدها متستاهلش المصاريف دي، وبقول اعوضها في كورسات انجليزي وكمبيوتر ومش لازم ادرس في كلية، ايه رايك هل الشهادة مهمة؟
  ","

   جدا مهمة !
   
   إياك تسيب شهادتك .. وطور مهاراتك واتعلم أد ما تقدر.
  
"
77710,"
   هل يلجأ إليك أصدقاؤك للحصول على المشورة؟ وفي أي مواضيع؟
  ","

   أنت آخر واحد تسأل السؤال ده يا آسك ! 🥺
  
"
77711,"
   قولي شيء يصبرنا على فقد وموت من نحب ..
  ","

   الحمد لله أننا مسلمون نؤمن أن هناك جنة .. نلقى فيها من نحب !
   
   كلها شوية أيام ..
  
"
77712,"
   ارجو النصيحة يا شيخنا زوجي مهمل جداا في الصلاة يعني بيصلي الفرض متأخر وممكن يفوت منة سواء كان في البيت او برة انا بفكرة وأنبهه بس عندة تكاسل غريب وان الفرض يضيع منة بحسة شئ عادي بالنسبالي دة شئ تاعب نفسيتي جدا انا ببقي عايزة اتكلم معاة بس معنديش الجرأة اتكلمت معاة مرة حسيتة اتكسف اعمل اية انصحني
  ","

   شجعيه دايما .. قوليله قوم نصلي سوا، هجهزلك الغدا عما تصلي، أنا عاوزاك في الجنة لازم تصلي .. وهكذا ..
   
   وادعيله .. وربنا يهديه.
  
"
77713,"
   بطلت تقولنا ألقاكم يا صحبة الجنة 😭
كدا مش بنعرف قفلت ولا لسه
  ","

   عشان دخولي وخروجي عاد متقطع .. مش نظام جلسات زي زمان !
   
   معلش بأه 😃
   
   وعموما هحرص أقولها آخر اليوم، لو مش هدخل بعدها.
  
"
77714,"
   عارف ياشيخ وحضرتك واخدنا من مكان دار النشر للقاعه بتاعة حفل التوقيع كل اللي كان يشوفنا يقولنا انتوا تبع مين ورايحين علي فين كلكوا كده كنا بنقوله احنا تبع الشيخ محمد عطية
يارب ياشيخ محمد ندخل الجنه وراك كده 😭ويبقي شكلنا مخلي الكل مبهور ساعتها برضو💚🎀
  ","

   المشهد ده لا أنساه ما حييت !
   
   اللهم حجة لنا .. لا علينا.
  
"
77715,"
   مش مصدقة ان الانسر دى عدى عليها 28 يوم انا جاية اقول لحضرتك كل اللى قولته صح وكل اللى قولته اتعمل ابداء من جديد ازاى انا مكسورة وضايعه
  ","

   الوقت أقدر أقولك:
   
   حمدا لله على السلامة !
   
   تجربة خدت منك كتير بلا شك .. لكن أكيد استفدت منها أكتر ..
   
   التجربة اللي ما تموتش = بتقوي وتشد الظهر !
   
   علاقتك بربنا هي أهم حاجة تتسندي عليها الوقت .. تقييم كل حاجة حصلت والاستفادة من الأخطاء .. مساعدة قلبك على التعافي والصبر عليه وتهيئته ليبدأ من جديد؛ خيرا مما كان ..
   
   اشتغلي على كل ده .. وأبشري ..
   
   وفقك الله وأسعدك.
  
"
77716,"
   بدات اعجب بواحد ف الكليه...انا متابعه حضرتك..وعارفه هتقولي اقوام بالعقل واغلي نفسي..ودا الي بمعمله من اول يوم ف الكليه..بس مش عارفه دا حصل ازاي ...
  ","

   عادي !
   
   احنا بشر ..
   
   المهم نتعامل ونعالج صح.
  
"
77717,"
   هخلع النقاب عشان ظروف زوجى الامنية وزعلانة ومحتارة
  ","

   لا بأس !
   
   التزمي بحجابك وعبادتك ..
   
   وتؤجرين -بإذن الله- بنيتك.
  
"
77718,"
   ياشيخ بالله رد علياا....نويت البس النقاب واهلي موافقين وانا مبسوطه جدا مع العلم ان الاول لبسي كان ضيق نوعا ما وبحط ميكب بس ربنا هداني....لكن المشكله ف صحابي اللي دايما يقولوا اني مش هكمل وهقلعه وبيخوفوني ومش عارفه اتصرف ازاي...وانا متمسكه جدا بيه...حسسوني اني هبعد بسببه عن الدنيا كلها واني مش عايشه
  ","

   أجمل قرار خدتيه !
   
   ربنا يثبتك ويثيبك ويحفظك ..
   
   وسيبك من كلام صحباتك خالص .. وبإذن الله تلاقي معاك حد يشجعك ويعينك على الطاعة.
  
"
77719,"
   انا بستغرب من الشباب اللي بيبدو اعجابهم و يقعدوا يمدحوا ف اي بنت وخلاص لدرجة ان في بنات بتتغر فالفاضي ويفتكروا نفسهم ياما هنا ياما هماك بسبب واحد مش لاقي حاجة يعملها غير انه يقعد يمدح ف اللي تسوى واللي متسواش وعشان هو قليل الادب ومن هنا تبدأ المأساة
  ","
  ….
  
  اديله ما ترحميهوش 😄
  "
77720,"
   انا بجد بقيت بتخنق من نفسي جدا  وساعات بحس وليعوذ بالله باني سهله  وسهل اي حد يقرب مني مع اني مابديش ريق حلو لحد .بقيت بدايق من نفسي جدا والله
  ","

   (وليعوذ) بالله ده وسواس لا تلتفتي له إطلاقا.
  
"
77721,"
   هي الصورة التالتة اللي ف البروفايل دي متصورة ف طب المنصورة؟
  ","

   أيوه.
  
"
77722,"
   هو مفيش لحضرتك قناة علي اليوتيوب؟
  ","

   والله بتفاجئ كل يوم بقنوات بتنشر فيديوهاتي !
   
   متهيب لسه خوض الخطوة دي .. مع إن كل اللي حواليا بيشجعوني عليها ..
   
   فكرتي إن كل واحد ربنا فتح عليه في حاجة .. ويا تقدم شيء جديد ومميز .. يا تخليك مكانك أفضل.
   
   عسى الله ييسر ..
  
"
77723,"
   هو لو انا بنت ولبسي مش ملفت بس في شباب معجبين كتير دا يبقى من غضب ربنا عليا؟؟
  ","

   دي فراغة عين منهم بس !
  
"
77724,"
   صباحك رضا يا ابو انس 
سألنا كتير وغزير لدرجة نسيت السؤال قولت ادخل أصبح عليك 😃
  ","

   صباح الفل 🌷
  
"
77725,"
   اليوم هو اليوم العالمي للأمنيات؟ ما هي أمنيتك في هذا اليوم؟
  ","

   اليوم .. وكل يوم !
   
   ستر لا ينكشف .. ورضا لا سخط بعده.
  
"
77726,"
   علاقتي مع الله بتسوء كل يوم
  ","

   الشكوى والضعف مش حل !
   
   القرب بصدق ولزوم الباب حتى يُفتح ..
   
   والله لا يرد من ألح.
  
"
77727,"
   ازاي اقطع الفكر
  ","

   لا تستطرد مع الأفكار والخيالات !
  
"
77728,"
   ما حكم قراءه القرآن بغير التجويد ؟
  ","

   الجزري يقول:
   
   والأخذ بالتجويد حتم لازم .. من لم يجود القران آثم !
   
   لكن محققي الفقهاء يقولون هو الأتم والأكمل .. دون إثم في تركه؛ ما دامت الحركات صحيحة دون لحن.
   
   وأنا لا أطيق سماع قراءة بلحن خفي، فضلا عن الجلي !
   
   ومن تذوق طعم تعلم التجويد وإتقان أحكامه = تذوق عظمة القرآن وجلال مبناه.
  
"
77729,"
   جميعاً ان شاء الله ♥️
  ","

   يا رب .. يا رب ..
  
"
77730,"
   كيف اصرف عن قلبي فتنة امرأة.
  ","

   بغض البصر .. وقطع الفكر .. والاستعانة قبل ذلك برب البشر.
  
"
77731,"
   ماذا تنتظر ؟
  ","

   فرجا قريبا !
  
"
77732,"
   يرضيك كده افضل ماشي على كلامك واروح اتقدم واتقبل وفى الاخر مش عارف افتح معاها موضوع نتكلم فيه😂😂😂
حالتنا بقت صعبه يا اخ محمد😂
  ","

   وأنا مالي يا لمبي 🙄
  
"
77733,"
   ممكن نصائح إزاى أخلى خطيبتى تحبنى زى ما بحبها وتتعلق بيا؟! 
وايه الحاجات اللى ممكن تنفر اى بنت من خطيبها؟
  ","

   مثل هذا السؤال يا صديقي مما ينفر !
   
   أن تقف موقف المتسول في المشاعر = يستنزفك ولا يشبع الطرف الآخر ..
   
   أن تكون باذلا كريما شيء .. وأن تعيش القصة من طرف واحد شيء آخر !
   
   فانظر أين تضع قدمك ..
   
   وفقك الله وأسعدك.
  
"
77734,"
   انسراتك حلوه اوي ياشيخنا ربنا يجازيك 
ويرفع من شأنك أكتر كمان
أحبك في الله ❤
  ","

   الله يجبر خاطرك.
  
"
77735,"
   انا مش قادرة انساه محدش دخل حياتي بعده قدر يشغل اي جزء من اللي كان هو شاغله !!
  ","

   طول منت حطاه خانة في جدول مقارنة مع أي حد بعده = مش هترتاحي !
   
   لازم تحذفيه تماما.
  
"
77736,"
   علمني صيغة للدعاء لما أكون مش عارفة أدعي او اصيغ لدعاء لحاجة شاغلاني ؟
  ","

   أكثري من الصلاة على النبي.
  
"
77737,"
   ماشاء الله 
اللهم بارك لك فيهم 😍😍 ..
ربنا يجعلهم ويجعلنا سببا فى دخولك الجنه يارب💚💚💚💚
  ","

   أجمل دعوة أغمض عليها عيني !
   
   اللهم آمين .. آمين .. آمين ..
  
"
77738,"
   ربنا يحفظهم ياشيخنا وتقر عينك بهم يارب
  ","

   يا رب .. يا رب .. وأختهم عائشة ..
   
   وأولاد المسلمين.
  
"
77739,"
   طب واحد شاي بالمناسبة السعيدة دي يا دكتور 😂😎😍
  ","

   لا وكمان أنس (اسم الله عليه) اتخرج النهاردة من كورس التأسيس (قرآن وقراءة وحساب) 😍
   
   (رقية بتشاركه وجدانيا).
  
"
77740,"
   بقينا كام يا شيخ محمد 😁
  ","

   بقينا كتير !
   
   الله يديمها صحبة .. على درب الجنة، حتى بابها.
  
"
77741,"
   ما هو الشاي المفضل لديك؟
  ","

   شاي مين يا عم آسك !
   
   أنا ياخويا انشغلت طول اليوم عن الكرام .. أدخل الوقت أشقّر قبل النوم .. ألاقيهم تمموا من الملايين دستة !
   
   يا رب لك الحمد يا رب ..
   
   أدم القبول خالصا لوجهك .. واجعلها حجة لنا، ورفعة قدر .. في الدارين.
  
"
77742,"
   مش قادره انام م الصداع  والزعل قولي اي حاجه تهديني ياشيخ ،😭
  ","

   مفيش حاجة تهدّي في الوقت المبارك ده زي الصلاة والدعاء والاستغفار ..
   
   يلا ..
  
"
77743,"
   لو حضرتك رديت عليا هقوم اذاكر للاسف دي اول مره اتمني عدم الاجابه🌝😂
  ","
  👻
  
  ذاكر .. ذاكر .. ذاكر ..
  "
77744,"
   خطيبي معاه دبلوم وبعده معهد وبعده دخل تجارة تعليم مفتوح بس مكملش لظروف في البيت بس هو مثقف وشخص مسؤل عن اهل بيته ويقدر يتحمل مسؤلية انا زعلانة بس علشان عرفت انه اخد دبلوم مش ثانوي ومقاليش معرفش بقي هل مرضاش والا شايف انها حاجة عادية.هو طيب وبيحبني وانا بحبه  بس انا خايفة مش عارفة ليه طمني يا شيخنا.
  ","

   ما تخافيش.
   
   مفيش حاجة تعيبه.
  
"
77745,"
   قلبي قسى و لسا خارجة من معاصي كتير و أريد أن أتدارك الأمر و أستعد لرمضان و أحس بيه.. أعمل ايه كخطوات عملية بارك الله فيك💔
  ","

   الآن !
   
   قومي توضئي وصلي لله ركعتين بنية التوبة .. من كل شيء.
   
   وعاهديه على الثبات، وسليه العون والسداد ..
   
   وعليك بالصلاة وورد من القرآن والذكر .. وصحبة صالحة تعينك.
   
   أحسني بالله الظن .. وأبشري بالقبول؛ ما دام شرح صدرك للتوبة.
  
"
77746,"
   ليش الحبيب يصد او يتهرب من المواجهه؟؟
  ","

   لأن الحب كالعطر .. لا يمكن إخفاؤهما !
   
   وما دام لن يستطيع إكمال درب حبه في الحلال = فالسلامة في الصمت، والهروب للظلال.
  
"
77747,"
   هي مشكله مالهاش حل 😅😅
  ","

   لا !
   
   جت 100 مشكلة ومعدتش عارف مين صاحب السؤال 😩
  
"
77748,"
   لو بتعرف انت بتوحشنا قد إيه ... مكنتش هتغيب عنا دة كله
  ","

   الله يرضى عنك ويسعدك 💚
  
"
77749,"
   انا الحمد لله اتخطبت من فترة، قبلها كان فيه ولد بيحاول يتواصل معايا وكنت عارفه انه فيه مشاعر عنده من ناحيتي بس قولت مش هعلق نفسي بوهم وقفلت الطريق خالص..بعد خطوبتي حبس نفسه في البيت وكان زعلان.في الفترة دي كانت مشاعري متلخبطة ما بين حبي لخطيبي وتفكيري في الولد التاني. خطب امبارح الحمد لله بس لسه مش
  ","

   مش إيه ؟!
   
   سيبك من الوسوسة دي الله يرضى عنك .. ركزي مع خطيبك وانسي أي حاجة تانية.
  
"
77750,"
   يارب ما حد يكون صاحي عشان ترد ع سؤالي انا بس
  ","

   اكتبه هنا.
  
"
77751,"
   يستقيم حالي ثم انتكس وهكذا تمر ايامي..
نصيحه منك فأنا احبك ❤️
  ","

   اسمع هذا حبيبي:
   

    https://www.facebook.com/m.atiia.soliman/videos/1321356817944160/
   

"
77752,"
   هل تعاني عادة من الأرق؟
  ","

   نعم يا آسك !
   
   وأنا رجل أعشق الليل .. لولا الدوام، وخصميات الدوام 🥺
  
"
77753,"
   والعافين عن الناس والله يحب المحسنين
  ","

   عفوت !
   
   أنا مقدر والله العشم .. ومقدر حيرة الألم ..
   
   لكن في نفس الوقت حقي عليكم تعذروني وتقدروا طاقتي ..
   
   أنا ما بزعمش لنفسي حاجة زيادة عن إني بحاول أسمعكم كويس، وأنصحكم باللي أحبه لنفسي أو لأهل بيتي ..
   
   إن سددت فمن الله .. وإن زللت ففيه الطمع يعفو ويغفر ..
   
   متهمو النيات، متصيدو الهنّات .. لا أكافئهم بمثل الإعراض، والصفح الجميل عن تدليسهم ..
   
   أعانهم الله على قلوبهم.
  
"
77754,"
   إوصف حياتك بكلمة واحدة بس ويا سلام لو تكون من واقع مهنتك
  ","

   واقع مهنتي له مساس باللغة العربية !
   
   وكل تراكيب اللغة تعجز عن توفية لطف الله بي .. رغم كل شيء.
  
"
77755,"
   ماذا يفعل الانسان حين يمل ويفقد الامل ؟
  ","

   يهرع لباب الله -عز وجل-.
  
"
77756,"
   حضرتك ليه مستغرب من انه مشترط عليها تجهز نفسها ؟!!
أنا والدي مبيصرفش عليا من وأنا عندي 12 سنة وبشتغل وحالياً بصرف على نفسي وعلى اخواتي وهو حي يرزق وبيقول انه مرتبه مش بيكفيه 
وانا عندي 28 سنة حالياً وليا 3 أخوات اصغر  مني بصرف عليهم وعلى والدتي
  ","

   الله يوسع عليك .. ويسعدك ويعوضك خير .. دنيا وآخرة ..
  
"
77757,"
   طب مانت حلو اهو وبتعرف ترد عالناس🙂
  ","

   لو أنت صاحب الأسئلة اللي اتبعتت من شوية = فبيني وبينك أمام الله حساب.
   
   عشان اللي بيحصل ده عيب .. عيب جدا والله.
  
"
77758,"
   أنا بنت في طب كل ما يتقدم حد والدي يرفض من غير حتي ما يقولي.. ولما اتكلمت معاه انه معتش يرفض لقيته عاوز يسيبني لحد بعد ساته عاوزني اجهز نفسي..  هدد والدتي بالطلاق لو اتكلمت معاه تاني في موضوع زواجي.. ضيع عليا فرص كويسه مش عارفه اذا كانت هتكرر ولا لأ. اعمل ايه؟؟
  ","

   تجهزي نفسك !
   
   لو لك عم أو حد عاقل يقدر يؤثر عليه = خليه يتدخل.
   
   ربنا يهديه لكم ..
  
"
77759,"
   😔😔
  ","

   ده طبيعي جدا في الأول !
   
   لازم تقرؤوا وتفهموا سوا، ولو لزم الأمر ساعة تقعديها مع مستشارة أسرية هتفرق معاك جدا.
   
   والأمور هتبقى تمام بإذن الله.
  
"
77760,"
   كنت تعبانه و عملت مشكله عصبت خطيبي و أثرت على شغله لاقيته بيكلمني يقولي ارتاحتي طلعتيني كذا و ابن كذا
كذا دي شتيمه مش حلوه يعني شتم نفسه ب باباه
اتصرف ازاي
  ","

   معدتيش تعملي مشاكل.
  
"
77761,"
   😔😔
  ","

   يعني إيه عدم الاكتفاء ؟!
  
"
77762,"
   شاب قالي بحبك وطلبني للجواز وبعدين رجع قالي سبيني ادبر اموري مع اهلي وارد عليكي عشان مش عاوز اوعدك بحاجه وموفيش بيها !! بس هو كان ارتبط بيا خلاص واتعلقت بيه ولما طول في الرد نهيت الموضوع معاه وهو محاولش يعمل اي حاجه وكأنه ما صدق عشان يبعد انا حاسه اني اتظلمت جدا وظلمت نفسي وغصب عني بدعي عليه انصحني!
  ","
  "" طلبني للجواز ""
  
  دي لما يدخل البيت ويقعد مع وليّك قعدة رجالة.
  
  "" ارتبط بيا خلاص ""
  
  دي لما يجيبلك شبكة، والدنيا كلها تعرف إنه خطبك.
  
  "" اتعلقت به ""
  
  دي مشكلتك أنت .. لما تفتحي باب قلبك لأي عابر.
  
  أي حاجة غير كده = ما تستحقش تذكر أصلا !
  
  انسي .. واتعلمي.
  "
77763,"
   ما رايك في واقع مجتمعنا ؟؟
  ","

   الواقع معروف للجميع !
   
   المهم احنا دورنا إيه في دوايرنا الخاصة.
  
"
77764,"
   كان سبب تغيري للأحسن فضل الله ثم متابعه حضرتك لما صديقتي كانت عايزه تفرحني جبتلي كتاب صحبه الجنه وهي متابعاك وهتعرف اني اقصدها ادعيلي يا شيخ محمد نفسي ربنا يحبني
  ","

   الله يسعدكم .. دنيا وآخرة ..
  
"
77765,"
   اذا اخطأ الرجل لما يدفع ثمن خطأه ابنته او اخته او.. فيما بعد وهم ليسو لهم اى ذنب ...
لما لا يتحمل هو نِتاج اخطائه
  ","

   خرافة: ""دقة بدقة .. ولو زدت لزاد السقا"" !
   
   كم أنبتت من رعب وشكوك .. وصدت عن توبة نصوح .. وأوهمت بأخذ البريء بجناية المعتدي ..
   
   وكأن الأخت الغافلة أو الزوجة المصون أو البنت النقية مجرد متاع مؤاخذ -ولا بد- بتعدي أخ مستهتر أو زوج خائن أو أب مفتون !
   
   حاشا لله .. بل قال سبحانه: "" ألا تزر وازرة وزر أخرى • وأن ليس للإنسان إلا ما سعى"" ..
   
   القضية في أن الخبث ينتقل بعدوى التربية والمجاورة .. فإذا خبث الراعي = تأثرت به -في الغالب- الرعية ..
   
   أما من حفظت نفسها وعرفت ربها = فالله أحكم وأكرم من مؤاخذتها بجريرة رجل؛ لمجرد أنها من محارمه !
   
   وبالتالي: لا حجة لأحد إذ يتعذر بغيره فيما جنت يداه ..
   
   ومن تاب = تاب الله عليه !
   
   لو كان لك في ماضيك ما كان ثم تبت وصدقت توبتك = فكن موقنا بأن الله سيحفظ زوجك وأختك وبناتك .. ولا يتسلل لك الشك القاتل؛ فهذه أولى مداخل الشيطان التي ييئسك بها من القبول ..
   
   اسمع: "" إلا من تاب وآمن وعمل عملا صالحا فأولئك يبدل الله سيئاتهم حسنات وكان الله غفورا رحيما"" !
  
"
77766,"
   انا شاب عاقد.. ليس لي اي تجارب قبل ذلك انا شخص عملي جدا، عقدت على فتاه حساسة جدا تعاملي العملي أذاها جدا لم أكن اقصد ذلك لكن كنت اتعامل بطبيعتي،  هي طلبت الانفصال لتعبها  تمسكت بها و أقنعتها ان نجرب مرة أخرى.  انا أعاني لاني غير قادر على احتوائها.  لا اعرف كيف يصنع ذلك 
تنصحني لماذا..
  ","

   لازم جلسات تأهيل مع أخصائي نفسي.
   
   كونك عارف المشكلة ومعترف بها فده 60 % من الحل.
   
   سواء كملتم سوا أو لأ ده لازم يحصل عشان تقدر تعيش حياة مستقرة.
   
   وفقك الله ويسر أمرك ..
  
"
77767,"
   في واحد بيظهر اعجابه بيا ، بس ماخدتش اي خطوة و احتمال تكون تهيأت مني 
او هو معجب فعلا بس مجرد لافته انتباهه مش اكتر 
و سهل جداً ادخل اسأله علي حاجات يفيدني فيها ك شغل لانه عندي عالاكونت **بحيث افتحله طريق يتكلم لو عنده مشاعر ناحيتي فعلاً**
 
ولا كدا ممكن اقل في نظره ؟؟
  ","

   إياك !
   
   غلّي نفسك.
  
"
77768,"
   كلامك اكدلى وجهة نظرى اللى اقتنعت بيها وبعملها ماا ادورش ع اللى مليش ايد فيه زى الزواج والحب اسعى للى بأيدى ومشلش هم بكرة اعمل للنهاردة واللى ربنا مقدره هيكون🌸
  ","

   عاش 👍
  
"
77769,"
   يا شيخ دائما ما يراودني سؤال ما معنى النبل الذي طالما تذكره في إجاباتك؟...
  ","

   النبلاء هم أولئك الناس الذين تسيطر الجنة على حساباتهم !
   
   أمدهم الله بقوة يتسامون بها على مقتضى الطبع البشري .. الظالم العجول.
   
   يصبرون ويحلمون ويحسنون .. ثم هم أغنى الناس عن مقابل، بل بالعفة يمضون.
   
   تأمل:  "" فسقى لهما ثم تولى إلى الظل .. ""
   
   النبل في أبلغ صوره ومعانيه.
  
"
77770,"
   كم عمر الفراق ..؟
  ","

   الفراق غير البعد !
   
   كم من بعيد .. نحيا بأنفاس عهده.
   
   الفراق قانون الأجساد .. أما الروح فلها شأن آخر.
  
"
77771,"
   ياشيخ هو سؤال تافه شويه. بس يللله عليك تحاوبني. هو فيه مشكله لو بسمع مسلسل تركي وبتابع احداثه 😂😂
  ","

   متوقعة أقولك حلال يعني ؟!
   
   احنا حتى لو عملنا الغلط .. لازم نفضل عارفين إنه غلط .. ونستغفر منه لين نستطيع التغلب عليه.
   
   التطبيع وشرعنة الذنب أخطر من فعل الذنب نفسه.
  
"
77772,"
   هو ممكن فعلا نفضل طول حياتنا لا نحب ولا نتحب يعنى مش كل الناس بتلاقى الحب إللى بتتمناه وتفضل وحيده   ؟!
  ","

   نعم !
   
   الحب رزق .. كالمال والصحة.
   
   قد تلقاه في وقته المناسب فتسعد بجنة الدنيا، وتسعى معه لجنة الآخرة .. وقد تلقاه في وقت غير مناسب فتسعد بمجرد أنك لقيته فملأ فراغا لا يملؤه غيره، وتمضي بذكرى الثبات والعفاف؛ مهرا للقبول ..
   
   وقد لا تلقاه أبدا .. فتحيا عمرك تبحث عن نصفك مهما كان من زحام حولك، حتى تكتمل هناك .. في الجنة.
  
"
77773,"
   من وجهة نظركم  ماهو السبب المقنع للتمسك بشخص ما?
  ","

   أن هناك تفاصيل .. لا تستطيع مشاركتها مع غيره !
  
"
77774,"
   ممكن تقول آسف عشان تحافظ على علاقه مع حد يهمك حتي لو مش مقتنع بالغلط بس عشان هو زعل منك؟
  ","

   دايما بعمل كده !
   
   لكن مع من انتصاري في معركة إحراجهم خسارة.
   
   فقط .. ظلوا بالقرب .. دوما ..
  
"
77775,"
   هو الجواز حلو ولا وحش ؟
  ","

   أجمل حاجة في الدنيا !
   
   بحلاوته .. بوحاشته ..
   
   إن صح فيه الاختيار.
  
"
77776,"
   اعجبت بفتاه وتعلقت بيهاوخدت فترة اللي هوا حب من طرف واحد، مكلمتهاش عشان كنت شايف عوائق قدام إن إحنا نرتبط،زي انها من اسكندرية وأنا من قنا،حاجات كده واقعية،بس مقدرتش اقاوم شعوري فكلمتها وشرحت كل ده،بس قالتلي مش حاسة حاجة ناحيتك ونفضل صحاب أحسن،بس ما زال ما في القلب زي ما هوا،هل اعرض عليها الأمر تاني؟
  ","

   ابتعد عنها .. للأبد.
  
"
77777,"
   هو ربنا ممكن هيكرمنى حتى لو كنت مقصرة فى واجبى ناحيته
  ","

   ومين فينا مش مقصر !
   
   إنما نتنفس الطمع في رحمته.
  
"
77778,"
   منذ متى تعرف أعز صديق / صديقة لديك؟
  ","

   مش المهم منذ متى !
   
   المهم حتى متى !
   
   ليست القضية فيمن أتى .. القضية فيمن يبقى يا آسك.
  
"
77779,"
   السلام عليكم محتاجه اخد راي حضرتك دلوقتي انا واحده مخلصه علوم وكل مقدم ف شغل اترفض والسبب اني منتقبه كل معمل انترفيو بسمع نفس الجمله للاسف مش هينفع تشتغلي معانا عشان النقاب حتي معامل التحليل حاليا انا عايشه ف عزله ومكتئبه بسبب الموضوع د مش معقول بعد كل تعب الكليه د هقعد كد وبفكر اخلع النقاب وف نفس ا
  ","

   نفصص السؤال حتة حتة:
   
   1) حرصك الشديد على الشغل لأنك محتاجة له .. ولا مجرد تعبك مايروحش هدر ؟!
   
   لو محتاجة له = يبقى دوري على فرصة مناسبة .. ولو اشترطوا خلع النقاب اخلعيه وحافظي على حجابك .. النقاب مستحب.
   
   وحتى عند القائلين بالوجوب فأنت في حكم المضطرة حسب درجة احتياجك للعمل.
   
   لو مجرد تعبك ما يروحش هدر .. فتقدري تلاقي مجالات كتير تشتغلي وتحافظي على نقابك .. حتى لو بعيد عن مجال الكلية !
   
   (أنا خريج علوم كيميا 2007 وما اشتغلتش بالشهادة أبدا).
   
   2) ما دمت لبست النقاب (وجوبا أو استحبابا) بنية طلب رضا الله، ما ينفعش تتخنقي منه الوقت لعرض من الدنيا .. احتسبي أجرك على كل حال، وأبشري.
   
   3) لنفترض إنك قررت تخلعي النقاب وتشتغلي .. فده لا يقدح في دينك ولا خلقك .. لكن لازم تفهمي وتحذري من إن ده يكون حلقة في سلسلة تنازلات في بنيان التزامك، سيما مع ضغوط الشغل وتغير البيئة المحيطة. فمحتاجة تحافظي كويس على حجابك بعد النقاب وتجتهدي في أبواب أخرى من الخير .. وربنا يوفقك ويرزقك ويحفظك.
   
   4) ادعي ربنا كتير ييسر لك الخير .. ويختار لك.
   
   5) "" ومن يتق الله يجعل له مخرجا "".
  
"
77780,"
   شكرا ع عدم ردك
  ","

   العفو 😔
  
"
77781,"
   بهزر 🙄
  ","

   ده مجرد كلام نظري في شرح الفوارق .. لازم تفهموه !
   
   أما التطبيق فاختيارات شخصية محدودة بشروط وظروف واحتياجات وموانع أكثر من أن تُحصر.
  
"
77782,"
   هو انا كسبته في كيس شيبسي ولا حاجة؟ انتو مش فاهمين ان مراتتكم بتبقي بتحبكم ومش عايزة شريك فيكم؟فاهمين دا ومركزين فإيه؟!!
  ","

   ربنا خلقه بأه بيحب الشيبسي .. أوي !
  
"
77783,"
   بابا ف السعودية ووحشني اوي 😔😔💔
  ","

   الله يجمع شملكم على خير ..
  
"
77784,"
   مش ملاحظ ان الاسئلة اللي بيكون فيها سبب سعادتك دايما بتكون إجاباتك بالأكل؟😂🤤
  ","

   حد بيحن علينا ويبسطنا الوقت أده ؟!
  
"
77785,"
   سويدي اي هو حضرتك في السويد ؟
  ","

   السويدي = من أشهر أحياء الرياض.
   
   الرياض = عاصمة المملكة العربية السعودية.
  
"
77786,"
   يادكتر انابدأت أقرف فعلا م الاسئلة م النوعية دي،،الآسك عندي كله أسئلة كدة سواء عند حضرتك أوباقي الشيوخ والمختصين النفسيين..هوإحنا فعلا مافيش حاجة تشغلنا غيرالجنس والزواج والخطوبة والعقد دي،،وأغلب الاسئلة بتدور حول نفس الفلك ونفس  النقاط (الجنس عاطفية) وبتتكرر،،فإمت هنتغير بقى ونمتلك وعي أعمق من كدة!
  ","

   نمتلك وعي = ده اللي لازم نسعاله فعلا.
   
   أما نتغير بمعنى تهميش المساحة دي = مش هيحصل للأسف !
   
   سيما مع المرحلة العمرية اللي بتتعامل معاها هنا = دي أكبر مشاكلهم بالفعل ..
   
   ولو استقرت فيها = هتظبط باقي جوانب حياتهم.
  
"
77787,"
   منو ساهم ب إسعادك اليوم ؟
  ","

   عمو أبو أيمن !
   
   أحلى واحد بيعمل ساندوتشات فلافل في السويدي 😅
  
"
77788,"
   طب نتجوز الاولى الاول وبعد كدا نبقا نشوف 😅
  ","
  😂
  
  ظالمينكم يا أخي والله.
  "
77789,"
   يارب ترد بجد... شفت كلام لشخص فيما معناه يعني ان الرجل مابيكتفيش بزوجة واحدة، او مابتملاش عينه زوجة واحدة ودايما بيكون عنده رغبة في الزواج تاني
انا قلقت بصراحة هو دا صح؟
  ","

   مجرد الرغبة لا يعني التنفيذ !
   
   والواقع يشهد إن الغالبية العظمى من الرجال مكتفين بواحدة عادي.
   
   بلاش أفورة وقلق مصطنع.
  
"
77790,"
   انا الحمدلله علي قدر كبير من الجمال وملتزمه بلبسي وحافظه لكتاب الله وبحافظ علي نفسي وبجاهد لما بيتقدملي عريس ف مواصفات معينه مش اللي انا عايزاها بحس اني استاهل الأحسن وإن انا مش شويه واستاهل حد كويس يقدرني اهلي شايفين ان دا تكبر وغرور وانا دايما فاهمه اني بغلي نفسي واستاهل الأحسن دا مين غلط ومين صح؟
  ","

   هو الأحسن دايما موجود !
   
   سواء أحسن منه أو أحسن منك.
   
   الفكرة هل أنتم الاتنين مناسبين لبعض ولا لأ !
   
   هل مميزاته تملأ عينك ولا لأ !
  
"
77791,"
   ما هو أحب الأعياد أو الأجازات الرسمية بالنسبة لك طوال السنة؟
  ","

   لفرحة عيد الفطر طعم لا يضاهى يا آسك !
   
   الحمد لله على نعمة الإسلام ..
   
   اللهم بلغنا رمضان .. والقبول.
  
"
77792,"
   أنا بقى ياشيخ عمري ماارتبطت بحد علشان حرام وعلشان ربنا يكرمني في زوجي واتجوزت صالونات وطلع سئ جدا وعلى وشك الطلاق بعد مااتنازلت عن كل حاجه .. ليه ربنا ماكرمنيش باتقائي له وليه حصل لي كده واكيد طبعا حضرتك متخيل حالتي النفسية عاملة ازاي ليه ربنا ميخليش التقي يروح للتقي والسئ يروح للسئ
  ","

   فهمك السيء ده للأسف كفيل لوحده إنك تعاقبي بسببه !
   
   أولا: أنت لما تعففت وعملت الصح .. كان عشان ربنا يرضى، مش عشان يكرمك في زواج وغيره (ده هدف فرعي ممكن يحصل وممكن لأ).
   
   ثانيا: ما دمت عملت اللي يرضي ربنا = يبقى ما عليك خالص من نصيبك في الدنيا بعد ذلك؛ الأصل فيها أنها مفطورة على الابتلاء .. وما تعرفيش ربنا صرف عنك إيه بالابتلاء ده.
   
   اوعي تندمي على استقامتك !
   
   لعل ربنا كاتبلك خير كبير جايلك عوضا وجبرا .. ولعله بمنه مدخر لك أجرك كاملا بين يديه فتقر به عينك .. بنعيم مقيم.
   
   ثالثا:  وده مهم جدا .. ما تلوميش حد على سوء اختيارك وسوء تقديرك وضعف قدرتك على اكتشاف حاجات كتير أو تطنيشك لحاجات أكتر طول فترة الخطوبة إلا نفسك.
   
   عموما هو نصيب .. والمهم نتعلم ونستفيد من أخطائنا ..
   
   ومن رضي فله الرضا .. ومن سخط فله السخط.
  
"
77793,"
   هو حضرتك بقيت عصبي جدًا الايام دي ليه..غ.س

صلي ع النبي وإبشر💚🍂
  ","

   ما هو لو ما اتعصبتش على المصايب المتكررة السيناريوهات اللي بتعملوها في نفسكم دي = أبقى بارد .. وقاعد هنا بتسلى !
  
"
77794,"
   بتخيل الي كانت بتكلمه باعتلك سؤال بيقولك انه حبها 5 سنين وسابته مع اول عريس اتقدم
  ","

   هقوله لو كنت بتحبها فعلا = كنت صمتّ للوقت المناسب !
   
   ولم تتسلل من النوافذ كلص ..
   
   اتركها لنصيبها .. وستجد الأفضل وقت تقدر تدخل البيوت كرجل.
  
"
77795,"
   انا كنت علي علاقة بشاب من اولي جامعة لآخر سنة وكنت ببعد وارجع علشان عارفة انو حرام ومرة واحدة تقدم لي شخص محترم جدا وأهلي وفقة وشاب دا رفض يكلم بابا بسبب دراسة ودلوقتي انا مخطوبة هو كويس جدا بس انا بحس بذنب انو أتقدم ليا مخصوص علشان انا مؤدبة واني مش مرتبطة اعرفة ولا 
وساعات كتير بحس اني لسة بحبة
  ","

   تصدقي بالله ؟
   
   أنا فعلا قرفت .. ولولا ما أحتسبه عند الله في كلمة يهديني لها ممكن تفوق حد زيك = ما كنت قدرت أفضل متحمل حرق الدم ده كل شوية من اللي بتعملوه في نفسكم !
   
   انسي يا بنتي .. انسي اللي فات كأن لم يكن ..
   
   ربنا أراد لك (تنضفي) وتعيشي حياة طبيعية كريمة في كنف رجل طيب .. فما ترجعيش برجليك للعك، ولو بمجرد التفكير.
   
   لا تحكي له .. ولا تحكي لنفسك حتى .. واقطعي الصفحة دي من دفتر حياتك .. واستغفري عنها وتوبي .. وبس.
   
   أخلصي لخطيبك وركزي على مميزاته وأبشري بالخير.
   
   أي حاجة غير كده = هتضيعي سعادتك واستقرارك وهتكوني رفضت بإيدك نعمة ربك.
  
"
77796,"
   وأنا سألتك 4 مرات وما جاوبتني 🙊
  ","
  🌷
  "
77797,"
   ولا اللهجة المصرية يا بيييه🤦😂
  ","

   مثلا 😂
  
"
77798,"
   انا محتاجه حضرتك ترد عليا جدا ارجوك .. متقدملي شخص بيدخن انا حاسه انه مرتاحه ليه بس اهلي موضوع التدخين قالقهم وبيقولو معنى انه بيدخن يبقى مش ملتزم دينيا ف هل ده مؤشر فعلا على الرغم انه عنده النيه يبطل ان شاء الله وبيصلي وبيقولو ليه اخد ده وممكن يجيلي شخص احسن منه وملتزم اكتر
  ","

   لو ده عيبه الوحيد من وجهة نظرك، ومتأقلمة على الوضع الحالي (يعني غالبا مش هيبطّل) = وافقي.
  
"
77799,"
   تحدثوا عن رفقائكم، اللي ما عدتم رفاق؟
  ","

   الحديث في هذه الحالة بلا فائدة !
   
   إن كان بسوء فهي نذالة ونكران ..
   
   وإن كان بخير فضعف سيلقى الخذلان ..
   
   الصمت على قلب سليم = أمان.
  
"
77800,"
   يا اخي سألناك اكثر من 5مرات و لا مرة اجبتنا، أ الاولوية لاصحاب اللهجة المصرية ام ماذا ؟
  ","

   وش دعوة !
  
"
77801,"
   يا عم الشيخ انا كنت في تيم
وواحد منهم قالي بحبك وهتجوزك
انا مقبلتش الكلام ده وحصلت مشاكل طلعت لكن كل فترة بفكر في الكلام وساعات بقول ارد علي رسايله اللي عاملالها بلوك
رغم اني هندم لو عملت كده بس ممكن ييجي وقت واقول هكلمه يعني هكلمه
  ","

   غلّي نفسك وما تبقيش (هايفة) كده !
   
   إياك والعك وسكك العك.
  
"
77802,"
   عم الشيخ 
انا كنت علي علاقه ببنت وكنا بنحب بعض اوي وكنا خلاص هنتخطب الاجازه دي وكنا ماشيين كويس جدا ف جت فتره وسيبنا بعض وزعلت مني ومش عاوزه تسامحني ولا حتي نرجع زي الاول وانا بحبها وصعب جدا اني اكون مرتاح مع حد غيرها ومن الصعب اني ابعد عنها حتي لو هي مش عاوزه 

اعمل ايه ؟
  ","

   مفيش حاجة اسمها حتى لو هي مش عايزة !
   
   اللي فاتك = فوته.
   
   تب واستغفر .. أصلح ما بينك وبين الله .. وأبشر.
  
"
77803,"
   أوافق علي شخص متقدملي لو إيه؟
  ","

   لو بيصلي ومعدنه طيب .. وارتحت له بعد الرؤية.
  
"
77804,"
   يا شيخ كلمه للمدرسين اللي اولياء الامور بيثقوا فيهم وبيخونوا ثقتهم وبيلعبوا ببنات الناس اللي قد عيالهم
  ","

   كلمتي لبنات الناس ما يسمحوش لأي حد (مهما كان) يتجاوز حده معهن .. تحت أي مبرر.
  
"
77805,"
   - والله بحبك💚
  ","
  💚
  "
77806,"
   بقى بيتحفل عليا علشان مش راضي اصاحب بنات يا شيخنا😂 الاول كنت باخد الموضوع بهزار بس زاد عن حده وكل اصحابي بقوا بيتكلموا لدرجه اني قربت اسمع كلامهم💔😅
  ","
  "" إنهم أناس يتطهرون "" !
  
  هذه تهمة أهل الفساد للصالحين .. من زمان ..
  "
77807,"
   ماذا تعلمت من الحب ؟
  ","

   الشوق للجنة !
   
   والعمل لها ..
  
"
77808,"
   ينفع الانسان يسامح عشان ربنا يسامحه؟
  ","

   طبعا !
   
   ده الأعلى والأتم والأكمل ..
  
"
77809,"
   بجد انا كنت بتقطع وانا مش قادره اسامح علي الاذي النفسي ده
  ","

   سوء فهمنا للشرع بيخلينا نظلمه ونظلم نفسنا !
  
"
77810,"
   هل يجب علينا أن نسامح أعدائنا؟ نعم أم لا ولماذا؟
  ","

   طبعا لا !
   
   والشرع لم يحملك فوق طاقتك، ولم يجبرك أن تسامح من أذاك متعمدا مصرا مكررا للأذى !
   
   وده ملوش علاقة أبدا بمسامحة النصف من شعبان وغيرها ..
   
   الشرع كفل للمظلوم حق القصاص في الآخرة وانتظاره .. وأخبر أن العفو أقرب للتقوى ..
   
   هذا مقتضى الفطرة !
   
   فالناس طاقاتهم تختلف .. ودرجة تحملهم تتباين ..
   
   وأذى عن أذى يفرق !
   
   اللهم العفو والعافية .. في الدين والدنيا.
  
"
77811,"
   طيب !
  ","

   اللهم إني أشهدك إني مسامح كل (كل) أحد .. إلا من سعى عامدا في أذى أنت تعلمه .. وإن كنت يا سيدي راضيا تمام الرضا عن قدرك، مطمئنا تمام الاطمئنان لقضائك.
   
   اللهم رضا منك .. لا تسخط علي بعده أبدا ..
   
   اللهم .. أحبك.
   
   --------------------------------------
   
   ألقاكم يا صحبة الجنة 💚
  
"
77812,"
   وليه الشيخ محمدعطيه عمره ما ردعليا وجبر بخاطري
  ","

   ربنا يسامحه.
  
"
77813,"
   اللي حب مبيعرفش يكره.. امال هيعرف يعمل ايه..
  ","

   هيعرف يعطي ظهره للخذلان .. ويكمل طريقه ..
  
"
77814,"
   يا شيخ ليه نكون بنحب حد جدا و بعدين الحب ده كله يتحول لكره و نفور
  ","

   الكره صورة متحولة عن الاهتمام !
   
   عشان كده تمام التعافي بيكون في مساحة:  مش فارق .. زيه زي غيره.
   
   أما اللي حب = ما بيعرفش يكره.
  
"
77815,"
   هو حضرتك ممكن تسامحني ؟
  ","

   على إيه ؟!
  
"
77816,"
   هو حضرتك لسه مبتشجعش الريال؟ 
من وقتها و احنا بنخسر..
  ","

   أنا غضبي وحش 👻
  
"
77817,"
   صلاح مش من افضل 5 يا شيخنا في البريمرليج ينفع كدا 😓😓😂
  ","

   ياخد الدوري أهم حاجة.
  
"
77818,"
   و الله ماني مظلوم معانا و مع ابننا 😂😂😅
  ","

   وأجويرو وكين وميسي ذات نفسه 😂
  
"
77819,"
   انا كمشجع لليونايتد اتمني ذلك 😂😂
  ","

   التقاء مصالح يا صديقي 💚
  
"
77820,"
   مما راق لي 💙

مش قادرة اتجاهل عدم اهتمام اقرب صديقاتى ليا، اعمل ايه؟

ج/ لا فائدة من تسول المشاعر .. لا تجعلوا قلوبكم رهن أحد .. مهما كان !

محمد عطية
  ","

   بيقول كلام زي الفل ! 😁
  
"
77821,"
   عشان ماني نيته مش صافيه 😂
  ","

   مع إن ابننا عامل معاه الواجب !
  
"
77822,"
   ندمانة ع كل لحظة كلمته فيها وبدعي ربنا وبابكي عشان يسامحني، دا كفيل يخليني انضف بالمعني اللي حضرتك تقصده؟
  ","

   نعم تماما .. وتقتلعي جذور ذكرياته من قلبك .. وتهيئيه لاستقبال جديد، في الحلال.
   
   وفقك الله وأسعدك ..
  
"
77823,"
   محدش من فرق إنجلترا عاوز الليفر ياخد الدوري 😂😂
  ","

   صحيح !
   
   تحسه واكل ورثهم.
  
"
77824,"
   سون مضيع 3 انفرادات لوحده 😬😬 
يلا املنا في اليونايتد 😂😂💔
  ","

   ولو إنهم ما يبشروش ..
  
"
77825,"
   ديبروين اتصاب يا شيخنا عيب كدا 😒😂😂
  ","

   خليهم يتهدوا يا عم .. توتنهام خذلتنا النهاردة.
  
"
77826,"
   كنت علي علاقة بشخص وكان هيتقدملي بعد ست شهور واهلي عرفوا وحصلت مشكلةوهو متحركش ولا كان فارق معاه وقطعت علاقتي بيه وانا مصدومةدلوقت متقدملي حد واهلي موافقين ومش مستعده لاي علاقة الوقت بس بقول لنفسي اقبل عشان اثبت لنفسي وليه ان حياتي مش هتقف عليه،وف نفس الوقت خايفه اظلم انسان تاني معايا
  ","

   تطلعي العيل من حساباتك وتنضفي !
   
   وتركزي مع الراجل اللي خبط على بابك.
  
"
77827,"
   من هو الجار الجيد ومن هو الجار السيء؟
  ","

   من يرافقك في طاعة ربك ويعينك عليها يا آسك !
   
   جار جيد .. جدا 💚💚
  
"
77828,"
   هيعمل زي شهاب الدين في كفر دلهاب 
اتحول من مظلوم لظالم والشيطان بيحركه 💔😪
  ","

   آه وزي ناصر الدسوقي في الأسطورة !
   
   مالكم يا جدعان 😂
  
"
77829,"
   هبعتها لاخر مره ويارب حضرتك ترد، عرفت ان عندى الضغط وكنت هخطب بعد رمضان، هل اخبر خطيبتى واهلها ولا لأ
  ","

   حبيبي استشر الطبيب .. هو يدلك هل الأمر ده بالدرجة اللي عندك بيأثر ولا لأ !
   
   وعموما ما تبقاش تقول من أول مرة .. انتظر القبول المبدئي، بعدين تقول ..
   
   عافاك الله وصرف عنك.
  
"
77830,"
   حد ظلمني هل ينفع اخد حقي بس هفتري وأكذب عشان اخد الحق ده ينفع
  ","

   بقيت ظالم زيه.
  
"
77831,"
   يا شيخ ما انت بترد على كل الناس يا شيخ اهو
  ","

   صح .. بأمارة 450 ألف سؤال (إي والله كده) لم أجب عليهم !
   
   الرحمة والمعذرة.
  
"
77832,"
   لو خطيبى كل شويه يقولى انه مش عارف يسيطر ع نفسه ف الكلام و مش كلام بسيط لا كلام انا نفسى بتكسف منه و كتب الكتاب مش دلوقتى خالص اعمل معاه ايه
  ","

   قوليله (مش عارف تسيطر) دي تخوفني منك !
   
   لأنها تعني ضعف علاقتك بربك، وإنك ممكن بعدين تغلط عادي وتتحجج.
   
   يا نلزم حدود ربنا يا معدناش نتكلم.
   
   لو طول في الهيافة دي = يبقى محتاجة تراجعي صحة اختيارك له أصلا.
  
"
77833,"
   يارب حضرتك ترد عليا المره دي 
انا ليه دايما حاسه اني هموت قريب 
انا كنت سمعت قبل كدا ان اللي معاده قرب للموت بيحس قبلها 
ولا دا ممكن علشان اقرب اكتر من ربنا
  ","

   حيلة نفسية .. لا تلتفتي لها كثيرا !
   
   كلنا هنموت.
  
"
77834,"
   يا شيخ اخي يحبك كثيرًا ويُتابعكَ دومًا استحلفتك بالله أن تدعو له ف هذة الليله الكريمة ان يفكَ الله كربه ويرفع عنه الظلم ويرده الينا سالمًا عاجلًا غير آجل يارب 
اسعدك الله في الدراين وتقبل دعائك
  ","

   اللهم آمين .. آمين .. آمين ..
   
   وكل من مثله.
  
"
77835,"
   ما في اصعب من انه حدا يدمر نفسيتك ويقتل انوثتك .. نسيت احكي  انه كان بيضربني مزح كمان ... وخيار الطلاق طبعا مش سهل بس اهون الضررين والله المستعان
  ","
  ….
  "
77836,"
   انا كنت متلك  وعاقدين 
وكانت النتيجة أني صرت دور ع حدى يملء فراغ الي جواتي و أثبت لنفسي اني حلوة بأني احكي مع الشباب. 
بعدين صحيت من هالدوامة وخلعتو. 
لأنه كنت رح اخسر  ديني بسببه . وفعلا هو ما اعترض ع الانفصال واكتشفت انه بيمثل علي لأسباب .. 
ومابيحبني
  ","
  ….
  "
77837,"
   كنت نفس الوضع , ادمرت نفسيا , كرهت نفسي , 
والحمد لله فسخت بعد صراع مع اهلي  وربنا هيألي بدل السبب اسباب وارتحت من الضغط العصبي الل كنت عايشاه
  ","
  ….
  "
77838,"
   الحل انها الأول تتناقش معاه وتقوله احتياجاتها بكل وضوح يمكن فعلا مش واخد باله وتراجع اسلوبها معاه يمكن غلط ولما تستنفذ كل الأسباب يكون الانفصال حل اخير
  ","
  ....
  "
77839,"
   عارف يا شيخ 
كنت في الاول بنتقد اتخاذك طريق استشارات  علاقات المخطوبين او المتجوزين 
بس لقيت ان قرارك صح 
من هنا دي اصح بداية لمجتمع جديد راقي 
الله يعينك ويرزقنا
  ","
  "" إن أريد إلا الإصلاح ما استطعت .. ""
  
  صلاح كل شيء يبدأ من استقرار البيوت وإشباعها للفراغ العاطفي والنفسي لدى أفرادها ..
  
  حدثني عن تقدم في أي شيء يقوم على أياد مرتعشة بالقسوة وقلوب هشة بالحرمان !
  
  اللهم سداد العمل .. والعفو عن الزلل.
  "
77840,"
   كنت في نفس وضعك بالاضافة الى انتقاده لشكلي وفعلا دمرني لما كنت معاه كنت احس عمري اكبر بعشرين سنة واني وحشة وحبيبته واتحمل على نفسي على ما ازعلوش على الرغم انه كان اختلاف في كل المستويات لصالحي بس كنت اقول المهم المعدن الاصيل ويكون راجل . ووبعدين طلبنا الطلاق والحمد لله رب العالمين ربنا يهدينا ويصبرن
  ","
  ….
  "
77841,"
   يا مولانا بتقولك عاقدين، وإجابتك معناها انفصلوا يعني طلاق
  ","

   إيه الحل العبقري اللي عندك ؟!
  
"
77842,"
   المشكلة انها لسة جاية تكتشف شخصيته دلوقت طب وقبل العقد كانت بتعمل ايه
  ","

   هما ما عندهمش خطوبة زينا .. بيعقدوا علطول.
  
"
77843,"
   يعنى هيك مش اوفر منى متل ما بيحكى انى بحب النكد .. بمعنى انه احيانا برد العيب ع حالى بسبب حساسيتى بس كتير انا مو مرتاحة وبيحكولى كل انسان وله عيوب وما فى حدا كامل
  ","

   ده نمط متكرر جدا !
   
   بيمشي معاه النوع العملي .. أو البارد ..
   
   أما العاطفيات .. فيمتن بالبطيء في جواره .. مهما كانت له من مميزات أخرى.
  
"
77844,"
   وعملت ايه؟ فضت تدافع كل مرة ولا خلاص كتمت في قلبك وازاي قدرت تكتم
  ","

   بتيجي مرة وبتستسلم !
   
   بتفضل الصمت أمام كل شيء.
   
   معدش عندك طاقة تكرر أي كلام.
   
   وتفلت يدك التي طالما نزفت .. من شدة القبض.
  
"
77845,"
   يا خطيبي (عاقدين ) بارد معى بمعنى انه ممكن يتعامل معى باسلوب تعامله مع اصدقاؤه اسلوب جاف ويكرر فى هزار الله ياخدك كتير بحجة انه هالامر هزار ويتعمد يضايقنى بالحكى فى هزار برضو ورغم انى بعبر كتير عن استياءي بيعتذر بس هيك اسلوبه وبنتخاصم بالاسبوع حاسة بفراغ كبير فى حياتى علما بانى شخصية حساسة
  ","

   إن كان كما تقولين = هيدمرك.
  
"
77846,"
   الكلام وجع قلبي .
  ","

   الواقع أكثر وجعا !
  
"
77847,"
   كيف يكون الخذلان بالنسبه لك؟
  ","

   حين أكون مضطرا للدفاع عن نفسي .. أمام من أظنه يعرفني !
  
"
77848,"
   ربنا يرحمهم جميعا 
بس تيتا بتاعتك اسمها ياسمين ازاي
  ","

   أهي ياسمين بأه مسمية بناتها:
   
   بديعة وفضيلة وأم إبراهيم (أيوه اسمها كده).
   
   عماتي .. الله يحفظهن ..
   
   متخيل ؟! :)
   
   ولله في خلقه شؤون.
  
"
77849,"
   أسماءهم حلوين !
ربنا يتقبلهم ويشملهم برحمته ويلحقنا بهم ع خير
  ","

   جدة أمي اسمها: أم الندى !
   
   الناس دول كانوا بركة .. أيامهم وقصصهم وأسماؤهم ..
   
   الله يجمعنا بهم في الجنة.
  
"
77850,"
   آمين، ممتنة ليك جداً على الرد جزاك الله خيراً وبارك فيك ويرحمنا إذا ما أولنا إلى ما آلوا إليه
  ","

   ممتنة إيه بس !
   
   دول أهلي .. وآسف لو بعت قبل كده وما شفتش.
   
   عزائي للوالد والوالدة.
  
"
77851,"
   يا شيخ متقدملي عريس .وانا قبل كدا كان فيه موضوع جواز واتفشكل وانا دلوقتي اتعقدت او اني لسه بحب الشخص الاولاني مع انه باعني وضحك عليا وصغرني قدام عيلتي.اعمل اي
  ","

   لسه بتحبي اللي باعك وضحك عليك وصغرك أدام عيلتك ؟!
   
   أنا لا أحترم هذا الذل .. ولا أقول الحب.
   
   فوقي يا بنت الناس.
  
"
77852,"
   تيتا سامية أخت تيتا نور اتوفت يا شيخ محمد ادعيلها كتير والله وخلي المتابعين يدعولها.
  ","

   يا الله !
   
   إنا لله وإنا إليه راجعون ..
   
   ربنا يرحمها ويقبلها ويجمعها بأختها نور وأختها فوزية وأختها فاطمة وابنتها عطيات، وأمهم نبيهة .. في أعالي جنان الخلد ..
   
   هذه خالة أمي .. ادعوا لهن بالرحمة يا كرام.
   
   اللهم وجدي السيد وجدي إبراهيم وجدتي ياسمين .. وموتى المسلمين.
  
"
77853,"
   بابا بيعاملنا وحش جدا ولو مثلا سأل حد فينا و لقاه مصلاش يقعد يدعى علينا ويقول يارب تولعوا كلكو ف نار جهنم وانا بتأثر نفسيا جدا والله ولو ماما مثلا شافت حد فينا بيعمل حاجه غلط تقعد تقوله يارب متكونوش السبب ف دخولنا النار وعلى كدا كتير ، هو ربنا ممكن يستجيب ليهم ، وهل اسلوبهم دا صح ولا انا اللى اوفر ؟
  ","

   أسلوبهم غلط !
   
   طنشوه .. واعملوا الصح .. وما تخافوش.
  
"
77854,"
   لا خلاص ده مأكد لها !
اعتقد كدة ملكش حجة يا دكتور
  ","

   آه .. عماد مأكدلها 😑
  
"
77855,"
   يا شيخ بالله ترد 
واحدة صحبتي متقدم لها واحد بيدعم ال isis ومدخلها ف جروب بيدعوا للجهاد وبيكفروا مشايخ كتير وبيقولها ان داعش حق وان الجهاد واجب عشان المسلمين المستضعفين!  
هم وقفوا النقاش وهيجي لها تاني،  تعمل ايه؟!
  ","

   تهرب بجلدها.
  
"
77856,"
   هل عندما يعودون  ننسي ام نتخذ موقف ؟
  ","

   حسب طريقة عودتهم .. وسببها !
  
"
77857,"
   لو كان اقرب واحد ليك ؟
  ","

   كان أقرب واحد.
  
"
77858,"
   بس هو مأكدلي انه بيحبني واحنا قرايب وعاوزني اعمل ايه
  ","

   والله مأكدلك ؟!
   
   اممم !
   
   لا كده الموضوع مختلف فعلا.
   
   خيبة عليك وعلى غبائك.
  
"
77859,"
   يعني ايه الحل
  ","

   يعني تبعدي عنه .. للأبد.
   
   وتصلحي علاقتك بربنا وتبدئي حياتك .. على نضافة.
  
"
77860,"
   ارتبطت بواحد وتجاوزنا كتير اوي ف الكلام ومش حسه اني بقيت احبه وكمان جوازنا صعب لظروف ومش هينفع نتخطب غير بعد ٤ سنين اعمل ايه استناه
  ","

   يا ناس حرام والله كده !
   
   الأعصاب لها طاقة تحمل .. والصبر له حدود ..
   
   فوقي يا بنت الناس .. فوقي وكفاية رخص.
  
"
77861,"
   ارجو من حضرتك الرد انا وخطيبي كنا بنحب بعض خمس شهور واتقدم وتمت الخطبه وحصلت تجاوزت زي عناق وكده وتلامس وكده يعني وبعدين قررت اني افسخ ااخطوبه لاني شايفه انه مش خاف عليا وكده  فقالي خلاص نكتب الكتاب والفرح  في شهر سبعه القادم بس انا كليه طب بشري 
ومش عارفه هنسق ازاي مابين جواز ودراسه
  ","

   لو لمجرد التجاوز = فده خطأ مشترك !
   
   تتوبا وتستغفرا .. ومعدتوش تعملوا كده تاني ..
   
   وكملي خطوبتك.
  
"
77862,"
   انا بنت .. مضغوط عليا نفسياً وللأسف غصب عني بأذي نفسي جسدياً ك اني بكسر ضوافري واشد رموشي واحيانا اعور نفسي ، ف لجأت للسجاير للتخفيف من كل ده ع الاقل اطلع فيها الطاقه السلبيه دي ... انا مبحبهاش وكنت بتعب من ريحتها حتى يعني متمنتش اوصلها اصلا ... عايزه حل ارجوك
  ","

   طبيب نفسي .. فورا.
  
"
77863,"
   بالله عليك فضلا تجاوبني 
نفسي اخلي زوجي اسعد انسان في العالم بعمل كل ال اقدر عليه بس بحس اني مقصره بردو
  ","

   بلاش وسوسة .. عشان ما يتخنقش هو منك !
   
   كلا طرفي الأمور ذميم .. والحق وسط بين طرفين.
   
   ربنا يسعدكم ..
  
"
77864,"
   انا اتجنب اتكلم عن الجن صباح كيف بالليل 😣، بس ليش عاهرة وهي تتكلم عن الجن؟ ما يجوز
  ","

   آدي مشكلة اللي عنده متابعين أندر ايدج !
   
   السؤال فيه جن*
   
   النجمة مكانها حرف محذوف .. يعني كلام قلة أدب.
   
   خلصنا هنا كده خلاص.
  
"
77865,"
   طب والحديث بتاع ( العين تزني وزناها النظر ... الخ ) يعني كدا لو واحد مسك اسد واحده يبقي مش زنا ولا ايه ؟ 
الله يكرمك ياشيخ رد عليا وقعت ف الذنب دا وكنت متخيله ان ربنا مش هيسامحني رغم اني توبت ، اديني أمل أن فعلا كدا خلاص كأني معملتش حاجه
  ","

   يخربيت الجهل واللي علموكم الجهل وزرعوا فيكم الوساوس !
   
   دي ذنوب طبعا .. لكنها ليست زنا .. وسميت في الحديث الشريف زنا باعتبار أنها مقدمات له، قد تؤدي إليه .. فقط.
   
   نتوب ونستغفر .. وما عدناش نعملها ..
   
   وننساها كأن لم تكن.
  
"
77866,"
   هما بيتكلمو في الجن ليه بليل ياشيخ؟
  ","

   بيحبوا أفلام الرعب 😂
   
   يا جدعان أعضاء كوكب زمردة هيبوظوا الثريد.
   
   يا رب رضاك وهداك للمسلمين.
  
"
77867,"
   غ.س هو يعني ايه بيتكلموا في الجن عفاريت وكدا ولا ايه ؟ صدقًا مش بهزر
  ","

   أنت زي العسل 😂
   
   ضحكتني وأنا مليش نفس.
  
"
77868,"
   انا عايزه اعرف معني الزنا
  ","

   منتهى السذاجة لما تقعدوا تطلقوا الكلمة دي على أي حاجة كده !
   
   الزنا هو العلاقة الجنسية الكاملة بين رجل وامرأة في الحرام .. وفيه الحد (أو التوبة لمن ستره الله).
   
   ما دون ذلك = ذنوب ومصائب قد تؤدي إليه، فيها التوبة والاستغفار.
   
   لذا قال الله:  "" ولا تقربوا الزنا .. ""
   
   أي الفعل .. ومقدماته.
  
"
77869,"
   طب قطعت كل حاجه واستغفرت ومستمرة ف العباده ال مقطعتهاش اصلا بس 
دايما الصورة تفضل تطاردنى طول الوقت وانا بصلي وانا قاعده وأفضل انهار
  ","

   انسي .. انسي وطنشي وأبشري بالخير ..
   
   اسمعي ده:
   

    https://www.facebook.com/m.atiia.soliman/videos/1454248847988289/
   

"
77870,"
   قلة قيمة والله حرام عليكم نفسكم 💔
  ","

   يا رب نفهم ونتعلم ..
  
"
77871,"
   وانا ياشيخ ع علاقه بواحد وبنسهر بالليل نتكلم في الجن*..
  ","

   عاهرة يعني !
   
   (أيوه متعمد الكلمة تخبطك فوق دماغك .. عشان الغلط العارض اللي بنستغفر منه ونصلحه حاجة، والتصالح البارد مع العك حاجة تانية).
   
   استمرارك فيما أنت فيه = يؤهلك للوصف الذي قلته ..
   
   ندمك وتوبتك واستغفارك وقطع لسبل كل هذا القرف = يؤهلك للقرب من ربك في الجنة ..
   
   فاختاري لنفسك.
  
"
77872,"
   لم يكن معي كل تلك الفتره كنا ننفصل ونرجع ثانيه وكان المجمل 7سنوات ولم اكن اراه غير من بعيد فقط واحيانا يعدي سنين مشفهوش فيها والكلام بيننا قليل جدا، والتجاوزات هذه حدثت مره واحده عندما رايته وجها لوجه وانا قطعت علاقتي بيه لكي ل اضعف واذنب مره اخري
  ","

   غباء يعني وتضييع عمر عالفاضي !
   
   1) ده مش زنا .. دي ذنوب منها التوبة والاستغفار وعدم العودة.
   
   2) ابعدي عنه وعن كل ما يقربك منه أو يذكرك به .. للأبد.
   
   3) ما تقوليش عالعك ده حب.
  
"
77873,"
   نفسي في حد ياخدني في حضنه من غير ما يقولي مالك
  ","

   احتياج طبيعي .. ما ينفعش حد يسخر منه !
   
   المهم قدرتك على احتوائه والتحكم فيه .. وتعويضه بالمتاح في هذه المرحلة، والصبر والصلاة.
  
"
77874,"
   طب يا شيخ لو انا شوفته ف الواقع و عارفة شكله ومش عاجبني .. اقعد بردو يمكن اغير رأيي لو عرفت شخصيته ولا طالما حاطة ف بالي انه مش عاجبني مش هوافق !
  ","

   ارفضي.
  
"
77875,"
   هل ده زنا ؟!
  ","

   ردي على سؤالي.
  
"
77876,"
   مش ده غباء يا شيخ! يعني هي هتعيش مع الصور ولا معاه هو في الواقع!...
  ","

   هل هتقبل شكله ولا لأ !
   
   الغباء هو التغاضي عن النقطة دي.
  
"
77877,"
   بالله عليك ي شيخ رد عليا عشان ممكن اعمل في نفسي حاجه، شخص علي علاقه به منذ 7سنوات واحبه كثيرا،حصل تجاوز بيننا  قبلني وعانقني هل يعتبر ذلك زنا وكيف اتوب وأكفر عن هذا
  ","

   طيب هطول بالي معاك ..
   
   المشكلة مش في مجرد التجاوزات الوقت .. المصيبة هي سبع سنين على أمل إيه ؟!
  
"
77878,"
   هو أنا لو رفضت شخص عشان شكله ومن صور ع الفيس من غير ما أقعد معاه يبقى كده حرام ؟ !
  ","

   اقعدي ثم احكمي !
   
   الصور أحيانا بتظلم.
  
"
77879,"
   السلام عليكم ، من فضلك ايه التصرف السليم مع زوج دائم الضرب لزوجته مع أبسط خلاف مع العلم انه بيرجع يندم ويعتذر ويوعد بعدم التكرار وللأسف بتتكرر ، وهما لسه ف أول شهور من الزواج والمفررض أنه طبيب يعني انسان واعي ؟؟
  ","

   الأمراض والعقد النفسية مالهاش علاقة للأسف بدرجة التعليم !
   
   لو تكرر الأمر تدخل أهلها ..
   
   وهي بالخيار !
   
   يا يتعالج ويظبط أموره .. يا هتفضل تتضرب طول حياتها.
  
"
77880,"
   ي شيخ خطيبي لما اتصل بيه اقوله اني هنزل مع اي حد من اهلي ل مشوار بيدايق بيطلب مني اني لازم اقوله ع المشوار دا قبله بيوم او بفتره مع العلم اني ببقي لسه عارفه المشوار دا مش متخطط ليه يعني بيحط دا تحت مسمي عدم التقدير ..وكل لما اتكلم معاه مش مقتنع انا صح ولا غلط
  ","

   كلام واضح يفهمه إن إذنك مع والدك ما دمت في بيته.
   
   وإنك لما ما تعرفيهوش الوقت مش قلة تقدير ولا حاجة.
   
   التقدير الوقت بحاجات تانية كتير .. أعمق من فرض سيطرته الطفولية دي.
  
"
77881,"
   آخر نصيحة أعطيتها لشخص؟
  ","

   لا تودّع الكعبة !
   
   قل دوما: اللهم عودا.
  
"
77882,"
   ي شيخ ادعيلنا انا وخطيبي ربنا ييسر حاله ويجمع بينا علي خير مغترب والحال ضيق الله يوسعها عليه ادعيله ي شيخ والله ده طيب وراجل ابن أصول
  ","

   اللهم يا رب صب عليهما الخير .. من حيث لا يحتسبا ..
   
   واجمعهما على رضاك ..
   
   ما أحييتهما.
  
"
77883,"
   أي عريس وخلاص !
عايزة أقولك حياتك كده أحسن مليون مرة من إنك تتجوزي أي حد وخلاص كده 
دي حياة 
الله يقر عينك بالزوج الصالح
  ","
  ….
  "
77884,"
   حبيته ٥ سنين وامه رفضاني لمشاكلها مع ابويا وخطبتله وفضل يكلمني واتجوز كلمني بعد ٢٠ يوم  من فرحه وقلي انه معرفش ينساني كدا امه ظلمتنا احنا التلاته ومش قادره اسمحها ولا اشيلها من دماغي انا تعبت اوي ي شيخ ولا عارفه ابعد عنه وصعبان عليا ضيع عمري وكسر بخاطري 
امه السبب فعلا مش هو واخدها حجه نعمل ايه؟؟
  ","

   ابعدي يا بنت الناس !
   
   ما ترضيش لنفسك الدور ده.
   
   وما دام ضعيف وعاجز وابن أمه = يبقى يتقي ربنا عالأقل فيك وفي مراته.
   
   يسيبك تكملي حياتك؛ لعلك تعوضي خيرا منه .. ويقبل على زوجته؛ لعل فيها الخير له.
   
   أي حاجة غير كده = عك وظلم.
   
   غلّي نفسك.
  
"
77885,"
   هو لو واحده ما اتجوزتش في الدنيا في الجنه هتتجوز؟
  ","

   طبعا !
   
   بإذن الله.
   
   ليس في الجنة عزب.
  
"
77886,"
   هاتلي عروسة نفسي اتجوز
  ","

   لا يا خويا !
   
   وضعكم مختلف 😏
   
   دخل ثابت (ولو قليل) .. سكن (ولو إيجار) .. سلامة نفسية وصحة علاقة بربنا = ستجد بيوتا للطيبين مفتوحة لك بإذن الله.
   
   مش كل الناس عايزة تشتري راجل يعني 😅
  
"
77887,"
   شيخ هو حضرتك عندك كام سنه؟
  ","

   33 .. ونص.
  
"
77888,"
   لسه فاكرة احتفال اول مليون لايك 🙂
  ","

   داخلين عالدستة ! 😃
   
   الله يجعلها حجة لنا .. لا علينا.
  
"
77889,"
   هاتلي عريس نفسي اتجوز
  ","

   السؤال وجعني والله !
   
   ما شفتوش هزار ..
   
   عموما .. الصبر .. الصبر مفتاح الفرج ..
   
   كل حاجة في الدنيا بقدر.
  
"
77890,"
   انا قلبي حاسس اني متبلكه :"") 💔
  ","

   معدتيش تصدقيه.
  
"
77891,"
   تأخر علينا بالأردن كتير :)
  ","

   احتمال أجيلكم معاه معرض عمّان !
   
   الله ييسر.
  
"
77892,"
   ي شيخ محمد مستنيه حضرتك تفتح م الصبح 😔متقدم لى شخص مش معاه كليه (دبلوم) ونا كليه،، مش ملتزم ف الصلاه وشغال ف شركة وكويس واهله ناس محترمين بردو ومحتاره دلنى الله يبارك لك .💔
  ","

   (مش ملتزم في الصلاة).
   
   يبقى كويس ازاي ؟!
  
"
77893,"
   بتاذي نفسيا من اهلي وكلامهم انا حاليا قاعدة ف شقتي بعيد عنهم وجوزي مسافر بس عايزة احضر معاهم رمضان واحس باللمة وجمال رمضان ونفسي احس بالالفة تاني معاهم وبحبهم .. بس خايفة من اذاهم بالكلام تاني .. اقضي رمضان معاهم وسط اللمة ولا خليني ف شقتي لوحدي بس محافظة ع نفسيتي وكرامتي ؟
  ","

   نوّعي !
   
   يومين كده .. ويومين كده ..
   
   واتعلمي تطنشي وتحتسبي.
  
"
77894,"
   شوية جدا علي الكتاب والله! عارف احنا كتير بس المشكلة ان الشلة كلها بتجيب كتاب واحد ويلف بالدور ،امبارح تانى واحدة اخدت الكتاب ولسه بعدها كتير،معلش بقا😂
  ","

   يلا .. هتروحوا من ربنا فين 😅
  
"
77895,"
   يعنى يسيب اهله مثلاً وينعزل فى مسكن تانى ولا ايه يا شيخ
  ","

   ده أسلم حل دايما لحفظ صحة العلاقة مع الأهل .. ومع الزوجة.
  
"
77896,"
   الطبعة = كام كتاب 
معلومة عايز أعرفها من زمان (؛
  ","

   بالنسبة للبشير = 1000 نسخة.
   
   بعض الدور بتكون 500 وأحيانا 200 !
  
"
77897,"
   يا شيخنا .. ليه ربنا فرض غض البصر؟
  ","

   لأنه أول وسيلة لحفظ الفرج !
   
   "" ذلك أزكى لهم "".
  
"
77898,"
   السلام عليكم 
انا متزوج وقاعد مع والدى ف البيت  بس والدى بيتدخل ف حياتى بمعنى انه لازم هو اللى يقول لمراتى امتى تروح عندى والدتها تزورها وساعات بيمنعها  لو انا قولتله ان ده مش من حقه وزعل منى ابقى كده  بعق والدى!
  ","

   الوضع غلط أصلا للأسف !
   
   ومش هتعرف تستقل بكلمتك إلا لو استقليت بحياتك ..
   
   فتبر والدك وأهلك .. وتحفظ مقامك أمام زوجتك.
   
   وفقك الله ويسر أمرك ..
  
"
77899,"
   اللهم بارك..ويجعل منه سبب من أسباب قبولك.💚
  ","

   آمين .. آمين .. آمين ..
  
"
77900,"
   موجود فين ف المنصوره؟! اركب اي من عند الجامعه يعني 😂
  ","

   اركب المجزر أو الترعة .. وانزل المرور ..
   
   شارع المكتبات ..
   
   اسأل على مكتبة المودة .. هتلاقيه هناك بإذن الله.
  
"
77901,"
   يا شيخ صديق عمري وأخويا أحمد عبد الناصر (٢٣ سنة) توفاه الله في حادثة امبارح، أرجوك أدعيله بالرحمة والمغفرة وخلي الناس تدعيله.
  ","

   الله يرحمه ويعفو عنه ويقبله في الصالحين ..
  
"
77902,"
   هل خذلك أحدهم يوما.. وماذا فعلت
  ","

   مضيت !
   
   وتمنيت له الخير .. كما للجميع ..
   
   يكفيه عندي أن يكون كالجميع.
  
"
77903,"
   أين تجد الله هذه الايام 💙💙
  ","

   هذه الأيام .. وفي كل حين ..
   
   أجده في رجائي وخوفي .. وحبي.
   
   أجده أقرب وأعلم .. وأكرم وأرحم .. وأصبر وأحلم .. ربي، رب العالمين.
  
"
77904,"
   هل تتمتع بروح الدعابة؟
  ","

   كده يا آسك يا ناكر الجميل !
   
   أنا تقولي السؤال ده ☹
  
"
77905,"
   واحد اتصل على خطيبته الصبح٫ وردت عليه آمها وهو ما انتبه٫ قال لها صباح العسل يا نحلتي 🐝.
قالت آمها: نحلتك نايمه٫ ومعك ملكة النحل شخصياً٫ وإحمد ربك مارد عليك الدبور 🤨🤣😂😂
  ","

   ربنا يجمعهم في خلية واحدة يا سيدي ..
  
"
77906,"
   كان نفسي ترد على اى كلام بقوله بس للاسف فشلت فشل زريع بس مش مضايقة اوى يعنى 😅ربنا يسعدك ويديمك لينا انت واجابتك 💜
  ","

   قل ذريع .. ولا تقل زريع.
  
"
77907,"
   انا بصلي من غير خشوع. الصلاة مجرد حركات بالنسبالي ولو فوت فرض مبحسش بتأنيب ضمير زي زمان. السبب اني فقدت الامل ان ربنا يستجيب لدعائي وبقيت من المغضوب عليهم .بقالي سنتين بدعي وتعبت ويأست.اتخذلت من كذا حد ومفيش حد جنبي اثق فيه.. اي افكار الحاديه بتيجي قدامي بقتنع بيها بس بستغفر ربنا بسرعه.انا كدة كفرت؟
  ","

   أنت مثال واضح لعبادة (الصفقة) !
   
   هعبدك بس تحققلي دعائي ..
   
   ما حققتوش !
   
   يبقى انتكاس وإعراض وسوء ظن ..
   
   وربنا -سبحانه- لا يُعبد هكذا، ولا يريد قلبا كهذا.
   
   محتاجة تفهمي من أول وجديد .. إننا عبيد !
   
   عبيد خلقوا لتحصيل رضا سيدهم .. لا يستحقون عليه شيئا، على الإطلاق.
   
   وهو لم يعدك هنا بشيء .. إلا رضا قلبك وغناه، بالقرب منه.
   
   غير أنه كريم .. سبحانه وبحمده.
  
"
77908,"
   شو رايك بموقع صراحة ي ابو انس ؟!!
  ","

   أفشل فكرة في تاريخ مواقع التواصل !
   
   أكبر فرصة لسواد القلوب أن يطفح في حروف.
  
"
77909,"
   هل ان انا امنع الخلفه ف اول سنه ف الجواز لاني هبقي عند دراسة ومذاكره وانا ف كلية طب هل تأجيلها اول سنه حرام؟؟؟
  ","

   بالعكس .. ده الصح !
   
   وحتى لو مفيش دراسة وامتحانات أنا مع تأجيل الخلفة سنة.
   
   تعيشوا لكم يومين .. وتكونوا خدتم على بعض وتجاوزتم مرحلة التخبيط واطمأننتم لاستعدادكم لاستقبال التربية ومسؤوليتها.
   
   أسوأ شكوى بتجيلي: فيه خلاف بيني وبين جوزي / مراتي .. اتغير / اتغيرت تماما عن أيام الخطوبة .. طلع بيضرب ويشتم / طلعت لسانها طويل وشكاكة ..
   
   الزواج من 3 شهور .. وحامل.
   
   للأسف
  
"
77910,"
   طنشي ي حبيبي انا ف طب وبيعايروني انب مش برتب ف العشرة مع أن تقديري كل سنه عالى ماشاءالله . الآبهات طليعتهم كده . ربنا يوفقك
  ","

   مثلا !
  
"
77911,"
   يا شيخ ، انا ف 1 كلية تجارة  و السنة هتخلص آهي و لسة بابا و ماما بيعايروني إني مدخلتش الكليات الل ف نظرهم قمة  ،مع إني تفوقت التيرم الل فات و جبت تقدير كويس جدًا أنا قلبي حزين يا شيخ ،أعمل إيه💔
  ","

   طنشي خااالص .. غالب البيوت المصرية كده للأسف !
   
   ثقافتنا في موضوع التعليم ده صفر.
   
   اجتهدي وركزي في مستقبلك، وما عليك من حد.
  
"
77912,"
   انا بطلع الكبت بتاعي في دوري الأبطال 😁😂
  ","

   وأنا بعشق FIFA 19
  
"
77913,"
   دعيت ربنا كتير ومش استجاب باللي نفسي فيه فبقيت بخاف ادعي لان الدعاء كان بيديلي امل وعشم وثقة انه هيحصل فلما محصلش بتوجع وبحس بخيبة امل فمعدتش عاوزه ادعي وفي نفس الوقت الدعاء كان بيخلي نفسي مفتوحة للعبادات اللي هو ياللا هنصلي عشان ادعي باللي نفسي فيه ياللا اقرأ قرآن وادعي وهكذا حاسة بفتور حاليا وخوف
  ","

   س: ازاي أحسن الظن بربنا ويكون عندي يقين رغم استحالة الأسباب ؟
   
   ج: كرّرت هذا المعنى كثيرا !
   
   ويجدر بنا جميعا الانتباه له ..
   
   فارق بين (اليقين) و (حسن الظن) وبين الوصول لمرحلة من المعاندة كأنكم تجبرون ربكم -حاشاه- على شيء.
   
   فارق بين الدعاء بالخير، وتفويض الأمر لله والرضا بقدره حيث كان، مهما بدا أليما في البداية أو على عكس مرادنا .. وبين: لا هو ده الخير .. ولو مش خير فأنت قادر تخلّيه خير !
   
   هذا في الحقيقة نوع من السخط والاعتراض المغلّف بحسن الظن واليقين؛ وسواسا من الشياطين !
   
   نعم .. ربنا على كل قدير .. ويغيّر في طرفة عين من حال إلى حال ..
   
   لكنه -سبحانه- ربط الدنيا بأسباب، وابتلانا فيها بسكون القلب تحت مجريات القدر، ولو بشيء من العذاب !
   
   علام تدخلون الجنة إذن وتستحقون الخلود في النعيم -على ضعف العبادات واختلاط النيات- إن لم تحققوا لربكم التفويض بمراده وحسن الظن به -على الحقيقة- في التسليم لقضائه، ما دمتم بذلتم الوسع وأخذتم من الأسباب بما تطيقون ؟!
   
   أقول هذا المعنى وأؤكد عليه كيلا تستطيل بكم الأماني فكم تركت بسببها قلبا يعاني !
   
   والمصيبة أنكم تعودون بعد ذلك باللوم على ربكم والتسخط على قدره -عياذا به سبحانه-، وكأن رفعكم للدعوات -مهما كانت مخلصة- إلزام له بالاستجابة !
   
   وإنما الاستجابة بصور كثيرة جدا، لعل منها ما لا يكون إلا يوم القيامة وخلف باب الجنة ..
   
   دعاؤكم لن يضيع -حتما- لكن ليس بالضرورة أن يحقق على الصورة التي تريدون أنتم.
   
   مادامت الأسباب مستحيلة والأبواب مغلقة والوسع قد بذل صدق سعي وحسن نية = فاليقين في التسليم لرب العالمين، وما دون ذلك فمجرد تزيين.
   
   هذه ليست دعوة للضعف والاستسلام .. بل هذا بيان لحقيقة الدنيا، ونجدة لقلوبكم المعلقة بالأوهام .. ليس في العمر متسع لكل هذا؛ هي شوية أيام.
  
"
77914,"
   انا بطلع الكبت في الرسم هويتي
  ","

   جميل !
   
   أي هواية يطلع فيها الإنسان كبته = شيء صحي ومفيد.
  
"
77915,"
   اخي الكبير ٢٩ عام والوحيد والسند والحنان وكل حاجه توفاه الله ف حادث ف السعوديه وقلوبنا عليه بتمووووت والله ياشيخ لا يعلم مافي قلوبنا الا الله 💔💔💔💔😭😭😭😭
دعواتك بالصبر لابي وامي😭😭😭😭
  ","

   الله يرحمه ويقبله ويصبركم ..
   
   إنا لله وإنا إليه راجعون.
  
"
77916,"
   نفسى اوى حضرتك ترد انا متقدملى حد من القاهره وانا من المنصوره شافنى ف رحله وجاب رقم والدى واتقدم مبدائيا حاسه بارتياح نحيته وحاسه ان هو دا الشخص المناسب بس اهلى قلقانين من البعد وعايزنى اتجوز جمبهم
اعمل ايه ؟ مرتاحه ومعجبه بيه وف نفس الوقت قلقانه انا واهلى من البعد
راى حضرتك ايه ؟
  ","

   ادي لنفسك وله فرصة .. ما تقلقيش.
  
"
77917,"
   هل الواحد ممكن ميتجوزش عشان عصبي
  ","

   ممكن يعالج عصبيته .. ويتجوز !
  
"
77918,"
   ايه ال ممكن يمنع الانسان من توبه ذنب معين مع انه ظاهريا متدين جدا
  ","

   إنه إنسان !
   
   هيفضل يغلط ..
   
   المهم ما يبطلش يتوب وما ييأسش يجاهد نفسه.
  
"
77919,"
   هي الكتابه فعلا ممكن تتطلع الكبت ال جوانا؟
  ","

   مفيش حاجة تطلع الكبت زيها !
   
   أنا واحد من الناس كان ممكن أموت مختنقا .. بدونها.
  
"
77920,"
   بحبه جدااا
دا حضرتك ذوقك حلو بقي😍😂😂😂😂
  ","

   ما قلنا ذوق رفيع !
   
   يا سلام بأه لو لحسة نوتيلا كمان ..
  
"
77921,"
   انت الشخص الوحيد بعد والدي اللي أشوفه بيعمل كده😂😂
  ","

   أصحاب الذوق الرفيع 😌
  
"
77922,"
   اتغديتو ايه النهاردة
  ","

   سندوتش موز !
   
   أجمل حاجة تسد في السفر .. بأمان 😃
  
"
77923,"
   حضرتك ليك وقت معين بتفتح فيه الأسك؟
  ","

   حسب التساهيل ..
  
"
77924,"
   نعمل حاجة ف السر كدة 🙈كل واحد يستغفر 15 مرة وبعدين يبعت الكيو ده للناس ......شوف كمية الحسنات اللى هتاخدهم بسبب حاجة بسيطة زى دى ......محدش يرد 🌸✋ مطنشوش يا جماعة عشان عايز آخد حسنات... ممكن؟
  ","

   (عايز) !
   
   مش لائق خالص يكون ده أسلوب في الدعوة ..
   
   فضلا عن إنه يكون من رجل.
   
   دي لغة (بناويت) في الشات الخاص بينهن.
  
"
77925,"
   وهل من زر للجنة يا شيخ !💔
  ","

   وهو يعني فيه زر لإيقاف الزمن !
   
   عموما .. طاعة الله ومحبته والذل له = طريق الجنة.
  
"
77926,"
   تعرف يا شيخ انا حبيت بنت واتكلم لمده ٣ سنين... عمري ما فكرت اكلمها ف الجنس عمري ولا مره.. كان احيانا الشيزان بيوزني بس كانت بتقفل الكلام وتغير الموضوع وانا مكنتش بقدر اطاوع شهواتي معاها هي... كنت بحافظ عليها بعنيا

دلوقت مش بنتكلم لأن عرفت الصح و عملته.
ادعيلي تكون من نصيبي.
  ","

   أنا بحبك 💚
  
"
77927,"
   أيهما تفضل أن يكون لديك في حياتك؟ زر لإيقاف الزمن أم زر للرجوع بالزمن إلى الخلف؟
  ","

   بل زر يأخذني مباشرة للجنة يا آسك !
   
   صباح الخير ..
  
"
77928,"
   كلام حضرتك قاصي عليا وانا اعترف اني انا السبب وان ده ذنبي ، والشيطان عاوز يبعدني عنها بالطريقة دي ، انا بحبها جدا والله و هقفل الباب ده خالص وبشكر حضرتك ع النصيحة دي وغلق باب الشكوك عندي ، طلب بسيط من حضرتك انك تدعيلنا ونعيش حياة كريمة وسعيدة # تحياتي لحضرتك
  ","

   تحياتي لك أنت يا جميل 💚
   
   كنت فعلا خايف ييجي منك أي رد تاني ..
   
   مش عيب نغلط !
   
   العيب ما نتحملش مسؤولية غلطنا ونعرف نصلحه ازاي.
   
   ده مش كلام قاسي .. ده كلام بيحبك فعلا ويرجو لك قرة العين .. بلا وسوسة.
   
   استوص بها خيرا .. توبا واستغفرا ولا تعودا ..
   
   البنت بتحبك.
   
   ربنا يسعدكم ويتم عليكم بخير.
   
   (لتمام الفائدة .. ده الجزء الأول من سؤاله .. والدرس المستفاد يا شباب بلاش كلام في المرحلة دي عمال على بطال .. وبالذات بالليل .. عشان غالبا بيجر لغلط).
  
"
77929,"
   لو عرفت ان هى رافضة تتخطب فى الوقت الحالى يشيخ أتقدم برده؟
  ","

   اتقدم عشان تكون عملت اللي عليك.
   
   بس ما تزعلش من الرفض لو حصل.
  
"
77930,"
   ازيك يا شيخ ياللي مبتردش عليا ؟
  ","

   الحمد لله ياللي رديت عليك.
  
"
77931,"
   فيه واحد عندي في الجامعة بيفضل متنحلي اووي ،ونظراته وحشة وانا بطنش بس الموضوع مضايقني اووي مش عارفة اعمل ايه،الحمد لله ملتزمه في لبسي..
  ","

   تفضلي مطنشة.
  
"
77932,"
   وراي حضرتك ايه لما يبقي شاب مرتبط ويقعد يبص لبنات ويعلقهم بيه علي اساس ان ممكن يتقدم بجد الواحد زهق
  ","

   تاني !
   
   وهم يسمحوا لنفسهم يتعلقوا بالتفاهة دي ازاي ؟!
   
   ما تلوموش الذباب .. لوموا اللي فتحله الباب.
  
"
77933,"
   شيخ انا علمت انك خريج علوم وكنت عايز اسأل حضرتك لو انت شغال ف السعودية بمؤهلك الدراسي ولا لأ وهل يفرق القسم ال اتخرج منه وكده لأن الحياه عمالة تُذيقني وابل غير منقطع من الطعنات :'(((
  ","

   ما اشتغلتش بالمؤهل لا في مصر ولا في السعودية.
   
   لكن ما تقلقش .. زمايل كتير شغالين كويس بره وجوه ..
   
   الموضوع محتاج صبر بس في البداية وتشتغل على تطوير مهاراتك.
  
"
77934,"
   واذا كان العكس وحده تحب واحد ماذا تفعل؟
  ","

   تغلّي نفسها ..واللي عايزها يجيلها لبابها !
   
   طب ما يعرفش عني حاجة
   
   تبفي غلطانة عشان سمحت لقلبك يتعلق بالبعيد .. ومهمتك تعالجيه وتصبري علبه.
  
"
77935,"
   انصح الشباب ي شيخ ان لو في وحدة عجباهم يبادرو ويتقدمو بسرعه ولا يقعدو يدو اشارات ويماطلو ويستنفزو في طاقة اللي قدامهم
  ","

   واللي قدامهم يشغل باله ليه بلعب العيال ؟!
  
"
77936,"
   مبتبقاش سهله
  ","

   مفيش حاجة في الدنيا سهلة !
  
"
77937,"
   شيخ .. طلقني لان اهله طلبو منه ذلك طلقني ظلما 
و انا لازلت متعلقه بيه انصحني ارجوك💔
  ","

   اللي فاتك = فوتيه.
  
"
77938,"
   ايه انسب طريقه انى اوصل لواحده انى بحبها ؟؟
  ","

   إنك تروح تخبط على باب بيتها وتخطبها.
   
   أو تصمت لين تقدر تعمل كده ..
   
   أو تصمت للأبد .. ودع الأيام تعمل في قلبك عملها.
   
   المكتوب هيكون .. ومش هتاخد غير نصيبك.
  
"
77939,"
   وقالت مش عاوزين نعصي ربنا ، بعدين تجاوبت معايا جدا واتكلمنا، اول ما لقيتها بتتكلم معايا في الكلام ده انا بدأت اشك فيها انها كانت بتكلم حد قبلي او بتكلم حد تاني في الوقت الحالي ومش عارف اعمل بصراحة مع العلم انا شغال بره مصر والخطوبة تمت عن طريق الأهل ،بس دا كان اختبار مني ليها دلني بالله عليك اعمل اي
  ","

   اقرأ السؤال والإجابة كويس جدا .. وبعدين رد علي هنا.
  
"
77940,"
   ‏| اذا جازَ لك أن تسرق شيئاً ويصبح ملكك، ماذا ستسرق؟
  ","

   ما لا يأتينا بالحلال = لا نطلبه بسواه.
   
   #خلصانة
   
   #اصحى_للكلام
  
"
77941,"
   والدي بيكون فى الخارج كويس مع معاملته للناس 
ولينا لا ، ساعات عادى ، وساعات بيشتم كتير
وبيشتم ماما قدامنا وهى متحمله اخته مريضه بقالها ٥ سنين ، وعنده اخوات مش سائلين فيها 
وهى بتأكل وتشرب وتدى العلاج ، ليه بيعمل كده ؟
  ","

   عشان يكون ابتلاء ماما اللي هتدخل بالصبر عليه الجنة !
   
   آمين.
   
   اللهم أنت الهادي
  
"
77942,"
   هي تحبني جدا وانا شبه متعلق بها منذ فترة لكن لا أحبها 
تقدمت لها ورايتها فاعجبتني كثيرا 
هل انا كده بحبها ؟
  ","

   توكل على الله !
   
   ربنا يسعدكم.
  
"
77943,"
   يا شيخ 
خطيبى فيه كل الصفات الحلوه اللى صعب تلاقيها ف حد 
لكن كاام مره ابقى زعلانه و يسيبنى 
قولتلوا عليها كتير متسبنيش و يكررها 
م الاخر مفيش مره كنت نايمه زعلانه منه او غيره و مهانتش عليه! 
اعمل اى ؟
  ","

   تتعايشي مع العيب ده فيه !
   
   محدش كامل.
  
"
77944,"
   دكتور هو فعلا حرام اسمع قرآن وانا بذاكر لاني مش بركذ فيه ولا بتدبر وانه م ينفعش يبقي ونس او مجرد صوت وخلاص
  ","

   أجمل ونس !
   
   مش حرام.
  
"
77945,"
   خطيبي في أول مرة نشد فيها مع بعض بيقولي هتغيري من طبعك ورجلك فوق رقبتك هو اعتزر بس مش عارفه اتعامل معاه زى الاول وده في أول شهر خطوبه
  ","

   الكلام اللي بيتقال عَرَضا وقت نرفزة ممكن نتغاضى عنه !
   
   المشكلة في المتكرر اللي بيدل على إنه نمط شخصي.
   
   وغالبا مش هيقولك كده إلا لو ردك وحش عليه ..
   
   ساعدوا نفسكم وساعدوا شركاءكم تطلعوا من بعض أجمل ما فيكم.
  
"
77946,"
   يا شيخنا..هل حرام انى ارفض عريس بسبب ان شكله مش عاجبنى؟؟ هل دا يعتبر نوع من التبطر؟ انا خايفة ربنا يعاقبنى.
  ","

   ده حقك .. تماما.
  
"
77947,"
   ايه اهم الحاجات اللى اركز عليها علشان جوزى يفضل يحبنى بعد الجواز و يبقى جوازنا ناجح باذن الله .لسه جوازى بعد 4 شهور
  ","

   أطيعي الله؛ فقلب زوجك بيده !
   
   لا تنشغلي بالنعمة عن المنعم.
   
   ثم
   
   عاملي زوجك على أنه باب لجنتك.
  
"
77948,"
   عمالين نحلق عليك صبح وعصر وليل وكل الأوقات انك ترد عليا ابدا ينفع كده يا ابو انس 
صباحك رضا 😀
  ","

   عايزك تنتشر في المكان 😃
  
"
77949,"
   ي دكتور اب مسألش ع ابنه اللى عمره سنه فضلا عن انه يشوفه لمدة 4 شهور عشان فى مشاكل مع مراته هل ده طبيعى ؟ 
يعنى اللى قلبه محنش ع ضناه يتآمن له ازاى !!
  ","

   رضي الله عن رجل ذي مروءة، لم يقصر في حقوق أولاده (مادية ومعنوية) .. وإن فارق أمهم بإحسان !
   
   رضي الله عن امرأة أصيلة، جنبت أولادها نفثات صدرها المكلوم من أبيهم .. فحافظت على صورته في نفوسهم !
   
   رضي الله عن رجال ونساء يدركون قيمة رسالتهم كآباء وأمهات .. وإن لم يستطيعوا الاستمرار كأزواج وزوجات.
   
   رضي الله عن رجال ونساء يحرصون على تنشئة أولاد أسوياء نفسيا .. لا جريرة لهم في اختلافاتهم، ولا ذنب لهم كي يدفعوا ثمن قراراتهم الخاطئة، واختياراتهم غير المناسبة.
   
   رضي الله عن رجال ونساء لم يفقدوا معنى الإنسانية بينهم .. ووكلوا حساب جراحاتهم إلى الله !
  
"
77950,"
   كنت شاب فاسد  وفاسق جدااا بمعني الكلمه فمن ‘‘الله جل وعلا ‘‘علي وتبت وقعلت عن كثير من الذنوب ف أتدارك تصحيح اخطاء من كنت أفعل من عقوق لأهلي وماشابه ذلك.. لكني مايؤلمني انني قابلت احد اصدقائي وقالي لي ‘ذنبي في رقبتك‘ انت من عملتني شرب المخدرات فهل حكي الشرع في هذا او حدث مثل ذلك علي عهد السلف
  ","
  1 minute ago
  
  قله واللي علمك تاب .. ليه ما تتوبش أنت ؟!
  
  يلا نرجع لربنا سوا !
  
  قامت عليه الحجة .. فلا يعلق ضعفه برقبتك ..
  
  حمدا لله على سلامتك.
  
  الله يحفظك ويثبتك ويرضى عنك ..
  "
77951,"
   أنا مش بفكر اخلعه الحمد لله بس ببقى عاوزة ابقى حلوة زى البنات  اللى بشعرهم ولبسهم موضح انوثتهم موقنة إنه مش صح خالص بس النفس تشتهى اعمل ايه؟وف البيت مش بعرف اخد راحتى واعمل اللى نفسى فيه عشان اخويا وبابا
  ","

   طبعا بفطرتك تحبي تباني في أجمل مظهر وتحبي يثنى على جمالك !
   
   ومن هنا كان عظم الأجر في التزام الحجاب.
   
   اصبري واحتسبي .. وبإذن الله يمن ربنا عليك بقرّة العين، دنيا وآخرة.
  
"
77952,"
   لو سمحت أنا أحيانا بتيجيني فكره اخلع الحجاب . كيف امنع نفسي.
  ","

   وأنا بتجيني أحيانا فكرة أنتحر ! 😃
   
   ما تقفوش مع الأفكار العابرة.
   
   طنشي .. وحافظي على علاقتك بربنا عشان ما توصليش لحالة من الوهن تضعف حصونك أمام الشيطان أو عوارض الاكتئاب.
  
"
77953,"
   كمية الاسئلة دى بتاكد اننا محتاجين نشتغل ع مستوى وعينا ومش كل اللى اتربينا عليه وبنشوفه قدامنا كل يوم هو الصح شرعا وعرفا..الله المستعان
  ","

   صدقت .. صدقت ..
   
   وأرجو يكون ده اللي بنحاول نعمله هنا، ونتعلمه سوا.
   
   كفاية كده في الثريد ده .. والحمد لله رب العالمين.
  
"
77954,"
   آسفة يعنى أنا بنت وبنمر بحاجات زى دى بس مش زى الرجالة طبعا، فعادى ايه المشكلة.
  ","

   لأ ازاي !
   
   لازم نعيش دور ألواح التلج ..
  
"
77955,"
   انا شاب وعاوز اعرف هما مستغربين لية معلش 😂
  ","

   تعال يا ابني ناخد ماتشين فيفا .. أنا قلبي وجعني 😥
  
"
77956,"
   تعرف انى قولت ايه قلة الذوق دي لما روحنا المعرض وحضرتك بتاخد مننا الكتب علشان مكنتش حتى بتبص لنا،، والله انا احترمت حضرتك جدا لما فهمت ليه بتعمل كدا🤦🏻‍♀️
  ","

   قمة الاحترام والتقدير لك كامرأة .. حين يخاطبك أحدهم ووجهه في الأرض !
   
   هذا فضلا عن أنه يطيع أمر ربه بالأساس.
  
"
77957,"
   هما ليه مستغربين اوي كدا يا جماعه دي فطرته عادي يعني ودا ميمنعش انه يكون انسان محترم وعلي خلق 
انا مستغربتش عادي وانا بنت اهو 😂
  ","

   ربنا يكتر من أمثالك ! 🥺
   
   أنا بتصدم أحيانا من التسطيح اللي وصلناله ده.
   
   ده لو فهمناه كويس = هنعرف أد إيه شرعنا شرع كامل وعظيم.
  
"
77958,"
   انا مصدومه يجردها ازاي ؟؟!!!
انا بتعامل مع خطيبي عادي وعمري ما فكرت انه يعمل كده معايا !!!
  ","

   يا فندم هو لو من جواه مش بيشتهيك = تبقى مصيبة !
  
"
77959,"
   ليه؟
وهو الراجل ميقدرش يتحكم في شهوته؟ 
ده شيئ مرعب!
  ","

   لا !
   
   ركزوا وافهموا ..
   
   فرق كبير بين اللي بنقوله .. وبين التحكم.
   
   التحكم مضبوط بأمور كثيرة أقواها وازع الدين وتقوى الله.
   
   ده شيء فطري .. يلجمه العقل.
  
"
77960,"
   هي دي حاجه ف فطرتهم يعني يا شيخ ولا اي يعني مش فاهمه
  ","

   هو كلام صادم شوية معلش .. بس دي الحقيقة !
   
   شهوة الرجال بصرية بالأساس .. ومن هنا كان التفريق في حكم غص البصر بين الرجال والنساء ..
   
   هو واجب على كل حال للرجال .. إلا للضرورة.
   
   واجب على المرأة إن خشيت الفتنة.
  
"
77961,"
   لازم يجردها يجماعة لو مكنش كدا يبقي الاسلام مكنش امرنا بغض البصر انتو بتتكلموا في ايه؟؟
  ","

   قولهم يا كابتن مدحت !
  
"
77962,"
   خطيبي مش بيرد عليا ولا فاتح الموب بقاله 8 ايام وكلمت اصحابه عشان اطمن عليه واخواتي كلموا اصحابه ليكون عامل حادثه طلع زهقان من الشغل ومتخانق مع حد هناك حسيته بقلل مني اووي يا شيخ وبفكر افسخ الخطوبه والمفروض زوجنا شهر 8
  ","

   كان واجب يطمنك عالأقل !
   
   لو الطبع ده متكرر ولو من المواقف دي أشباه = يبقى ناقوس خطر لازم تقفي معاه.
  
"
77963,"
   سؤالها بالطريقة دي مؤلم جدا ، اللي هي خربانة خربانة انا مش بصلي بانتظام ولا بلبس لبس شرعي ف مجتش علي دي 
اسال الله العظيم ان يمن عليها بالهداية
  ","

   صحيح !
   
   عشان كده بنقول دايما المشكلة مش في مجرد الذنب .. المشكلة فيما يتبعه من جرأة وتبلد واستسلام.
  
"
77964,"
   هو ازاي محترم ويجردها من ملابسها بخياله 😱
مش راكبة دي يا شيخنا هو في حد محترم يعمل كده برضو !
  ","

   ليه هو المحترم مش راجل ! 🙄
  
"
77965,"
   خطوبتى اتفسخت بسبب غلطة اهل حبيبى وهو رجع تانى اعتذر و اتقدم وعايز صفحه جديده هو بيحبنى لكن لما رجع والدى طلب منه شبكة جديده كرد اعتبار قدام الناس ( الشبكه اللى كان مقدمهالى لسه عندى) وهوصعب يجيب دهب وقال هيعوضنى بعد كدا..  انا بقول رجوعه رد اعتبار..والدى بيعززنى من منظوره بس انا لسه بحبه 
رأي حضرتك
  ","

   وافقوا واعطوله فرصة .. وما تفتروش عليه !
   
   حرام .. هيجيب منين ..
   
   مجرد رجوعه = رد اعتبار ..
   
   ولو كريم فعلا = هيشيلها لكم طول العمر.
  
"
77966,"
   غ.س
انا بحب واحد قريبي وهو نفس الشئ وعرفت اهلي وحصل كلام ف موضوع الجواز بس ف النهايه جه الرفض من امه وهو مقدرش يعملها حاجه 
واهلي زعلوا والموضوع بقا حساس
حالياً انا قلبي وجعني اوي ومش عارفه اكمل ف حياتي وهو نفس الشئ💔 انا مكلمتوش خالص بس بدعيله كتير وبدعي ربنا بيه ومش عاوزه انساه حقيقي 
انصحني رجاء
  ","

   مش كل مشاعر لازم تتم !
   
   أحيانا بيكون دورها تتحول لذكرى جميلة .. نبتسم لها من بعيد ..
   
   ارضي بالمقسوم .. وأبشري بالخير.
  
"
77967,"
   دفتر الوهم مكتوب فيه اسامي قلوب اتحرقت يا بنتي اسمعي الكلام من البداية انا بكلمك من المستقبل وقع قلبي لمن لا قلب له ولا رحمة وبقالي سنين طوال بنزف
  ","
  ….
  "
77968,"
   انا كنت انا وولد صحاب جدا ومكنش فيه بنا أي حاجه بنسال علي بعض وبنذاكر وعادي لحد ما اتعلقت بيه وبعدت عنه عشان مبقاش ينفع وانا الي بتعذب دلوقت ابعدي انتي لسه  علي البر كنت بقول اني عمري ما اتعلق بيه واتعلقت💔💔
  ","
  ….
  "
77969,"
   غ.س يا بنتى انا مرة كنت قاعدة  في مكان عام و بنتين و ولدين قاعدين قريب منى و سمعاهم و كانوا بيذاكروا و يضحكوا شوية في النص و بعدها البنتين مشيوا و سمعت أسوأ كلام و ألفاظ من الولدين على البنتين..ماتتخدعيش باللى يقولك في وشك كلام حلو و تبقي مرتاحة..وراكى بيقول بلاوى..اتقي الله في نفسك و حافظى عليها :)
  ","
  ….
  
  الرجل لا يرى امرأة وإلا ويجردها في خياله (ولو في خياله بس) من ملابسها !
  
  وده لا يمنع إنه ممكن يكون محترم جدا ..
  
  فما بالك لو مش محترم !
  
  أي كلام غير كده = مجرد بكش واستهبال.
  
  شرع ربنا نور وراحة بال.
  "
77970,"
   نصيحة ابعدي ابعدي قبل م تيجي تعيطي وتندمي وتقولي ياريتني ..
اسمعي كلام شيخ نصيحة من اخت زيك .
  ","

   يا ريت يسمعوا ويفهموا وما يصروش يكونوا صفحة جديدة .. مكررة حد الملل .. في دفتر الوهم.
  
"
77971,"
   صراحته باني معجبة به بادلني بذلك،لكن بذات اللحظة اخبرني انه لن يستطيع الارتباط  لسببين (١وضع اقتصادي حالي٢بعد قرابة ساعتين بيننا).ولا يريد أن يعد بشيء(زاد اعجابي به)وفعليا انهينا الموضوع بنفس الوقت.مازلنا اصدقاء على الفيس،ما المشكلة لو ان يتيح الفرصة لان نتعرف اكثر بإطار شرعي ونقرر،بحس لسا في فرصة؟
  ","

   غلّي نفسك !
   
   وبلاش عك .. عشان ما تقعيش على سنانك .. وتيجي تعيطي وتركني جنب راغبات النسيان، المجاهدات للقدرة على استئناف الحياة والبحث عن الأمان.
  
"
77972,"
   انا بكلمه ف امور عادية جدا ف الحياة لا كلام حب ولا غيرو؟؟
  ","

   كل المصايب بتبدأ من الأمور العادية في الحياة !
  
"
77973,"
   ارجووووك رد عليا انا زى بنتك
صحوبية البنت بالولد ف الكلية والكلام على السوشيال ميديا ايه نظامه وارجوك بلاش تشدد انا اما بفكر مع نفسي بشوف اننا بنعمل ذنوب كتير وبنيجى نفكر فديه صلاة متقطعة كذب لبس مش تمام اوى مبنعملش بتعاليم الاسلام كلها انا شخصيا حاسة ان صحوبية الولد ليا كبت اريح وبتفرح اكتر
  ","

   ما هو عشان كده لازم نبدأ منظومة صلاح الحال من أساسها !
   
   يعني مفيش حاجة هتظبط في حياتك بدون صلاة صح وحجاب صح .. دي فرائض مفيش فيها كلام.
   
   العبرة مش باللي يفرح .. العبرة باللي يرضي ربنا فين !
   
   ثم إن تعودت الطاعة .. لن تجدي سعادتك وراحة قلبك إلا فيها.
   
   حفظك الله .. ومنّ عليك بهداه ..
  
"
77974,"
   كنت بحب شخص قريبي جدا وبدعي من ربنا انه لو خير يكون ليا وهو كمان كان يبادلني نفس الشعور بس مش بنتكلم خالص حاليا احنا اتخطبنا الحمدلله لكن حاسة بتعب جدا بسبب التفكير في زواج الأقارب وإن ممكن تحصل حاجة للاولاد دلني يا دكتور محمد اعمل ايه انا مفيش بايدي غير الدعاء وبدعي كتير لكن نفسي اطرد الخوف ده
  ","

   ابن آدم أحيانا لازم يتربى بزوال النعمة !
   
   احمدي الله يا بنت الناس واشكريه عشان يزيدك .. وسيبك من الوسوسة دي خالص.
  
"
77975,"
   يا شيخنا انا آسفة للسؤال اللي هسأله هو الرجالة بيحبوا كدا زينا ويتعلقوا زينا وممكن يكونوا اوفيا كدا زينا وست واحدة تملى عينهم، مشوفتش في حياتي غير رجالة قلوبهم قاسية مينفعش يصنفوا كبني آدمين حتى فلما الاقي حد بيسألك بيقول أنه بيحب مش بصدقه ولما يتقدملي حد ويعبرلي أنه معجب بيا مش بصدقه ..
  ","

   مش كل الميه مالحة .. احنا اللي بنشرب من البحر !
  
"
77976,"
   ي شيخ زوجى دايما بيعجب بغيرى ودايما اكتشف اهتمامه بالآخرين من النساء وإهماله الشديد ليا وانا تعبت نفسيا ومش قادره اتحمل ولما أواجه بهذه التصرفات ينكرها ويتهمنى بالغيرة المرضيه والجنون تنصحنى بايه ي شيخ
  ","

   مفيش تفاصيل كافية لتقييم هل هو فعلا غلطان ولا أنت اللي شكاكة بزيادة !
  
"
77977,"
   م تقولي حاجه ! 💔
  ","

   حاجة 🥺
  
"
77978,"
   متابعة للسنة التانية على التوالي💪🏻💚
ومقدرش اوصف لحضرتك كم الحاجات المفيدة اللي استفدها منك..
ربنا يبارك في حضرتك 
#استمر ومتوقفش لان لسه في شباب كتير محتاجين يتعلموا..
  ","

   يا ربنا لك الحمد !
   
   تمام نعمتك .. ودوامها ..
   
   آمين.
   
   شكرا للطاقة الإيجابية دي يا ولاد عالصبح.
  
"
77979,"
   اتعلمت جدًااا ازاي اغلّي نفسي 
والحمدلله 🌸
  ","

   رب يثبتك .. ويرضى عنك ..
   
   وعن كل من ها هنا.
  
"
77980,"
   انا للاسف تابعتك متاخر بس لما تابعتك ندمت علي كل حاجه ونظرتي اتغيرت تماما واتغيرت كتيير .. ربنا يباركلك بجد لانك كنت سبب ف تغيير بنات كتيير
  ","

   اللهم استعملنا ولا تستبدلنا ..
  
"
77981,"
   تعرف يادكتور 
كلامك شجعني جدا اني مش اضعف وخصوصاً قدام الشباب واواجه وكنت هقع من يومين بالظبط لكن كلام حضرتك فوقني والله وقولت لازم اغلي نفسي 💪💪
  ","

   عاش .. عاش 💪🏽
  
"
77982,"
   متفقة جدااا .. حضرتك مقوينا فعلا 
وقدرنا نصد ناس كتير بفضل ربنا وحضرتك
ربنا يباركلك ويعزك يارب
  ","

   الفضل لله وحده .. أولا وآخرا.
  
"
77983,"
   تِعبت من طول الطريق💔
  ","

   عند خط النهاية = يُنسى التعب كأن لم يكن !
   
   اللهم الجنة.
  
"
77984,"
   الحمد لله حامل حاليا.والحمل دا بعد سنتين من الجواز وعملية حقن مجهري .وحامل بتوأم الحمد لله بس من امبارح ظهر ف السونار انهم بنتين .معرفش ليه اتضايقت بس والله مش اعتراض ابدا.بس دعيت ربنا كتير انهم يطلعوا ولد وبنت كنت بتمناها من كل قلبي وكل اللي مضايقني ان الجهل هيخلي اقرب الناس ليا تشمت فيا
  ","

   تشمت !
   
   افرحي بنعمة ربنا ومنته بعد الحرمان وأحسني ترييتهن = يكنّ لك سترا من النار بإذن الله.
   
   والله أعرف اللي عنده تلات وأربع صبيان ويتمنى ضفر بنت.
  
"
77985,"
   ساقول لك ي شيخي باختصار شديد ماذا استفاد منك تعلم منك حب الله وحب الناس   تعلم غض البصر تعلم أن لا يسمع للكلام المعسول من الشباب وان يربط علي قلبه حتي يأتي الله بالحلال  تعلم لين القلب والرحمة تعلم متي يتحدث ومتي يصمت كبر عقله كثيرا جئتك يوما ابكي لوفاة ابي فكانت كلماتك مصدر قوة فشكرا لك .حفظك الله.
  ","

   اللهم هذا خالصا لوجهك ما حييت .. حتى ألقاك به.
   
   حفظك الله وأسعدك .. وكل من ها هنا ..
  
"
77986,"
   غ.س
أنا كرهته هو عشان مصر على التجاوز وقسخت
  ","

   لا .. الإصرار والتبلد مؤشر سيء لرقة الديانة.
   
   عندك حق.
   
   احنا بنتكلم على الضعف الطبيعي العارض.
  
"
77987,"
   طيب يا شيخ الكلام زي بحبك والكلام دا ومدة خطوبه طويله ممكن بيتمنع كام شهر ويتصرح بيه ف مره ومفيش عقد قبل تقريبا سنه ونص.. نخلص من المشكله دي ازاي .مع العلم الكلام قليل كتير تجنبا للمشكله دي بردو بس مفيش فايده بعد جهاد كبير
  ","

   نستغفر ونجاهد.
  
"
77988,"
   شيخ أرجو الرد😑حصل تجاوزات مابيني وبين خطيبي ..وكارهه نفسي جدا اعمل اي💔
  ","

   تستغفرا وتتوبا .. ومعدتوش تعملوا ده تاني ولا تقعدوا لوحدكم .. ولا تتكلموا كتير عمال على بطال .. لين العقد ..
   
   وبس.
  
"
77989,"
   👑💎
  ","

   خليك على طبيعتك .. ما تحاربيش اللي جواك !
   
   صبريه بس لين ييجي وقته.
   
   الله يسعدكم .. دنيا وآخرة ..
  
"
77990,"
   معذرة 
في بعض الاثار نتيجة شعور بالرفض او غيره بيتم محوها بشعور انك مرغوب مرة تانية
  ","

   بشعور إنك مرغوب .. إن حد بيعوضك ويسعدك ..
   
   صحيح !
   
   أما المساندة والمساعدة والشد فده لازم نقطع شوطه لوحدنا !
   
   لأن في الغالب بنستنزف طرف ملوش ذنب في المهمة دي؛ عشان حبنا وحس بمسؤولية ناحيتنا ..
   
   وفي الغالب برضه لما بنفوق -للأسف- بنضحي به هو.
   
   وهنا خطورة أخذ القرارات في مراحل عدم الاستقرار؛ لأنها بتكون عبارة عن هروب أو أنانية.
  
"
77991,"
   هل الدخول فى ارتباط جديد ممكن يعالج الاثار السلبية من فشل ارتباط سابق..اقصد زواج
  ","

   مداواة الجروح ومحو الآثار وتعافي الروح = مهمتك وحدك.
   
   محدش مسؤول يتورط معاك في ترميم بقاياك !
   
   من حق القادم الجديد أن يجد قلبك بكامل طاقته .. بلا أجزاء معطوبة بالحنين.
   
   استعن بالصدق = تصل .. ولا تأخذ خطوة للأمام إلا وأنت قادر على العطاء؛ بذلا واستقبالا ..
   
   وليدم النبل والوفاء .. حالا ومآلا.
  
"
77992,"
   شيخ لو تكرمت انا خطيبي اتخانق معايا بسبب ان زميلي ف الشغل عملي كومنت علي بوست فيس وصمم اني متعاملش معاه ابدا ف الشغل وشك اني في حاجه بينا وكبر الموضوع ومبقاش يكلمني. وانا والله عارفه حدودي كويس ومحترماه واتقفلت منه بصراحه. اعمل ايه وهل ده مؤشر سيئ عنه بعد كده؟؟
  ","

   رد فعل مبالغ فيه لمجرد تعليق !
   
   عموما عشان تريحي دماغك اقصري التعليقات على الأصدقاء وما تضيفيش إلا صحباتك.
   
   لو عدّى الموضوع = خلاص تمام.
   
   لو زود فيها واستمرأ الشك فيك = يبقى لازم وقفة .. لأن ده مؤشر سيء في شخصيته.
  
"
77993,"
   هو انا لو وصلت بكفري لمرحلة محاربة الله ورسوله!! لسه فيه امل لهدايتي ولا كده انطبع على قلبي؟
  ","

   من الصحابة من كان مثلك يوما !
   
   ما زال الباب مفتوحا ..
  
"
77994,"
   استفدتوا اي من الاسك ؟
  ","

   اسأل الآسك استفاد إيه مننا ! 😌
  
"
77995,"
   الزواج نصيب ام اختيار؟
  ","

   بعد استخارة واستشارة وأخذ بالأسباب المتاحة .. طلع كويس = يبقى نحمد ربنا على فضله.
   
   تعبنا معاه = يبقى ابتلاء مقدر .. يا نتعايش مع مميزاته، يا نبتعد عن أذاه.
  
"
77996,"
   أماكن بيع كتابكم صحبة الجنة .. في كل المحافظات ..
  ","

   https://m.facebook.com/story.php?story_fbid=2171934099553090&id=100002095644279&sfnsn=mo
  
"
77997,"
   وكيف ينتهى ؟
  ","

   بقرار عقلي .. أن هذا لا بد أن ينتهي !
   
   بالبعد عن كل ما يوجع القلب من متابعة أو ذكريات أو تواصل ..
   
   بالصبر على وجع الأيام كالمظاهر الانسحابية للإدمان !
   
   ثم يتقلص الحزن يوما فيوم .. حتى يصير مجرد أثر لم يعد يؤلم.
  
"
77998,"
   بحب كلام حضرتك جدا وبتابعك من مصر وعندي سؤال ..
ايه الفرق بين الفكر المتطرف والتدين ؟؟
  ","

   احفظ عني !
   
   الحق دوما وسط بين طرفين ..
   
   جاء محمد -صلى الله عليه وسلم- بحنيفية سمحاء توافق الفطر السليمة .. بلا إفراط أو تفريط .. بلا تنطع أو تمييع.
   
   الحب رأس الأمر كله .. والإخلاص درب وحيد للوصول ..
   
   ليس بينك وبين الله حواجز .. وليس عليه في سبيل رضاه وصاية ..
   
   فلا عليك من أحد .. إلا لقاه على ما يرضيه غاية.
  
"
77999,"
   السلام عليك ي شيخ 🌸
أحببته جدا وكأنه كل دعواتي بالخير والسعادة من الله عز وجل ..كثيرا ما أحلم به وأدعو أن يكون نصيبي ولكنه ربما مرتبط أو هناك أخري في قلبه .لا أقدر علي النسيان فلقد أصابني العشق ولم أعد قادرة علي تجاهله أتمني له گل الخير ولكن قلبي يعتصر ألما كلما فكرت أنه ليس لي😔
يريد قلبي أن يطمئن
  ","

   الحب من طرف واحد = عذاب لا بد أن ينتهي؛ مهما كان الثمن.
  
"
78000,"
   واحدة بحبها جدا وعايز اروح اخطبها ، حرام اقولها أثناء الخطبة إنى بحبها جدا . أو حتى بديل اوصلها الموضوع ه . أنا عايزها تعرف انى مش مجرد واحد جى يخطب وانى بحبها جدا اقولها ازاى من غير مااخد ذنب .
  ","

   لما تعقد عليها = ابقى احكيلها عاللي جرى.
  
"
78001,"
   ماما ماتت يشيخ محمد
  ","

   كلها أيام وتلقينها عند حوض النبي بإذن الله !
   
   فاعملي ما يسعدها بك وتجده هدية منك في ميزانها.
   
   (ادعي لها واستغفري عنها وتصدقي .. ثم كل عملك الصالح هي شريكة لك فيه).
   
   رحمها الله وقبلها وربط على قلبك ..
  
"
78002,"
   يا شيخ خطيبي كويس ومحترم وبيحبني ويتمنالي الرضا بس انا عاوزة يبقي معاصر شوية فرق بينه وبيني ٧سنين ومش حاسه اني بحبه بس بعامله بما يرضي الله وخايفه اسيبه اظلمه لأنه متعلق بيا جدا وبيحبني وخايفه اسيبه ربنا يرزقني بواحد يطلع عيني علشان انا ظلمت دا وسبته من غير سبب انا عمري ما حبيت قبل كدا حاسه عندي عقد
  ","

   7 سنين مش فرق كبير.
   
   استهدي بالله كده وركزي على مميزاته وافرحي بها.
  
"
78003,"
   بس الفراق مؤلم بردو يا شيخ 💔
  ","

   أكيد مؤلم !
   
   سواء كان فراقا بقرار عمن يؤذينا قربهم .. أو بقدر واضطرار عمن نحبهم.
   
   هو قانون الدنيا على حال ..
   
   ونحمد الله على جنة .. نرجوها المآل.
  
"
78004,"
   الفراق اضنانى !
  ","

   وليه ما تقولش:  الرب نجّاني !
  
"
78005,"
   يا شيخ أنت هنا
  ","

   لأ .. رايح هناك🚶🏻
  
"
78006,"
   انا عامله الاسك مخصوص علشان اتابعك💙 واول معملته حضرتك قفلت اسبوعين😂😂 بس بردو هفضل اسئل نفس السؤال لحد يارب تشوفه اعمل ايه مع ولد بيقولي بحبك ونرتبط😂واحنا لسه صغيرين ومش بكلم ولاد بيبعت علي الصراحه بقاله شهر ويكتب بحبك وشعر واغاني وكدا،مش برد بس خايفه اكون اتعود علي رسايله؟وخايفه ازعله مني واجرحه
  ","

   لا دنت تزعليه وتزعليه وتزعليه  .. بس ما تغضبيش ربنا !
   
   ابقي خدي لفة في الصفحة هنا عشان تعرفي إنه مجرد عيّل ما يستاهلش حتى تسألي عنه سؤال زي ده.
   
   بلوق بلوق بلوق
   
   لين يزهق وييأس.
  
"
78007,"
   ياشيخ فيه واحده صاحبتي بتحب واحد وبتكلمه واحنا حاولنا نبعدها بس رجعت تاني وبعد فترة صادفت كنت معاها وكان جاي يشوفها ف انا حاولت اعمل حاجه تساعدها واتكلمت معاه وقولتله ابني بيتك واتقدم واعرض الامر ع والدها وقوله كل 
 بدل ما تفضلو تكلمو كتير انا غلط اني اتكلمت معاه وقالي حاولي تساعديني
  ","

   ده واد لعيب أهو !
   
   وعايزك تساعديه كمان .. وزيادة الخير خيرين.
   
   ابعدي عن العك ده كله.
  
"
78008,"
   يعم ظبط مواعيدك بقا 😀
  ","
  😌
  "
78009,"
   صباح الرضوان 🌼🌸
  ","
  💚
  "
78010,"
   يا دكتور محمد بعتذ للتدخل واضح ان حضرتك مجهد او مش رايق حالا .. حضرتك مش مضطر تيجس بوقت محدد يعني .. ممكن حضرتك تصفي ذهنك و ترتاح 
ربنا يسدد خطاك يارب
  ","

   مفيش اضطرار ولا حاجة !
   
   هو نوع من الرغبة في سماعكم .. وسماع نفسي من خلالكم ..
   
   لعل كلمة لا ألقي لها بالا يصلح الله بها حالي بالرضوان .. وتهدي أحدكم لدرب أمان.
   
   بزعل بس من الضغط بزيادة وعدم التماس الأعذار .. زي اللي بيقول ما بتردش والله أعلم نيتك إيه !
   
   ده غير الأسئلة الشخصية اللي بتضغط فعلا على جراح لا أريد تذكر ألمها !
   
   أنا مش بحب أقلب الدنيا مناحة ونكد؛ اجترارا لتعاطف أو غيره ..
   
   احنا بيننا هنا عهد ""صحبة الجنة"" وبس.
   
   نتعاون على دربها بالمعروف .. ونسأل الله سداد العمل والعفو عن الزلل.
   
   ما صباح الخير بأه 😃
  
"
78011,"
   في ألعاب يكون فيها شات ونتكلم مع شباب وبنات هل هذا صح ولا يعتبر غلط??
  ","

   لا أظن بنت فطرتها سليمة تتصالح مع هذا (العك).
  
"
78012,"
   .طيب كان السؤال اولى الرد عليه !!
  ","

   والله عيب !
   
   والله لو تفكر شوية هتلاقي فعلا عيب تقول كده.
  
"
78013,"
   يا شيخ لو خطيبي سالي عن اي حاجه حصلت ف حياتي قبل الخطوبه اكذب !!
  ","

   هو ملوش يسأل أصلا !
   
   هو له من يوم دخل حياتك وبس.
   
   ولو سأل = لا تخبريه بشيء؛ ما دمت تبت لله.
   
   وما تحسيش بضعف موقفك ولا حاجة .. غالبهم بيكون عاكك الدنيا قبل كده وييجي يعيش الدور !
   
   أصلا اللي بيسأل بيكون عكاك وخايف تترد له.
   
   استتروا بستر الله الجميل ..
   
   وده مش كذب ولا خداع !
   
   ده بدايات نظيفة .. بعد التوبة والإقلاع.
  
"
78014,"
   انا بقدر الناس الملتزمة دينيا جدا..  لكن ربنا يسامحك لاني سألت خمسين مرة ومردتش عليا والله أعلم بنواياك .
  ","

   صح !
   
   الله أعلم.
   
   حقك عليا .. ابقى امنع عني الراتب.
  
"
78015,"
   احب اقولك اسمعي كلام الدكتور لو  مش كويس هتعرف وهتكتشف كل حاجه وهترجعوا زي الأول واكتر ولو قولتي حاجه هتفهمك غلط فبلاش واعذريها    كنت انا مكان صاحبتك وربنا نجاني
  ","
  ….
  "
78016,"
   يشيخ انا قبل م احب خطيبي كنت بكلم واحد قبله واعترفتله فعلا وقولتله اني كلمت وهو احترمني علشان كنت صريحة معاه تفتكر ي شيخ ممكن يعايرني بده بعدين ..؟
  ","

   أنا اللي مش محترم صراحتك دي لأنها عبط وفتحت باب شيطان عالفاضي !
   
   مفيش كرسي اعتراف في ديننا .. توبتك بينك وبين الله.
   
   عموما هينسى بإذن الله.
  
"
78017,"
   الشهر ده ذكري وفاة امى بعد 3 سنين 
وابي مقبل على الزواج 
نفسيا مكنتش قادرة خالص اتقبل حد بعد أمى 
سبحان الله 
عملتها لله من اجل بر الوالدين وأعلم انه ليس من السهل ابدا ان تحل امراة مكان امى خاصة اذا كانت امى هى أمى 
والله يا شيخ منذ فقدت امى 
وأنا أريد ان اقول للجميع والله ما فى زي الام ابدا 💔
  ","

   يا الله !
   
   ربط الله على قلبك .. ورحم أمك .. وأسعدك، وأسعدها بك عند الحوض.
   
   مشاعرك مقدرة تماما .. لكن لعل الله يعوضك خيرا بامرأة صالحة طيبة تكون لك سندا ومعينا وتجدي منها معنى الأمومة .. ومش مطلوب منك خالص تحطي حد مكان ماما .. كل له حقه ومقامه.
   
   واوعي تزعلي من والدك .. بالعكس قدري له إنه انتظر الفترة دي لين تقدري تتقبلي الموضوع.
   
   واثق إنك هتكوني بخير جدا .. بإذن الله.
  
"
78018,"
   شيخ انا اسفة هو انا لسه صغيرة في السن ومش فاهمة هو حضرتك ليه بترفض انها تبينلها الحقيقة وتوضحلها سوء التفاهم ؟
  ","

   عشان غالبا هتسيء بها الظن وتتهمها بالغيرة !
   
   وعشان هي معدش لها في الموضوع ..
   
   ممكن هو يتوب ويتصلح حاله .. وربنا هيجازيها على اتهام الظلم خير.
   
   أو يظل سادرا فيما هو .. وهيقع في شر أعماله.
   
   طب وخطيبته ؟!
   
   لو كويسة فعلا .. يبقى يا ربنا يصلح حالهم سوا، يا ينجيها منه بإذنه وهتعرف إنك اتظلمت.
   
   لو شبهه .. يبقى يشربوا بعض.
   
   الشاهد من كل ده:  ابتعدي وبس.
   
   ومعدتوش تضطروني أفسر إجاباتي كده لو سمحتم.
  
"
78019,"
   اتعلمت منك اني احب الخير للكل 
واني اؤمن ان ربنا مش بيعمل غير الخير وبس
  ","

   الله !
   
   رب يسعدك.
  
"
78020,"
   خطيبي بيقعد يحط في الstatus بتاعت الواتس كلام كدة المفروض انه متاخد من اغاني ..انا بعرف لما بسيرش عن الكلام دا لما بشوف مين بيغنيها بلاقي اغاني جديدة مش من زمان مثلا قبل التزامه مع انه المفروض مش بيسمع اغاني ... بيسمع وبيمثل ولا اسأله ولا اعمل ايه دلوقتي ؤ😢؟
  ","

   كويس ومحترم = طنشي.
   
   حتى لو بيسمع، دي حاجة بينه وبين ربنا .. المهم محافظ على الأساسيات من صلاة وقرآن وحسن خلق.
  
"
78021,"
   ووجعها يشيخ..ده يستاهل الحرق وهو اللى بدا بالظلم
  ","

   يكفيها الفرح بأن الله نجاها منه !
   
   ومفيش حقوق بتضيع عند ربنا.
  
"
78022,"
   🔥🔥🔥🔥
  ","

   الأنسب تشوف مصلحتك حبيبي .. وتسيبك من كل ده لأنه قبل أوانه بكتير.
  
"
78023,"
   حبيتها يا شيخ محمد وعرفتها ده وطلبت منها اني أتقدم لكن كان ردها انها مش عايزه ترتبط دلوقتي وأنه لسه بدري وان لو كان ده في وقت لاحق كانت سمحتلي أتقدم وأنها في الوقت ده مبتحملش حاجة ناحية حد ومش عارفة ايه ممكن يحصل هي رافضاني ومش حابه ترد رد قاسي ،؟انصحني اعمل ايه حبيتها بكل صدق
  ","

   ابتعد يا حبيبي .. ودع الأيام تعمل عملها في قلبك بالنسيان !
   
   شوية وجع .. وتعدّي ..
  
"
78024,"
   بعد مراح خطب صاحبتي طلعني قدامها ف الآخر أن انا اللي وحشه وهو الملاك البرئ ، وهي مختومه ع قفاها ابعتلها الحقيقه بقا ع تعرف اللي فيها
خصوصا انها بتعاملني دلوقت بطريقه مش لطيفه
  ","

   فيه مثل حلو بيقول:
   
   ربنا يهني سعيد بسعيدة !
   
   ابتعدي .. عنهما.
  
"
78025,"
   خطيبي كان بيكلمني كل اسبوع مرة ..اخر مرة كلامه اتغير كدة ويا قلبي وبتاع مع اني متفقة معاه من اول مرة شوفته عن طريقة سؤاله وكلامه ..المهم حاليا قطعت الكلام خالص وحاسة اني عايزة اسيبه لانه شايف اني مزوداها وبيقولي بالنص ليه هو انا غريب؟ ودا اللي قتلني الصراحة ..اسيبه؟
  ","

   لو كويس ومحترم = فهميه بس .. واثبتي على ما أنت عليه.
  
"
78026,"
   الطريقة من فضلك
  ","

   لا لا .. ما تروحش لبعيد !
   
   أنا آخري أقول:  تسلم اديكم بعد ما أشبع 😁
   
   الله يسعدهم ويطعمهم.
  
"
78027,"
   ارجوك رد عليا يا شيخ 
مامته عايزاله حد تانى واهلى مش مقتنعين بيه اوي شايفين ان هييجى افضل منه 
عجبنى منه التزامه وطيبته اللى بيحكوا عنها لكن انا معرفوش اوي 
بس حبيته وهو اعتقد بيحبنى 
انا شايفة  ان الحب يصنع المستحيل 
وما بفكرش فى الخيارات التانية اصلا 
انا بعدت تماما عشان مش
افتتن ولا هو
  ","

   انسي الموضوع.
  
"
78028,"
   هو ايه ده 😁؟
  ","

   كبدة اسكندراني .. ورز برياني 😃
  
"
78029,"
   ربنا يرزقك ويرزقنا الجنة ياشيخ💚
  ","

   اللهم صحبة 🤲🏼
  
"
78030,"
   هتاكلو من الطاسه التيفال  بالمعلقه 😨😨!!!؟؟
  ","

   ده شغل عزوبية مفتخر !  😌
  
"
78031,"
   ما هو آخر شيء أكلته؟
  ","

   صباح الخير يا آسك !
   
   كانت عشواية معتبرة .. في لمة الشلة الحبيبة مع ماتش ليفربول 😃
  
"
78032,"
   شيخ محمد سلام عليكم 
يارب حضرتك تكون بخير ويكون حظى حلو وترد عليا 
هو انا المفروض لما ادعى ربنا ادعيه بطمع ف كرمه ولا ادعى بالخير وخلاص 
يعنى لو بتمنى حاجة وقلبى معلق بيها ادعيه بيها ولا ما اشطحش بطموحاتى واسال ربنا انه يقدملى الخير وخلاص
  ","

   خذها من رجل يحسب أن الحياة طحنته !
   
   كم تعلقت بأمور ودعوت بها صباح مساء .. وتحققت .. ثم كان فيها حزن جاهدت طويلا لأفيق منه.
   
   وكم تعلقت بأمور ودعوت بها صباح مساء .. ولم تتحقق .. ثم بان لي من حكمة الله ما جعلني أشكره على عدم استجابة دعائي فيها.
   
   وكم زهدت في أمور ورغبت عنها .. ثم أتتني .. وكان فيها من الفتوحات والنعم ما لم أتوقع أبدا.
   
   وإني قد خرجت من كل ذلك بيقين لا يتغير (مهما ضعف قلبي بالحزن أو الخوف لوهلة ما) = بأن اختيار الله لنا هو -وعزته- أرحم وأكرم وألطف وأفضل لنا من اختيارنا لأنفسنا !
   
   ادعوه بالخير حيث يعلمه .. ثم هونوا على قلوبكم .. وأسعدوها بالاطمئنان على بساط التفويض.
  
"
78033,"
   ربنا يجبر بخاطرك يا شيخ ويسعدك ويراضيك وييسرلك كل أمورك، ويرزقك الفردوس الأعلى بغير حساب ولا سابقة عذاب
  ","

   اللهم جميعا ..
   
   آمين 🤲🏼
  
"
78034,"
   السلام عليكم
شيخ محمد..
عندى طلب غريب شويه لحضرتك
   
    https://www.facebook.com/arch.radwa.mohammed/
   
   دى صفحتى مهندسه معماريه وديكور
عايزه تشجيع من حضرتك وصحبه الجنه ⁦❤️⁩
واى حد من صحبه الجنه عايز يعمل ديكور مثلا لبيته ليه خصم كبير ⁦❤️⁩
#ادعمونا_لسه_فى_اول_المشوار⁦❤️⁩
  ","

   حاضر ..
  
"
78035,"
   السلام عليكم ورحمة الله 
انا عايزه اعرف آنا صح ولا لأ يا شيخ محمد.. 
دلوقتي أنا عندي 28 سنه ولسه مش اتخطبت.. الفكرة ان معظم العرسان بيجوا عن طريق السوشيال ميديا وأنا رافضه الطريق ده تماماً.. واللي حواليا بيقولولي هتفضلي لحد أمتي قافله علي نفسك كده والعمر بيعدي بيكِ
  ","

   مش المهم جاي منين !
   
   المهم نيته صادقة وطريقه صحيح ولا لأ .. يعني ييجي البيت يتقدم وتقعدوا وتحكموا على بينة .. مش مجرد حروف ومعاني تتوارى حقيقتها خلف الشاشات.
  
"
78036,"
   ازيك ي شيخ ،انا ف كليه علوم سنه تانيه والمفروض ابقي تالته جبت ف الثانويه 95والمفروض ان مستوي عقلي وذكائي عالي ..ومن زمان طول الدراسه كان فهمي سريع لكن من وقت مادخلت الكليه وانا حرفيا تاييهه ومش بعرف افهم كويس وبسرح غصب عني وكل حاجه بفهمها بصعوبه انا كارهه الكليه بس كله كارها وعارف يمشي فيها إلا انا
  ","

   مش الكل بيمشي إلا أنت ولا حاجة !
   
   أنا كنت جايب 94 في الثانوية برضه ودخلت علوم اتكلكعت .. وعدت سنة تانية !
   
   الكلية لها نظام تاني خالص غير الثانوية .. بالذات علوم .. محتاجة تفهمي ازاي تبذلي مجهودك وتركزي على إيه .. هو مش نظام طحن مذاكرة وبس.
   
   أنا مثلا اتعلمت بعد تانية دي إن تبييض المحاضرات كويس والتركيز مع الدكاترة شبه بيضمن لك الامتحان ..
   
   فكان أعز أصحابي في دفعتي الأساسية بيعطيني كل كشاكيل محاضراته آخر السنة .. عديت في تالتة .. وجيبت في رابعة جيد جدا .. وخلصت الحمد لله.
   
   الشاهد:  أنت مش أقل من حد، ما تفقديش ثقتك في نفسك، أنا عارف كل مشاعرك الوقت وعشتها في أسوأ درجة قبل كده. ما تستحيش تشوفي حد كويس ومجتهد من زميلاتك تشرحلك وتعينك بمحاضرات - ورق كورسات .. وهكذا ..
   
   وبإذن الله هتعدي وهتبقى زي الفل.
   
   وفقك الله وأعانك ..
  
"
78037,"
   يادكتور محمد قرأت اكتر من مره ناس كاتبه احذر من أن ينفذ رصيدك من ستر الله عليك.  هو فعلا ده ممكن يحصل بسبب ذنب بكرره  ويعلم الله انى اتمنى اصاب بفقدان ذاكره عشان انساه 😞
  ","

   نفاذ رصيد الستر يكون للمُصرّ الغافل !
   
   لا المستغفر النادم.
   
   وإن كُشف عنه فيكون ابتلاء ليفيق ويعود .. لا يخزى ولا يذل.
   
   سبحان ربنا وبحمده.
  
"
78038,"
   متقدملي شاب محترم وعلى خلق ومرتاحة ليه بس معظم قرايبي بيذموا ف شكله وبيقولولي عيالك هيطلعوا مش حلوين زيه. مع إني شايفاه كويس ومتقبلاه الحمد لله
اسمع كلامهم ده ولا اتكل ع الله وأوافق؟
  ","

   قرايبك ناس مش كويسين على فكرة !
   
   ما تمشيش وراهم لا في الموضوع ده ولا في غيره.
  
"
78039,"
   زوجي في منصب رفيع في امريكا ونوع العمل جديد عليه هو إنسان محترم في العموم لكن اكتشف مؤخرا انه يتباسط جدا في المزاح والضحكات مع الموظفة  ذراعه اليمين في رسائل العمل دون كلام خارج . بالصدفة علمت فقال لا ارى في ذلك شئ وأمزح مع الجميع ولكن سأقلل لأجلك. هل هذا نوع من الخيانة ان كان يستمتع بمثل هذا المزاح
  ","

   ادعمي زوجك في منصبه يا فندم .. وانسي دقّة النكد المصرية دي، الله يرضى عنك.
   
   بحكمة وذكاء وثقة في نفسك وترك الوسواس المرضي = هتخليه مش شايف غيرك !
   
   لو اتعاملت بغير كده = أنت اللي هتخسري ..
   
   قد نصحتك.
  
"
78040,"
   هو اللي سابني قبل خطوبتنا من غير اي اسباب واضحه وبيأذيني بكلامه عني ع السوشيال ميديا بيوصل للناس اني وحشة وظالمه ونكديه وربنا هو العالم انا لحد دلوقتي معرفش هو سابني ليه  وهو بيعمل كده ليه! مخنوقه جدا ومش مسامحه ليه الرجل يعمل كده في بنت!
  ","

   ما تقوليش رجل.
   
   واحمدي ربك على النجاة.
  
"
78041,"
   طيب يا شيخ فهمني 
انا استفتيت قلبي،لو حصل انفصال بتقولوا كان زوجها وكانت متزوجة،انا اهلي بيجهزوني لي وانا هتجوز ليه مش عشان يبقا ليه بيت واشبع غريزة الأمومة واكون تحت ولاية رجل ينفق عليا،ده اي نوع من الزواج !!انا كدة هبقا كإني اتجوزت جواز متعة وازاي ده يحصل في بيت اهلي ده امر ليه خصوصيته
  ","

   يا بنت الناس .. الله يهديك !
   
   أنت بتفهمي إزاي ؟!
   
   جواز متعة إيه بس اللي بتتكلمي فيه.
   
   قلنا مليون مرة .. هو بالعقد صار زوجك .. غير أنه لا يجوز له جماعك وليس له عليك إذن (إلا من باب العرف وتطييب الخاطر يعني) ما دمت في بيت أبيك.
   
   راجعي الأسئلة اللي فاتت في الموضوع ده عشان تفهمي.
  
"
78042,"
   تركت كل شئ لله يا شيخي لم أعد أتمني غير رضا الله والجنة وكل ده بسببك واني قرأت كتابك نور الله بصيرتك وفؤادك ورزقك رضاه وجنة النعيم
  ","

   بشرك الله بما يسرك .. وأسعدك، دنيا وآخرة.
  
"
78043,"
   كتاب حضرتك صحبة الجنة فوقنى من أوهاام كتير أوى كنت عايشة عليها 
الحمد لله والفضل يرجع لحضرتك طبعا
  ","

   الفضل لله .. عليّ وعليكم.
  
"
78044,"
   فيه دكتور صيدلي زميل اخويا وبيقعد مع بابا كتير وكدة  اتقدملي لكن انا مش متقبلة شكله والله مقصدش حاجة ومش بعيب في حد لاسمح الله لكن انا من جوايا مش متقبلة ولما جيت اخد خطوة علي اساس ان الشكل مش كل حاجة وكنت هوافق خفت بعد الجواز ميكونش مالي عيني او انا اقارنه بناس تانية ومش عاوزة اظلمه معايا
  ","

   ارفضي.
   
   (حقك .. مش عيب ولا ظلم ولا حرام .. هيلاقي اللي يحبها وتحبه وتشوفه أجمل رجل في الدنيا).
  
"
78045,"
   كنت بهزر مع خطيبي وكان بيوريني صوره فيها كذا شاب ف انا شاورت ع واحد وقلت دا حلو بقصد اخليه يغير بهزار هو اخد الموضوع جد جامد واتعصب لدرجه ان قعد يقولي انتو لايقين ع بعض وكبر الموضوع دا غير انه كذا مره يمسك فوني ويفتش ف الشات ويشوف بكلم مين ويشوف السيرش عندي فسحبت منه الفون اتعصب جامد وحاساه بيشك فيا
  ","

   أنت غلطانة تماما في الموقف ده !
   
   بس ده لا يمنع إنه أوفر ومش طبيعي.
   
   لو بيشك فيك فعلا = لازم تراجعي حساباتك في الموضوع كله.
  
"
78046,"
   لو سمحت يادكتور دلوقتى انا متقدملى حد كويس ومحترم وجه البيت مرتين بس هو اقل مننا فى المستوى الاجتماعى والمادى قوووى وانا مش عارفه اقرر اذا كنت هقدر اعيش فى المستوى دع ولا لا .. قولى اعمل ايه بعد اذن حضرتك
  ","

   ما دمت مترددة = ارفضي.
   
   (وحقك على فكرة .. مش حرام ولا ظلم ولا الكلام ده).
  
"
78047,"
   انا مش مقتنعة بكلامكو اني اسمح العاقد عليا بأي شئ،انا لسة مش دخلت بيته ولا أنفق عليا فهو ملوش قوامة ومش ينفع اقول عليه زوج،كلام ده يقربكو من بعض هو المستفيد مش انا وكل حاجة وليها وقتها ولو انفصلت محدش هيتعرف بأن ده كان زوج هو مش قدم اي حق اللي مقابلهم اعطيه حقوقه
  ","

   والله للأسف إن الغالب ومن طريقة كلامك في اللي زي حضرتك (بصرف النظر عن الموضوع ده كله) بتكون عندهم مشكلة أصلا بيداروها بمثل هذا .. فبتقصر حتى وهي في بيته !
  
"
78048,"
   لو سحمت يا دكتورنا. .دلوقت هو جه اكتر من أربع مرات البيت. وكل مرة بيروح ويرجع ع كل جمعة. بس مابيتصلش الا قبلها فى نفس اليوم ودى حاجة مضيقانى.والآخر عايز الفرح ف شهر وانا عايزة فترة خطوبة اقلها اربع شهور ولما اختلف مع بابا.ماجاش الجمعةوقال مامته تعبانة انا زهقت من الموضوع وعايزة أرفضه يبقي حرام عليا
  ","

   هي إيه حكاية حرام عليكم اللي أنتم ماسكينها دي ؟!
   
   مش هنكبر ونفهم بأه ما نبقاش بالسذاجة دي ونعرف ناخد قرارات تحفظنا من أذى المختلين نفسيا ؟!
  
"
78049,"
   اعمل زى ما بابا قالى ولا اعمل اى لان بابا قالى مش هنتقدم غير لما تتاكد انها عاوزاك بجد !!! 
رايك يشيخنا ⁦❤️⁩ 
ولك سلامى والله وحشتنى من اخر مرة شوفتك فالمعرض
  ","

   اعمل يا حبيبي زي ما أنت وبابا تحبوا لأختك !
  
"
78050,"
   حضرتك انا وكذا واحده من زمايلي فركشنا خطوبه ولما اتجمعنا واتكلمنا عن الموضوع ف حاجه اجمعنا عليها ودايقتنا كلنا وهي ان الشاب داخل الخطوبه وفاهم انها كلام حب وخلاص ويقعد يحب ف البنت من تاني اسبوع وعايزها تقوله كلام حب هي كمان ولو مقالتش يقولها مش بتحبيني وممكن بتوصل للشك  كمان قلهم اننا بنكرهه كدا💔
  ","

   للأسف مش فاهمين معنى المسؤولية .. والجوع اللي في حياتهم بيبينهم (هايفين) أوي .. في الوقت اللي المفروض يبنوا فيه شخصيتهم في عين اللي هتكون شريكة حياتهم !
   
   بنتفهم طبعا الفراغ والاحتياج العاطفي اللي بيتفجر بمجرد الشعور إن حد دخل حياتك .. لكن التزام حدود الشرع والصبر وترك كل حاجة لوقتها بالتدريج = هو طريق البناء الصحيح لحياة مستقرة !
   
   أما نظام من تاني يوم بحبك وبموت فيك .. وعايزها تقولك كده = ففضلا عن إنه لا يجوز في هذه المرحلة .. فهو بيخلي شكلك وحش جدا الصراحة !
   
   يا ريت نفهم ونتعلم.
  
"
78051,"
   ياشيخ لما كان عندى 15 سنه جالنا البيت سائل عجوز ونزلت علشان اديله حاجه لله مسك ايدى وعمل حركه دائريه بصباعه على ايدي وقرأ كلام غريب انا خوفت وصرخت واخواتى مجرد زعيق فيه بس كان هيموت ومشى هو كده اصابنى بسحر او عمل او الحاجات دى مأثر عليا اوى الموقف ده وانا حاليا عندى 18 سنه
  ","

   يمكن كان مجنون !
   
   طنشي وانسي.
  
"
78052,"
   الله الله
من ١١ سنة وقعنا فيما وقعوا فيه واخترنا ان ننسى ونتوب ونستغفر وبفضله تاب علينا واتخطبنا وتزوجنا وعندنا ٥ عيال بمن الله وحده وفضله وكرمه
وانت بتكتب الخيارات كأنك تقرأ بالنص مما كان في خلدي يومها
الله المستعان
  ","

   الله يرضى عنك.
   
   نِعْم أنت !
  
"
78053,"
   صراحة كل يوم تزيد في نظري ياشيخ احتراما وانسانيا وتفهما ورجولة  لانزكيك على الله لكن بجد حفظك الله
بالمناسبة انا كنت بضايق من بعض الاسئلة عند حضرتك لكن والله من لما شوفت اجابتك دي اعطتني امل انه لسه الدنيا بخير وفيه ناس نقية حفظ الله بنات المسلمين آمين
  ","

   وهتفضل حاجات تضايقك وما تتفقش معاها !
   
   محدش معصوم ولا منزه عن الخطأ.
   
   خد مما تجده خيرا وفائدة عندي .. ودع عنك ما تراه غير ذلك ..
   
   وادعيلي بالسداد والمغفرة.
   
   لو تعاملتم مع أي حد متصدر بالمبدأ ده = هترتاحوا وتستفيدوا .. وتحفظوا قلوبكم وألسنتكم.
   
   سلمت وسعدت وغنمت ..
  
"
78054,"
   صباح الفل يا شيخ محمد 
هو انا ليا استفسار 
ازاى حضرتك كلامك مطفق مع كلام الأطباء النفسيين 
يعني فعلا فعلا ربنا يكرمك بس ازاى 😂
  ","

   ربنا يديمها نعمة .. وما نزعلهمش زي منت زعلت سيبويه كده 😥
  
"
78055,"
   ما هو نوع االأدب الذي تحب أن تقرأه؟
  ","

   السهل الممتنع !
   
   لا تستهويني تلك الصور المقعرة، والتراكيب المغرقة في التعقيد يا آسك.
   
   لذلك أعشق أسلوب الشيخ علي الطنطاوي -رحمه الله-.
  
"
78056,"
   بتعملوا  ايه لما تحسوا بضيق وخنقة من الدنيا كلها
  ","

   بقفل .. وأقوم أتوضا الوقت .. وأفرش سجادتي ..
   
   وأكبّر وأرمي همومي بساحة الملك، الرحيم، القادر، الكريم.
   
   أخلص صلاة وأقول إيه في الدنيا يستاهل قصاد شعور السند ده، والثقة دي ؟!
   
   وليه أصلا كنت حزين !
   
   اللهم لك الحمد .. عليك.
   
   يلا ؟!
   
   يلا.
   
   ألقاكم يا صحبة الجنة 💚
  
"
78057,"
   السلام عليكم ي شيخ..
عايزه حضرتك ترد علياا لاني خايفه ومتوترة جداا ولله ..
عايزه اعرف اي هي الاعمال الروحانيه بالنسبه ان احقق حاجه عايزاها .. دي وهي حرام ولا حلال
  ","

   سيبك من سكة الضلال والوهم دي.
  
"
78058,"
   أنا ببعت رسايل لنفسي عادي كأني بكلم حد كنوع من التسلية والفراغ
واحده صحبتي قالتلي اني مريضة نفسيا كلامها صح
  ","

   والله يا بنتي مشفق من مجرد الإجابة !
   
   ما هو إيه السبب اللي وصلك لكده ؟!
   
   عموما .. طنشي كلام صاحبتك .. وسيبك خالص من الموضوع ده .. اشغلي نفسك ووقتك بأنشطة تحبيها .. بهوايات، بقراءة، بعلاقات اجتماعية سليمة مع صاحباتك وزميلاتك ..
   
   وهتبقي تمام بإذن الله.
  
"
78059,"
   ايه ممكن يقفل يومك او يغضبك حالياً؟؟
  ","

   قساة القلوب !
   
   أولئك المتصالحون مع أذى الناس .. المتسلطون على نياتهم، المحاكمون لأنفاسهم، المستعلون بما لا يملكون.
   
   لا أحب قربهم .. ولا مجرد أن تلمح عيني حروفهم ..
   
   أرجو لهم الخير .. وأحرص على بعدهم.
  
"
78060,"
   من اللي اتعلمته من حضرتك إن أبقي قوية في قراري في حوارات البنات والولاد دي مادام أنا متأكدة إنه صح مش هنكر في نسبة ضعف لكنها بسيطة جدا وإن شاء الله هتروح
أنا فخورة بنفسي وبشكر حضرتك
متابعه للسنة الرابعة علي التوالي✌
  ","

   عاااش 💪🏽
   
   بمثل هذا أفخر .. ولمثل هذا أجد مبررا للاستمرار ..
   
   اللهم تمام نعمتك .. ودوامها.
  
"
78061,"
   انا دايما عندى خوف وهاجس من بكره حتى لما يكون فيه مناسبه حلوه هتحصل قريب ببقا خايفه حاجه وحشه تحصل قبلها وتمنعها
  ","

   لا يمنع هذا الشعور أو يعينك على التحكم فيه مثل قوة العلاقة بالله.
  
"
78062,"
   ربنا يفتح عليك يا شيخ ، ربنا يفتح عليك ، ربنا يفتح عليك ويكرمك
  ","

   آمين .. آمين .. اللهم آمين.
  
"
78063,"
   هل يمكن أن تكون هناك حياة بدون إنترنت؟
  ","

   الانترنت بيكشف حاجات كتير والله يا آسك !
   
   شفت السؤالين السابقين ؟!
   
   أهو نفس الإجابة يا مؤمن -ربنا يهديك إن شاء الله- واحد شايفني متحيز للبنت .. والتاني شايفني متحيز للولد .. ولله في خلقه شؤون.
   
   وأنا أحسب أن الله وفقني لأكون منصفا -ما استطعت- في الإجابة .. وأسأله أن ينفع بها، وأحمده على ما كتب لها من قبول.
   
   مسكين خاسر من راقب الناس، أو جعل لهم وزنا في حساباته !
   
   اللهم أغننا بفضلك عمن سواك.
  
"
78064,"
   ديما منحاز للبنت في اجاباتك ليه؟؟
  ","

   برضه منحاز لها ازاي ؟!
   
   حضرتك ما قرأتش؟!
  
"
78065,"
   هو ليه التحامل كله عليها وبالنسبه لطلبه يا شيخنا!.......ولا نتجاوز عنه لو فرضا كان بنية الاختبار!:)
  ","

   تحاملت عليها ازاي ؟!
   
   حضرتك ما قرأتش ؟!
  
"
78066,"
   يا شيخ محمد امانه عليك انا من الإمارات
حضرتك انا ارتبط بحد هو الحد ده محترم جدا جدا مع الناس المشكلة هنا انا طلبت منها توريني جزء من جسمها فوافقت وهيا يا شيخ بتحبي حب فوق ما تتصور هل الي عملته ده حب ولا ثقه ولا اي انا مش فاهم واحتمال كبير اتجوزها انا مش عارف اعمل اي
  ","

   بالهداوة خالص كده ..
   
   فعلها غلط شنيع طبعا، ولا يبرر ..
   
   لكن خليني أشرحلك ..
   
   غالب البنات -للأسف- إذا أحببن ووثقن في رجل بتبدأ تتعامل على إنه الرجل الوحيد اللي كان وهيكون في حياتها .. وعندها استعداد تستأمنه بلا حد .. أو تتنازل وقت ضعف مقابل اتقاء غضبه أو الهروب من فكرة بُعده !
   
   وهي نفسها بتكون دبش وقوية وحصينة تماما أمام من سواه من رجال الدنيا.
   
   هل ده صح ؟!
   
   لا طبعا .. ده مصيبة .. وياما ضيع مستقبل ساذجات ..
   
   لكنه الواقع -للأسف تاني- في كثير من الحالات.
   
   فهمت ده ؟!
   
   تمام .. اسمعني بأه ..
   
   الحقيقة لو بصيت لها على إنها مش محترمة أو شكيت فيها = فقبل ده لازم تعرف إنك أنت اللي مش راجل !
   
   لأنك لو راجل فعلا وبتحافظ عليها مكنتش أبدا تطلب منها طلب زي ده.
   
   لكن لأنها عبيطة ومغفلة وضعت ثقتها في عيّل، في غير موضعها وقبل أوانها.
   
   وده لا ينفي عنها صفة الاحترام والحصانة .. وإن أخطأت هذا الخطأ.
   
   (طبعا أعيل من هذا وأنذل من يطلب مثل هذه الطلبات تحت مسمى الاختبار .. والغريب يضغطوا على البنت لأقصى حد .. ويصبروا على صدودها ويهددوها بالبعد والفراق .. فإذا ضعفت -وليس لها مبرر، لأنها لو بتفهم هتقوله غور ياض، مش ناقصة عيال هي- = شكّوا فيها واتهموها وبعدوا عنها برضه بس بعد ما يكونوا كرهوها في نفسها ودخلوها في عقدة .. الله أعلم متى تفيق منها).
   
   الخلاصة:
   
   أنت أمام خيارين:
   
   - يا تعرف كويس إنها عملت كده عشان بتحبك .. وإنها ما زالت محترمة محال تعمل ده لحد تاني .. وإن ده خطأ أنت شريك فيه بل وتتحمل مسؤوليته الأكبر فلا تعيش دور الملاك البريء .. وبالتالي تستغفرا لله وتنسيا اللي حصل للأبد .. وأنت بالذات تنساه تماما كأن لم يكن، وإياك إياك تفتكره بينك وبين نفسك، فضلا عن إنك تعايرها به مثلا في يوم من الأيام .. وتكمل مع بنت الناس بما يرضي الله.
   
   -يا تبعد عنها للأبد .. بس خلي عندك أي بقايا رجولة وما تقولش كلام يجرحها أو تدخلها في عقدة نفسية صعب تتجاوزها .. دعها تتعلم الدرس بهدوء.
   
   وبس.
   
   (نسخة مع الشكر للمخدوعات، الضعيفات، واضعات الثقة في غير موضعها وقبل أوانها .. الغافلات عن حدود الله، الشاريات بسخطه رضا غيره .. فيعاقبن بخسارة كل شيء !)
   
   يا ريت نتعلم ونفهم .. حفظ الله الجميع ووفق لما يحب ويرضى.
  
"
78067,"
   يا شيخ محمد والله الله يبارك ف حضرتك وف اولادك ويرزقك من نعيمه دُمت لنا خير معين بعد الله سبحانه وتعالي ورزقنا الفردوس اجمعين🌸
  ","

   اللهم آمين .. آمين ..آمين ..
   
   ألقاكم يا صحبة الجنة 💚
  
"
78068,"
   أنا راضية والله بس خجلانة من نظرة المجتمع بما اني مطلقة مش قادرة أواجه ونظرات الشماتة وكمان 
 . طليقي قلب الحقايق وطلعني أنا الشخصية السيئة .دعواتك ياشيخ
  ","

   ولا يهمك من حد !
   
   نظراتهم واتهامهم وظلمهم وغباؤهم كله تحت رجلك.
   
   ما دام معاك ربك .. وترجين رضاه .. أنت بخير وإلى خير، بإذن الله.
  
"
78069,"
   علي فكره احنا زمايل عمو باباك والمفروض ناخد وضعنا  ع الصفحه 💪🏻😎
  ","

   زمايل بابايا ؟!
   
   بابا طلع معاش من سنتين .. الله يبارك عمره ويحفظه.
  
"
78070,"
   هو رد حضرتك جاف شوبه عشان اللي ايده في المايه مش زي اللي ايده في النار لنا نفس وضع السائله استخرت عشرات المرات و تم الزواج و سيتم الطلاق و بطفل احنا عارفين انه بلاء محتاجين كلام يصبر مش اكتر وحده عالم بكسر القلوب 💔
  ","

   اللي بتقول ايده في الماية ده يقدر يسلفك وجع يكفي سنة أدام !
   
   بلاش خيابة الله يرضى عنك.
  
"
78071,"
   سألتك بالله ياشيخ تجاوب إيه الحكمة إني أكون إنسانة كويسة واتجوز إنسان كنت مفكراه كويس ويطلع مش كويس واتطلق منه مع اني استخرت الله كثيرا قبل الزواج لماذا لم يصرفه الله عني قبل الزواج
  ","

   عشان ده ابتلاء ربنا قدره عليك !
   
   كسائر ابتلاءات الدنيا ..
   
   من رضي = فله الرضا.
   
   ومن سخط = فله السخط.
   
   أومال هندخل الجنة ببلاش ؟!
  
"
78072,"
   لو انا عاقد يا شيخ وجيت امسك ايديها عادي مش وافقت وقالت مش ينفع واهلها منبهين عليها اوي وقالت لي انا في بيت ابويا،انا مكنش قصدي حاجة ولا هطلب اي حاجة الا بعد أما تبقا في بيتي انا
  ","

   أنت جميل 😃
   
   وريها الإجابة دي:
   
   شوفي يا أختنا .. احنا لما بنشدد على مسألة حفظ حدود فترة الخطوبة ومن بعدها العقد اللي بتتبحبح فيه الدنيا لكن في مساحة معينة .. فده طبعا خوفا عليكن وعشان مصلحتكن .. لكن ده لا يعني إنك تفصلي الكهربا بالطريقة دي !
   
   الرجل صار زوجك بالعقد عليك .. غير أنه لا يحل له جماعك ما دمت في بيت أبيك .. أما ما دون ذلك بكثير فجائز لا بأس به .. بل مهم يصنع بينكما نوعا من الألفة وإزالة تدريجية للكلفة حتى موعد البناء.
   
   كلام أهلك على العين والرأس وهو برضه لخوفهم عليك .. لكن اللي أنت بتعمليه ده مش صح .. خجلك طبعا مقدّر وإنك لسه بتتعودي .. لكن ما تطوليش في الطريقة دي.
   
   ربنا يسعدكم ويتم عليكم بخير.
  
"
78073,"
   مش هترد اكيد عشان مليش حظ بس ادعيلي :((
  ","

   مبروك .. عندك حظ 😌
   
   ربنا يهديكم.
  
"
78074,"
   بالله اجبني لو عرفت ان واحدة بتحب واحد غير خطيبها فالفون هل واجب انبهه بدليل ع كلامي ولا لا ؟؟
  ","

   ملكش / ملكيش دعوة.
   
   يا تتوب وتفوق .. يا هتقع في شر أعمالها.
   
   يا يكون كويس وربنا يهديها له .. يا يكون كويس وربنا ينجيه منها !
   
   يا يكون وحش وتتعاقب به .. يا يكون وحش ويتعاقب بها.
   
   الخلاصة:
   
   دعوا الخلق للخالق.
  
"
78075,"
   يا شيخ انت عمرك ما رديت عليا بس والله بحس انك بتقول الكلام اللى بابايا مش بيقولهولى وببقى محتاجه أسمعه بجد
  ","

   الحمد لله رب العالمين.
  
"
78076,"
   احسن حاجة رديتهاا ع سؤال انت زملكاوي ""لا طبعا"" .. 😂💙💙
  ","

   أيوه يا عم !
   
   أدعي على ابني .. وأكره اللي يقول آمين !
   
   اصحى ليغفلوك 😌
  
"
78077,"
   مش كل الناس محظوظة بمعرفة حضرتك من سنين وانا لسه عارفة أسك من قريب بعد الموضوع .المشكلة مش عارفة اسامح نفسي وتعبانة نفسيا جدا ونظرات الاحتقار بتقتلني لإني أكيد بشوفه
  ","

   أنت زي الفل !
   
   غلطة واتعلمنا منها ..
   
   ارفعي راسك وانسي وطنشي خااالص.
   
   ربنا يوفقك ويحفظك ..
  
"
78078,"
   طب فين الإجابة
  ","

   أجاوب أقول إيه ؟!
   
   يعني لما واحد يقولك هو المفروض لما أجوع آكل ؟!
   
   هتقوله إيه ؟
  
"
78079,"
   ايه دا يا شيخنا هو حضرتك زمالكاوي🌸
  ","

   لا طبعا !
   
   بس بنحفل على نفسنا .. أرحم ما حد يحفل علينا 😁
  
"
78080,"
   ياا شيخناا احناا وراا الاهلي دايماا خسران قبل كسبان .. والاهلي علمناا مفيش مستحيل .. وخدها اسكرين يا شيخنا الاهلي هيصعد 😎😂💙
  ","

   لسة الأمل موجود يا أهلي
   
   عام ٢٠٠٢ النمسا خسرت من تركيا على أرض تركيا ٥ - صفر فى مباراة الذهاب ..
   
   عملت إيه النمسا ؟
   
   اللعيبة اتدربت كويس ... ورموا الهزيمه ورا ضهرهم ... والجمهور وقف وراهم و ملا الاستاد في النمسا في ماتش العودة ... وهاتك يا تشجيع لمدة 90 دقيقة كاملة ..
   
   عارفين الماتش خلص كام؟
   
   النمسا شالت تاني على أرضها 5/1
  
"
78081,"
   من يومين رحت باتشا لوحدي وافتكرتك 
المرة الجاية سوى إن شاء الله 😂
  ","

   اشهدوا أن هذا الرجل من أحب الناس إلى قلبي 💚
  
"
78082,"
   مسااء الفل يا شيخناا 😂💙💙
  ","

   يا عيني عالحلو لما يبقى سنظل أوفياء 🙃
  
"
78083,"
   لو واحد بيحب واحدة المفروض يتقدملها صح؟
  ","
  🙄
  "
78084,"
   يا شيخ ،
هو لو واحدة صاحبتي دفعتلي مرة في المواصلات مثلا 
لما اجي اردلها الفلوس دي ومبترضاش تاخدها  الا بعد محايلة وانا بزهق من كدة 
فهل لو قالت انها مش هتاخدها وانا قلت ماشي وخلاص دا يعتبر دين عليا ؟؟
  ","

   مش دين !
   
   دي حاجات بسيطة بتتعمل محبة .. وحسب الطاقة.
   
   بدل ما ترديها ويبقى شكلها وحش كده .. لما تدفعلك ابقي ادفعيلها بعدها.
  
"
78085,"
   عملت أكونت فيك وصارحت زميلي إني بحبه من غير مااقول له أنا مين بس هو عرفني وشتمني وقاللي كلام جارح جدا وهو معتقد دلوقتي اني شخصية صايعة بس والله العظيم انا عمري معملت حاجة تغضب ربنا المشكلة دلوقتي مش قادرة اسامح نفسي وكل مااشوفه يبص لي نظرات احتقار والله مااستاهلها تعبانة نفسيا جدا ومش عارفة اعمل ايه
  ","

   اطوي الصفحة دي تماما !
   
   ويا ريت تتعلمي من الدرس ازاي تغلّي نفسك.
   
   المفروض المتابعات معنا هنا من سنين فاهمين الليلة كويس .. ومش هيغلطوا بإذن الله الغلطات التافهة دي.
  
"
78086,"
   قلبى موجوع احببت شخصا واهله رفضو 
اعمل ايه ؟ 
انا قبلها مكنتش بكلمه بس كنت بدعى ربنا بيه دايما 
حالتى النفسية وحشه 
وفيه عريس متقدملى 
اعمل اي
  ","

   غلّي نفسك !
   
   واللي سابك -لأي سبب- سيبيه.
   
   ما تعرفيش الخير فين.
  
"
78087,"
   اليوم هو يوم الصحة العالمي، كيف تعتني بنفسك للمحافظة على صحتك؟
  ","

   اوعى كده يا آسك !
   
   اللي تهمه صحتي كان يجيبلي عشا 😏
  
"
78088,"
   اتمني حضرتك ترد عليا اقسم ان دا كفيل يطيب خاطري
  ","

   جبر الله خواطرنا .. ورضي عنا.
   
   ألقاكم يا صحبة الجنة 💚
  
"
78089,"
   ٣)ياريت حضرتك ترد بالله عليك ...لاننا تعابنين جدا ...وانا مش فاكرة شي والله ...معرفش دا رحمه ربنا ولا اي ....
ارجوك رد ي شيخ
  ","

   انسوا اللي حصل .. معدتوش تعملوا كده تاني .. معدتوش تقعدوا لوحدكم تاني .. لين العقد.
   
   استغفرا الله .. وأكثرا من الحسنات.
   
   وبس.
  
"
78090,"
   انا مصدومه من الكلام ده 
انا ازواج اخواتي بيعاملوني كويس جدا  ع اني اختهم الصغيره مش اكتر من كده وبالرغم من كده ف بينا حدود ومفيش سلام باليد ❤
  ","

   ده الأصل والمفروض !
   
   دخول بيوت الناس أمانة على كل من فيه.
   
   اللهم نجاة.
  
"
78091,"
   فسخ خطوبته مع أختى بدم بارد وبيقولها أصل أنا بحب أختك
وانا خايفة جدا الموضوع ده يزعل أختى مني، لأنها كانت بتحبه جدا 
وانا مطاولتش معاه في الكلام، كان باعت قال بيشتكب لي من مشاكل بينهم وعاوزين اصلحها
  ","

   طبعا كم شكاوى مش طبيعي في نفس السيناريو للأسف !
   
   أنا نفسي اتصدمت بعد السؤال اللي فات .. وكنت بقول إن أكيد السبب الرئيسي في ده هو عدم التزام الحدود .. سيما إن الأخت بتكون أبعد عن الشك والاحتراز لأنه خاطب أختها .. فبتكون الدنيا سلطة !
   
   هزار وكلام فارغ عمال على بطال .. ويبعت ياخد رأيك .. ويشكيلك وتشكيله ..
   
   وعشان هو حد هايف ووقح ومش أمين ولا يعرف حاجة عن الرجولة فبيبدأ يقارن .. ثم يبدأ في المضايقات زي السؤال اللي فات من شوية وبيقولها:  لولا إنك أختها مكنتش حاجة وقفتني عن إني أتجوزك !
   
   ولا الأفندي اللي بتسأله عنه الوقت ده !
   
   الله المستعان يا رب .. رحماك يا رب.
   
   عموما مفيش حاجة هتحصل بإذن الله .. والأمور هتستقر .. واستفيدي من الدرس .. والحمد لله الذي أكرم أختك بالنجاة منه.
  
"
78092,"
   ابن عمي وكنا بنتكلم من زمان ع اننا صحاب جدا علشان ع الاقل احنا نعتبر جيران كمان وبعد كده بعدنا شوية وبقينا بنتكلم اقل ، وقالي من يومين اننا مش هنتكلم تاني لحد ما يتقدم رسمي وانو خايف على نفسه من الفتنة وخايف عليا ، وانا فعلا متضايقة منه علشان حاسة انو سابني كده بس انا محترماه حضرتك رأيك اييه
  ","

   أنا كمان احترمته.
  
"
78093,"
   بعيد عن كونك شيخ ليك معزة ف قلبي داخل هنا عشان معتبرك أخ هتنصح اخوك الصغير 20 سنة كنت أشد قربا لله واتدوهر بيا الطريق لغايه ما زنيت وارجع أتوب واقع في الذنب تاني عارف ان التوبة بتتقبل وانه بيغفر وان يمكن الشيطان بيلعب معايا علي إني مش هتقبل لكن والله يا اخي تعبت من الذنب قلبي ضاق يا أخي يمفع أتوب ؟
  ","

   كلمني فيس أخي .. ونبه في رأس الرسالة إنك صاحب السؤال ده.
   
   تاب الله علينا وغفر لنا .. أجمعين.
  
"
78094,"
   ياريت تساعدني وصعب عليا الكلام دا اني اقوله بس هتجنن خلاص. يمكن بعت الرساله قبل كدا بس موصلتش.. اتاكدت ان امي ع علاقه بواحد تاني غير ابي وشفت بعيني رسايل. ومصدومه ومش عارفه اعمل ايه دا غير انه الراجل دا شيخ ومقرأ القرآن وحفظه. ومش فهمه حاجه وهتجنن
  ","

   اسمعي ده:
   

    https://www.facebook.com/m.atiia.soliman/videos/1806787436067760/
   

"
78095,"
   انا للاسف كنت مرتبطه بواحد بعلم والدتي ( ودا طبعا مش عذر وبالعكس بلومها ع سلبيتها ) المهم ان الحمد لله فقت لنفسي وقررت اتوب عن الذنب دا وعرفته ان لازم نبعد عشان اللي بنعمله عك وحرام كل فتره يحاول يتكلم تاني ويبرر رفضت قال مش مسامحني واني لعبت بيه وبيدعي عليا عملت بلوك بس ممكن ربنا يقبل دعاءه عليا ؟
  ","

   عملت الصح .. تماما !
   
   دعاؤه وكلامه شغل (نسونة) مش أكتر.
   
   لو كان صادق فعلا = كان اتبسط بقرارك، وظبط أوضاعه عشان يتقدملك.
   
   ما تسلموش قلوبكم ومشاعركم إلا لرجال.
  
"
78096,"
   رغم ان كلامك جارح بس احسن ما فيه بيفوق وبيحسم القرار اللي المفروض ناخده من غير ما نفكر
  ","

   لا مقصود جرح ولا تبكيت والله !
   
   المقصود بيكون أفوّقكم بس ..
   
   أنا هنا مش قاعد بسمعكم تقضية واجب وفض مجالس !
   
   أنا أحب لكم ما أحب لنفسي .. وما أحب لأهل بيتي.
   
   اللهم سداد العمل، والعفو عن الزلل.
  
"
78097,"
   للأسف خطيبي عمل معايا كدا وسابني فجأة بدون اي مقدمات اصله خايف يظلمني معاه 
و راجع يتأسف وعاوزني تاني لما حل مشكلته 
بس أنا قلت اللي باعنا خسر دلعنا💃😂 و مش راجعة تاني
خايفة يكررها تاني
  ","
  ….
  "
78098,"
   أنا جاية من هناك و بقولك هيبيعك :)
  ","
  ….
  "
78099,"
   نصيحة يا بنتى من واحدة عاشت التجربة دى عشان متقوليش أن د. محمد مش شايف الواقع، مع إن حضرته شايف جدًا بوضوح..
ابعدى بجد، غلّى نفسك بجد، وإلا هتندمى..
هتتعبى يومين شهرين سنتين، بس هتعيشى حياتك الباقية غالية ف عين نفسك، والأهم ترضى ربنا
  ","
  ….
  "
78100,"
   انا بالفعل بعدت اصلا 
بس بيضغط عليا من كل ناحيه وانه اسف وأنه بيحبني 
انا كمان حبيته 
ومش عارفه اعمل ايه 
ادعيلي💔
  ","

   طيب هوريك بعض الردود من أخواتك !
  
"
78101,"
   عاوزه اقولك انه حصل معايا بالظبط كدا وفعلا قطعت صلتي بيه تماماً وحتي لو اختك لاحظت قوليلها اي سبب وقللي وجودك في اي تجمع عائلي.. مع الوقت هينسي تماما وهتعرفي وهو هيدرك انه دي تخاريف مؤقته مش اكتر 
❤❤
  ","
  ….
  "
78102,"
   انا اسف بس ده كده حرام هو نفسيته هتتأذي وشهر ٨ ليس ببعيد لو متقدملهاش غيره هييجي لكن حرام انها تكسره كفايه الظروف متفرقش بين اتنين بيحبوا بعض يشيخ
  ","

   بتعرف تقرأ ولا ما بتعرفش ؟!
   
   بتقول ( كويس جدا - مرتاحاله - فيه قبول).
   
   يبقى أي كلام عن حب بعده = مجرد نصب وخداع .. زي الأوهام اللي بتخدعوا بها نفسكم وتضيعوا كثيرا من أعماركم .. ثم تنهار مع أول محكّ.
   
   طيب هل هي تلام لو وافقت على المتقدم ؟!
   
   طبعا لأ .. ما دامت شايفاه أنسب وأفضل.
   
   سيما وهي ممكن ترفض المتقدم وتنتظر ثم ما يجيش صاحبنا في شهر 8 ولا غيره .. أو ييجي ويترفض أو ما يتمش أمرهم لسبب أو آخر.
   
   أومال تلام على إيه ؟!
   
   على إنها سمحت لقلبها ينجر لعلاقة فيها مشاعر ووعود وبلا بلا بلا .. وأكيد لم تخل من تجاوزات.
   
   طيب الصح الوقت إيه ؟!
   
   رسالة تعتذر فيها عن كل شيء وتستغفر الله، لها وله .. ثم بلوك أبدي.
   
   وتشوف حياتها.
   
   طب وهو ؟!
   
   هيحزن طبعا شوية ويتصدم .. ولعل حزنه ده كفارة عن أي تجاوزات حصلت بينهم.
   
   ولو هو كويس فعلا = سيرزقه الله بمنه خيرا منها.
   
   طب أنتم تتعلموا إيه ؟!
   
   تتعلموا تكونوا رجالة .. وتتعلمن تغلّين أنفسكن .. وتسيبوا كل حاجة لوقتها .. في الحلال والنور .. عشان زي منتم شايفين مفيش حاجة مضمونة.
   
   وبس.
  
"
78103,"
   (قطوف تمتنع)جوز اختي النهاردة قالهالي مباشره انا مش قادر اشوفك اختي لولا انه لا يجوز انى اتجوزك وانك أخت مراتي كنت عملت المستحيل عشان محدش يتجوزك غيري !!!انا ف حاله صدمة ومش عارفه اتصرف ازاي اختي روحها فيه لو عرفت ممكن يحصلها حاجه اعمل ايه بالله عليك جاوبني !!
  ","

   اقطعي صلتك به تماما .. تماما.
   
   وما تقوليش حاجة.
   
   ربنا الهادي.
  
"
78104,"
   ياشيخ هاخد برايك والله بس قولي اعمل ايه اتقدملي واحد محترم وحسيت اني مرتحاله جدا وفي قبول 
بس ف نفس الوقت انا بحب واحد وهوه بيحبني ووعدته استناه وهوه شاريني بجد ومتفق معابا هيتقدم ف شهر ٨ ال جاي ده .. مش عايزه اكون النادله الي باعت الحب وراحت اتخطبت! هجرحه .. وانا كمان متلخبطه جدا قولي ايه الصح
  ","

   لم تعرفي الحب !
   
   كفاية وهم بأه الله يهديكم.
   
   وافقي على المتقدم.
  
"
78105,"
   انا عرفت خطيبي بعد ما سامحني تاني اني مارست العادة الزفت:'), وقال انه محتاج وقت يفكر وهددني لو رجعنا واتكررت هيدمرني ويدمر حياتي زي ما دمرته بفعلتي دي، ولو بينا حتى100طفل هيوديني بيت اهلي ولا هتطلق ولا هرجعله، وقال انه هيفكر لانه باقي عالعشرة.. اعمل اي بالله عليك يا شيخ،ضاق بيا الخال، اعلم اني مذنة
  ","

   أنت مش مذنبة وبس .. أنت غبية للغاية !
   
   بتكشفي ستر ربنا عنك ليه ؟!
   
   ذنب تتوبي منه وتسلكي سبل التعافي وتزاحميه بالحسنات وتصبري علي نفسك لين يمن ربنا عليك بالعافية .. ومحدش في الكون يعرف عنك حاجة !
   
   كلنا في النهاية أصحاب ذنوب.
   
   أما نظام البوح الأحمق ووساوس الشيطان بإن ده من الصدق والأمانة فمجرد كهنوت ككرسي الاعتراف .. ليس من ديننا في شيء.
   
   للأسف .. غالبا علاقتكم باظت .. وغالبا مش هينفع تكملوا .. ويا ريت تتعلمي -أنت ومن مثلك- من هذا الدرس.
  
"
78106,"
   ما هو الشيء الذي تتمنى ألا يتغير أبدًا؟
  ","

   أن أظل ملازما لباب الله بطمع وحسن ظن به .. وخجل من تقصيري !
   
   حتى ألقاه.
  
"
78107,"
   اعمل ايه مع واحد كل ما يضيق بيه الحال في الماديات او الشغل يقولي مش عاوزك ولما ابعد يرجع يتأسف ويعتذر بدل المره مليون ويقول انه بيخاف ميحققش اللي انا  بتمناه وبيخاف يظلمني
  ","

   واضح إنه مش خطيبك !
   
   وواضح إنك مجرد مسكّن (رخيص) في حياته.
   
   يوم ما أموره تظبط = مش هتكوني في حساباته.
  
"
78108,"
   🌹🌹
  ","

   بيضحك عليك .. للأسف !
   
   استعوضي ربنا وابعدي .. للأبد.
  
"
78109,"
   ياشيخ بقى..
انا صغننه ماشي..عايزة اختمر .. بس البيئة اللي عايشة فيها ماحدش كدا يختمر من صغره...واهلي يقنعوني اني صغيرة..مع اني متمسكة جدا بإني البسه ومش فارق معايا اني اعيش سني وحياتي ""لبيك ان العيش عيش الآخره""،""افرأيت الذي اتخذ اله هواه""...،انا متأكدة ان ربنا هيعوضني بس انا خايفه من كلام الناس!.
  ","

   صلاة في مواعيدها .. ورد من القرآن والذكر .. أخلاق حسنة في التعامل .. مفيش لبس ضيق .. وبس.
   
   اثبتي على دول جدا في المرحلة دي وما تدخليش أي معارك تستنزف طاقتك قبل الأوان.
   
   اسمعي الكلام وأحسني توجيه حماسك .. وفقك الله وحفظك وأنبتك نباتا حسنا.
  
"
78110,"
   ليه عشان هي دكتورة وهو محامي
  ","

   لا طبعا.
  
"
78111,"
   هل ينقص من حيائي أو ديني شيء لو بعثت طلب صداقة لزميل ليا بالجامعة أتوسم فيه الخير والصلاح للفت نظره لي؟ مع العلم لن أتحدث معه أبدا ..
  ","

   لا تفعلي .. لا تفعلي.
   
   قد نصحتك.
   
   غلّي نفسك !
  
"
78112,"
   بص مش هترد ، اتمناك ترد
انا وابن عمي في علاقه بينا بنحب بعض اوي لحد مش هتتخيله بس في اختلاف ف المستوى التعليمي والأخلاقي هو بيتغير عشاني انا شايفه التغيير دا قدامي من غير م يتكلم انا طبيبه وهو محامي انا بيتقدملي ناس أحسن بمراحل كبيره بس انا مشوفتش ولا هشوف غيره حبي له عميني عن اي حاجه
قول اي حاجه 💔
  ","

   ده مش حب !
   
   دي علاقة أشبعت جواك حاجة في وقت ضعف .. لكنك مش مقتنعة بها، ولو مخدتيش قرار إنهاء هذا العبث بسرعة = هتندمي للأسف.
  
"
78113,"
   شيخ محمد، أنا سورية أدرس الطب بمصر فى السنة ٦
متقدم لخطبتي زميلي مصري، هو على خلق و الناس تشهد له بذلك و يحفظ القران كاملا و هو مقتدر ماديا.
أنا فقط متخوفة من اختلاف الجنسية و اختلاف الطباع ان يكون عائقا لاحقا
ما رأيك هل أقبل أم ماذا ؟
  ","

   أعطي له ولنفسك فرصة يا دكتورة.
   
   يسر الله لكم الخير ..
  
"
78114,"
   مفاجآت مثل ماذا ؟ نورنا يا دكتور
  ","

   من الطبيعي أن يهدأ وهج الحب بعد الزواج والوصال، ولا يظل مشتعلا فائرا كما قبل .. ولا عبرة بكلام الروايات والمشاعر السينمائية !
   
   يستمد حب ما بعد الزواج قوته واستمراره من هدوئه في عشرة طيبة وذكريات تتراكم مع الأيام ..
   
   لكن هل يكتفى بذلك ؟!
   
   لا .. فهو معرض أيضا لأن يخترمه إلف العادة، وهنا مسؤولية الطرفين أن يبقياه شابا، ويعيدا إليه وهجه متى احتاج ذلك !
   
   سفرة مفاجئة .. هدية غير متوقعة .. كلمات في جواب معطر .. خروجة بدون العيال، واجترار لذكريات الأيام الأولى = كل هذا وغيره مما يحفظ الحب دافئا !
   
   أسعد الله بيوت المسلمين ..
  
"
78115,"
   هل توافق على أن الحب يكون في السنوات الأولى فقط ثم يتحول إلى عادة؟
  ","

   إن كنت تقصد بالعادة يا آسك هدوءا واستقرارا أنيقا يكسبه ثباتا عميقا في الروح يزداد مع الأيام = فنعم !
   
   وإن كنت تقصد بالعادة مللا وفتورا يتسلل حتى يستأصل معنى السكن والأمان = فلم يكن حبا يوما !
   
   ولا بد للحب في أيام استقراره من مفاجآت دورية استثنائية تجدد في روحه معاني جنون وانطلاق الأيام الأولى.
  
"
78116,"
   ممكن لو سمحت تدعي ليا ولعائلتي بالخير والصلاح والقرب من الله 
وجزاك الله كل الخير
  ","

   رضي الله عني وعنكم .. أجمعين.
   
   ألقاكم يا صحبة الجنة 💚
  
"
78117,"
   انا لو محلك ببيع التيشرت لانو غالي وحيجبلك فلوس كثير يا شيخ 😂
  ","

   آه والله ب 300 ريال !
   
   تاخده ب 150 ؟!
   
   استعمال ماتش واحد 😂
  
"
78118,"
   هى هتشوف ردك أكيد، احنا ال٢ باقيلنا ٣ سنين دراسة، بقولها اتقدملك ف نص السنة الجاية أو بعد الفاينل، هى عايزانا نستنى سنتين ونص تلاتة على ما اتقدم أصلاً، كقدرة نفسية أنا مش هقدر، ومش هعرف آخد نفَسى بين خامسة وساتة طب علشان اخطب!! وبابا رأيه انه يكلم باباها على اساس اتفاق ووعد بعد الفاينل دا، رأى حضرتك
  ","

   والدك يكلم والدها.
   
   والخطوبة الرسمية في ساتة يا دكتور.
   
   وبدون تواصل الفترة دي، عشان تركزوا.
   
   كتب الله لكم الخير.
  
"
78119,"
   يجوز الجماع ولا حرام في ذلك وان فعل ليس ب زاني ولكنه عيب فقط
  ","

   بس يا معدوم النخوة !
   
   ولما تغور أنت بموت أو طلاق .. تعمل هي إيه بأه ؟!
   
   وتداري وشها من المجتمع الظالم زيك فين ؟!
   
   هي المسألة زنا من عدمه .. ولا حفظ كرامتها ومستقبلها ؟!
  
"
78120,"
   هل لي تقبيلها ومباشرتها كحق ولا يجوز لها الامتناع
  ","

   غلط !
   
   طريقتك غلط وهتخوفها منك ..
   
   الحاجات دي مش بتيجي بنبرة الحقوق، كأنك دافع فلوس عشان تعمل كده وبس !
   
   المقدمات (كالقبلة والعناق) جائزة في المرحلة دي .. ولا تتخطاها لغيرها تحت أي حال ..
   
   لكنها بتيجي تلقائية وسط كلام جميل .. ومواقف نبيلة .. وهكذا ..
   
   أما أن تُطلب طلبا كأنه حق واجب = فأسوأ تمهيد للمرحلة القادمة !
   
   افهموا يا شباب بالله عشان ما تعكوش الدنيا .. وتعملوا مشاكل صعب تداووها بعدين.
  
"
78121,"
   وهل وفرة المال تجلب السعادة؟
  ","

   المال وحده لا يصنع السعادة !
   
   لكنه خير معين على تحقيقها.
   
   اللهم 🤲🏼
  
"
78122,"
   انا شاب مقبل ع العقد هل لي ان اطالب بشئ من العلاقة بما انها زوجتي وليس عليها أن تخبر اهلها،مجتمعنا يعتبر ذلك عيب ولا يجوز وهل انا مطالب انا أنفق عليها في بيت ابيها؟
  ","

   ليست النفقة واجبة عليك (إلا ما تعارف عليه الناس من المناسبات) .. ولا يجوز لك جماعها؛ ما دامت في بيت أبيها.
  
"
78123,"
   😫😫
  ","

   مفيش مشكلة !
   
   المهم الأمور ما تفلتش.
  
"
78124,"
   بس سيبك انت ي شيخ
ايه رايك ف جون سالم الدوسري 😂
  ","

   عالمي !
   
   بصوا .. هو أنا ميولي هلالية أصلا .. بس أعز أصحابي شغال في نادي النصر، وأهداني التيشيرت الأصلي بتاع النادي وتذكرة المباراة ..
   
   أبيع نفسي ولا لأ ؟!
  
"
78125,"
   نفسك في إيه من حظوظ (الدنيا) يا شيخ؟
  ","

   مال كثير !
   
   أسعد به نفسي ومن له حق عليّ.
  
"
78126,"
   بتتفرج على الماتش فى القهوة ولافىالاستاد ولا فىالبيت
  ","

   كنت نصراوي الجمعة اللي فاتت .. ووشي كان حلو عليهم الحمد لله 😃
   
   (استاد الملك فهد بالرياض).
  
"
78127,"
   يا شيخ انا طبيبه تحاليل طبيبه ومن مهام شغلي اني بسحب عينات للمرضي ومنهم شباب ورجال هو لمجرد اني بمسك دراعه واحس الوريد واثبت الحقنه بايدي علي دراعه لحد ما احسب فيه حرمه ؟؟ وهل ينقد الوضوء ولا لا ؟؟
  ","

   الجوانتي يطلعك من كل ده يا دكتورة.
   
   عموما ليس عليك شيء ولا ينقض وضوءك ..
   
   حفظك الله ووفقك.
  
"
78128,"
   هو احنا كنا شغالين على واي فاي جارنا من غير مايعرف بقالنا كام شهر ينفع أطلع فلوس معينه تمن كل شهر بنية التصدق عنه ولا لازم يعرف واعتذر؟
  ","

   عرفوه .. وإن شاء الله يسامحكم.
  
"
78129,"
   كنت مخطوبه لإنسان كويس جدا ومحترم بس مع الأسف مكنتش مرتاحه وكان ف نفور دايما ومقدرتش استحمل وفركشت دلوقت اللوم عليا كبير جدا اني سيبته ومش هلاقي زيه لدرجه اني بدأت الوم نفسي اني سيبته وبقيت اقول ان ربنا بعده عني علشان انا الوحشه وهو الكويس😥وعايشه ف صراع نفسي مع العلم اني سيبته عن اقتناع انصحني😫
  ","

   ولو كان لسه معاك كان زمانك برضه بتقولي:  ربنا مش راضي عني عشان مضغوطة ومش مرتاحة !
   
   دعي عنك هذه الأوهام ..
   
   أخذتِ القرار الصحيح تماما !
   
   ومش كل اتنين ينفعوا لبعض .. مهما كانوا كويسين.
  
"
78130,"
   كنت بتعمل ايه الكام يوم اللي فاتوا؟ 
احكيلنا لعلنا لما تضيق بينا نعرف نعمل زيك
  ","

   فصلت دماغي من التفكير في كل ما يقلقني .. ألقيت كل مخاوفي في ساحة الله .. وطنت قلبي باستسلام على قبول  كل ما صار .. وعلى التفويض التام برضا في كل ما يصير !
   
   الحمد لله على دموع السجود بين يديه ..
   
   ولتغرب شمس الأحزان.
  
"
78131,"
   ي دكتور...والدي اتوفي يوم جمعه...بس انا مش مستوعبه انه توفي..اللي طالباه بس اعرف يعني حياة القبر دي عامله ازاي او هو عامل ايه دلوقت او حاله ايه؟؟
  ","

   لعله بإذن الله في روضة من رياض الجنة !
   
   صدقيني حاله أحسن مننا كتير ..
   
   المهم نعمل احنا ليكون اللقاء على خير حال.
   
   ربنا يصبرك ويثبتك ويجعل عملك الصالح في ميزانه.
  
"
78132,"
   غ. س
ايه هى المده المناسبه عموما يا شيخنا
  ","

   في رأيي: سنة !
   
   6 شهور خطوبة .. و6 كتب كتاب.
   
   كده تكون طبخة الألفة استوت تمام.
  
"
78133,"
   اكلتكم المفضلة بالطفولة ؟ سواء بسكويت او عصير او وجبة شاركونا جزء من طفولتكم 🌞
  ","

   بسكويت وعصير !
   
   أكلتي المفضلة وما زالت:
   
   محشي وبط - رز وسمك (صغير) مشوي.
   
   أحن إلى أمي .. وخبز أمي 😥
  
"
78134,"
   لى صديقة كانت رفيقتى ف الجامعة لكن شخصياتنا مختلفة جدااا وكنا بنختلف كتير وحاليا تزوجنا ..اى حاجة تحصل لى لو ماقلتلهاش عليها بتزعل جدا وترى ان ده خيانة للصداقة وكده انا مش شايفة ان واجب عليا اقولها كل حاجة .اتصرف ازاى ولا هى عندها حق؟
  ","

   لا طبعا معندهاش حق !
   
   العلاقات لازم تتحط لها مساحات واضحة .. غير مرهقة .. طبيعية وصحية.
   
   وده دورك في العلاقة دي .. بحسم ولطف.
  
"
78135,"
   بحبها جدا يا شيخ للدرجه الخيال والله وعايز اتجوزها احنا مع بعض ف الكليه اتصدمت بردها اننا اخوات مع ان بحبها  وهي عارفه ده  هموت من الحسره  انا من الناس اللي لما تحب بتحب بقوه رهيبه اوي.   هي قالت شخصيتي مختلفه  بس ممكن اندم بعد كده ان خسرتك هو غلط اني اطلب منها اني يكون فيه فرصه يمكن شعورها يتغير؟
  ","

   من مجرد طريقتك في السؤال يا غالي = فهمت هي ليه رفضت !
   
   انس الموضوع الوقت خالص.
   
   لسه محتاج تنضج شوية .. اصبر على نفسك وما تستعجلش.
  
"
78136,"
   مع العلم يا شيخ ان هو كويس ومحترم جدا جدا وبيراعي ربنا فيا وفي تعامله معايا وبيحبني جدا علشان كدا عايز نكتب الكتاب انا كنت موافقع عالفكره حتي قبل ما اتخطب علشان معصيش ربنا في حاجه بس دلوقت محتاره
  ","

   خلاص توكلي على الله.
  
"
78137,"
   قرأت الكتاب ومبسوطة بيه اللهم بارك
بس عندي استفسار:حضرتك في كذا نقطة كررت موضوع""البيت مرتب""
أنا دايمًا عندي قناعة إن البيت مادام فيه عيال -أو حتى مفيش عادي- لازم هيتبهدل وده عادي يعني،وعادي لو حد جه وهو كده م كل البيوت بتتبهدل،ومرة متبقاش مكنوسة ومرة تبقى مكركبة وشايفة الموضوع عادي يعني
عندي مشكلة؟
  ","

   الكركبة والبهدلة ماشي بتحصل .. لكن التصالح معاها وإنها تكون غالب حال البيت = مشكلة طبعا ووحشة في حق سيدة البيت !
   
   سيما مثلا وقت عودة الزوج من عمله .. أو وقت زيارة الضيوف.
   
   احنا لما بنروح نزور واحد صاحبنا بعد استقدامه لأولاده = بنلاحظ علطول اللمسات اللي رجعت البيت صالح للاستعمال الآدمي بعد المهزلة اللي كنا واخدين عليها 🙃
  
"
78138,"
   انا مخطوبه من 7 شهور وخطيبي حابب نكتب الكتاب كمان كام شهر علشان منعملش اي حاجه حرام او غلط حتي لو كلمه بس لسه بادري ع ما نتجوز لسه حوالي سنتين ناس كتير بتقولي غلط تكتبي الكتاب دلوقت ولسه بادري وكدا مع العلم ان في سنه من الاتنين هيكون هو في الجيش فا اي رأي حضرتك 
وياريت ترد لان معتمده ع رأيك 💖
  ","

   طبعا فترة خطوبة سنتين وسبع شهور دي كتيرة أصلا جدا !
   
   اصبري كمان سنة .. لين تتطمني له تماما ..
   
   والزمي حدود المرحلة.
  
"
78139,"
   الخاطب العصبي الذي يشتم ويسب أهل خطيبته !
  ","

   مش عصبي .. ده قليل الأدب.
   
   وبكرة هيضربها !
  
"
78140,"
   ماذا لو كان بيننا ؟
  ","

   ما ينفعش !
   
   ما نستاهلش !
   
   وإلا كنا اختيرنا من صحابته.
   
   سنته قالت أن حالنا وما نحن فيه = من أمارات الساعة.
   
   اللهم اقبضنا على ملته .. واحشرنا في زمرته.
  
"
78141,"
   اجمل هديه جاتلك في حياتك....?
  ","

   استقرت في قلبي.
  
"
78142,"
   لو انا مقبله على خطوبه وهو قال انه عايز زوجته تكون منتقبله و دا شرط عنده مع ان هو اتقدم وانا بالحجاب ولبسى الفضفاض
وقال ان لو حصل نصيب وكتبنا الكتاب هيخلينى البسه
فهل هو كدا صح وانا افكر تانى فى انى اتقبل حياتى بالنقاب بعد كدا
ولا هو ملهوش حق يجبرنى لانه عرفنى بالحجاب وان لازم اخد القرار دا بنفسى
  ","

   له حق يطلب !
   
   ولك حق توافقي أو ترفضي !
   
   ونصيحتي لو هو كويس فعلا = ابقي انتقبي .. خير وأجر.
  
"
78143,"
   وللجنة حسابات أخرى
  ","

   نعم، نعم ..
  
"
78144,"
   وخلف باب الجنة للأحلام المبتسرة .. برااح
  ","

   نعم ..
  
"
78145,"
   هو حضرتك بتحضر افراح مختلطه عادى ولا لازم منفصله
  ","

   أنا ما بحضرش أفراح !
   
   فين البوفيه ؟! 😄
  
"
78146,"
   اتخطبت يا شيخنا لواحد كويس جدا وحبيته من اول ماعرفته وهو كمان وسافر لشغله وكان سايبلى الايميل بتاعه مفتوح فاتصدمت لما عرفت انه عامل اكونت وحش وبيتكلم ف حاجات وحشه مع ستات ولما صارحته مرضيش يتكلم ف الماضي وقالى دى حاجه وراحت لحالها وادينى فرصه واديته فعلا بس ثقتى فيه راحت وبقيت بافتعل المشاكل معاه؟
  ","

   فعلا ملكيش دعوة بالماضي .. ما دام تاب لله وأناب !
   
   لكن لو هتفضلي على الشك وفقد الثقة ده = يبقى مش هينفع.
   
   لو كويس فعلا وصلح حاله = يبقى هتخسري.
  
"
78147,"
   شيخنا.. انا لسة متزوجة من سنة ولسة مفيش اولاد ومن ساعة ماتزوجت وحماتي بتيجي عندي اسبوع وعند سلفتي اسبوع المشكلة انها مريضة زهايمر ربنا يعافينا وبتفضل تزعق وبتوترني وانا شخصية بتتخنق بسرعة وبفضل اعيط لزوجي ف التليفون.. تعبت ومش عارفة اعمل ايه كنت مفكرة اني هبقي مبسوطة ف اول حياتي من غير ضغوطات
  ","

   التمسي لها العذر إن ده غصب عنها !
   
   واحتسبي فيها أجر بفعل ما تحبين لو كنت مكانها !
   
   وأبشري والله بالعوض بخير .. في نفسك وذريتك بإذن الله.
   
   ما تضغطيش نفسك وما تحرجيش زوجك.
   
   (طبعا حد هيقولك مش واجب عليك وكده .. لكن ربنا فتح لك باب تجارة معاه .. لا تغلقيه).
  
"
78148,"
   بقيت بالنسبالى واحد من الناس المشهورة اللى محدش بيعرف يوصلها دى :') ربنا يديم عليك محبة الخلق..لو شوفت السؤال ادعيلنا رجاءا بالخير و الحلال و العفة :)
  ","

   ليه بس يا عم !
   
   اعزمني أنت بس كده .. تلاقيني جاي علطول 😃
  
"
78149,"
   فينك يا شيخ بتغيب علينا كل دا لية بس
  ","

   كان غيابا لا بد منه !
   
   وأرجو ما أحتاجش زيه تاني.
  
"
78150,"
   هو ممكن قصده انه قلبه لين يعني انه ساعات كتير مبيقدرش ينفذ حكمة عقله لان ساعات بيكون قاسي شوية !!! 
تقريبا
  ","

   ما هو ده الطبيعي !
   
   ولذا الحكماء من يتواطأ عندهم العقل والقلب على الصواب في أحكامهم وقراراتهم .. من يحسنون الاستفادة من أخطائهم.
   
   مش معركة وصراع !
   
   هي تراكم خبرات ومواقف.
  
"
78151,"
   تعبت اوى يا شيخ ونفسيتى ادمرت حرفيا ومعدش عندى ذرة شغف واحده 
قولى حاجة ياشيخ الله يرضى عنك
  ","

   عندكم كمية طاقة سلبية تهد جبل 😂
   
   يا جماعة إدمان الشكوى مش حل والله ..
   
   كلنا مهمومين وشايلين (طين) .. بس لازم نفضل نعافر ..
   
   نغسل قلوبنا بالرضا واليقين ..
   
   وأهو كلهم يومين.
  
"
78152,"
   ادعيلى ولكل صحبة الجنة ولكل المسلمين
وشكرا ع الكتاب ..غير تفكيري للاحسن..اسال الله لنا الثبات ..فالطريق رغم حلاوته لكنه والله عنيد يحتلج صبر ايوب
  ","

   طبعا .. لازم صبر !
   
   الجنة مش رخيصة.
   
   رضي الله عنك
  
"
78153,"
   عقلي حكيم وقلبي لين ءاليس هذا بصراع مرير ؟
  ","

   أنت بتسأل السؤال ده من زمااااان !
   
   مش فاهم قصدك.
  
"
78154,"
   انا كمان ساعات بتكسف اطلع المصحف قدام حد يقول عليا مستشيخة وبخاف اطلع حاجة لله قدام حد علشان محدش يقول منظرة بس!
  ","

   شيلي الناس من حساباتك تماما.
  
"
78155,"
   أنا شاب ٢٣ سنة وملتحي،
لسا بحاول احفظ كتاب الله والتجويد وصوتي في القراءة مش جميل، دايما فالجامع بتعرض اني اطلع اصلي بالناس عشان لحيتي وكده وبيكونوا فاكرين ان صوتي هيبقى حلو عشان ملتحي وكده، مبكنش عارف ارد اقول ايه.
(الموضوع بيبقى محرج جدا بالنسبالي وبتوتر)
ارد اقول ايه فالمواقف دي؟
  ","

   لو حافظ كويس وبتقرأ تجويد صحيح = قراءتك هتكون جميلة يا غالي !
   
   وفقك الله.
  
"
78156,"
   ازاى ابعد عن الرياء لانى حاسس ان كل حاجة بعملها ريااء ؟؟ .. ازاى اقرب من ربنا جدا ؟
  ","

   لا تلفت لهذا الوسواس !
   
   واعمل بطاعة رب الناس.
   
   وبس.
  
"
78157,"
   ادعيلي يا شيخ
خسرت حاجه مهمه في حياتي ادعيلي ربنا يرضيني ويراضيني ويرزقني من فضله
بالله عليك ادعيلي بالرضا
وادعيلي اقدر احفظ قرآن زي زمان
  ","

   لعل الأيام تدور .. وتثبت لك إن خسارة اليوم = هي في الحقيقة مكسب كبير !
   
   من رضي فله الرضا.
  
"
78158,"
   حمد الله علي السلامه ...خلوه مثمره باذن الله ودعواتك ليا
  ","

   الله يسلمكم ..
   
   الحمد لله رب العالمين.
  
"
78159,"
   ليس في الدنيا لذة تقارب لذة القرب منه والإقبال عليه ..

ومن صدق في الطلب = لا يُحرم. 

سبحانه !

الفضل منه وإليه.
  ","

   ولو أُحلّت المعاصي بلا حساب = لما -وعزتك- ترك العارفون لذة طاعتك !
   
   من ذاق قلبه الأنس في قربك = لا يرضى به بديلا ..
   
   من ذا الذي يعرفك .. ثم لا يجد قلبه مجبورا على حبك ؟ّ!
   
   اغفر يا رب جهلنا .. فما أتيت قلوبنا إلا من الجهل بجلاك وجمالك ..
   
   علّمنا .. ويسر لنا إلى رضوانك سبيلا ..
   
   سبحانك.
  
"
78160,"
   طب ازاى ترد ع سؤالى 
انا محتااااارة نفسي تدلنى
  ","

   وأنا محتار أكتر منك الحقيقة !
   
   سامحني ما شفتش سؤالك بس ..
   
   هدعيلك كتير .. ولكل من ها هنا.
   
   ------------------------------------
   
   لي فترة بقاوم ده لكن لازم أعمله الوقت .. محتاج هدنة !
   
   هسكت شوية .. وبإذن الله ما أطولش.
   
   ألقاكم يا صحبة الجنة 💚
  
"
78161,"
   تمنيت شخص معين وكنت بدعي ربنا دايما انه لو خير يقربه مني ولو شر يبعده عني وهو تقريبا او اكيد بعد عني دلوقتي ، بس حاسه ان قلبي بيوجعني وحاسه اني مش هلاقي حد زيه تاني  ..
  ","

   هتلاقي الأحسن بإذن الله !
   
   ما تحبسوش نفسكم في النظرة القاصرة دي.
  
"
78162,"
   إزاي أتقبل شكلي و يكون عندي قناعة، زهقت من المقارنات، وثقتي بنفسي قلّت جدا.
  ","

   القبول بالشكل ده نقطة في منظومة الرضا والاستقرار النفسي أصلا !
   
   ودي بتتنمى بقوة العلاقة بربنا، وممارسة أنشطة نافعة في الحياة.
  
"
78163,"
   خطبت من احبها والحمدلله فيها من الخصال والأخلاق النادرة في زمننا ده بس صدمتني بذنب بتعمله وهو الذنب الشائع الان في الشباب والبنات ويكاد يكون ده عيبها الوحيد بس مش قابله ومش قادر افكر دماغي وقفت عن التفكير لا قادر اسيبها ولا قادر اكمل نصيحتك يا شيخ؟
  ","

   معذرة .. تبطل هبل بس !
   
   وهي للأسف أهبل منك إنها تقولك حاجة زي دي أصلا.
   
   تنتهي وتستغفر .. وانس الأمر كأن لم يكن.
  
"
78164,"
   بداية حواجبي من عند عضمة مناخيري من الجنب شكلها وحش أوي
هل حرام لو شلت الجزء الزيادة دة؟
  ","

   لأ.
  
"
78165,"
   معجبه بشخص يعلم الله اني اغض بصري
هو اساسا مسافر بره
بس فى رغبه شديده من جوايا ومغليه نفسي جدا

كنت بدعي ربنا بيه وفجأه توقفت "" كنوع من اسيب الاختيار لله لان "" وعسي ان تحبوا شيئا وهو شر لكم ""

بس فعلا اتمناه 

انا غلط اني وقفت دعاء ولا كدا صح
  ","

   صح !
   
   هتبهدلي نفسك وتستهلكي كتير من مشاعرك .. والله أعلم إيه المكتوب.
   
   ادعي ربك بالخير .. حيث كان.
  
"
78166,"
   طيب حضرتك رأيك ايه عشان اخدت رأي اخواتي البنات قالولي عادي واني مكبر الموضوع
  ","

   رأيي من رأيهن !
   
   لكن مقدرتش ألومك لأن ده طبعك وطاقتك.
  
"
78167,"
   - أيه اللي عايزه فعلاً من حياتك وليه ؟
  ","

   معدتش عايز غير أخرج منها بالستر والرضوان .. تاركا خلفي أثرا نبيلا؛ ذكرى أمان.
  
"
78168,"
   انا بحب معيد ف الجامعه وانا عارفه انه مستحيل 
بس انا زعلانه من نفسى انى حسيت كدا تجاهه قولى كلمتين يفوقونى
  ","

   أنت عارفة إنه مش صح !
   
   وده كفيل يفوقك بإذن الله.
  
"
78169,"
   خطيبتي منتقبه ودايما بتحط صورها عالتليجرام والفيس وغيره وانا بغير جدا يا شيخ وبتبرر دا بانه عادي وقلبي تعب قوللي اعمل ايه
  ","

   هتبين لها بوضوح طباعك في النقاط دي .. وهتدافع هي وتبين قناعتها !
   
   يا هتوصلوا لحل وسط .. يا حد فيكم هيتنازل .. يا حد فيكم هينسحب.
  
"
78170,"
   ياشيخ أكرمني الله فكنت اكرم اهلي واعطيهم لوجة الله بدون مقابل بسخاء حد السذاجة .. وانقلب الحال فاغناهم الله بفضله وضيق علي فلما احتجت لهم تنكروا لي
  ","

   لا يضيع أجرك .. وسيجبرك بإذنه ربك !
   
   ولعل الدرس المستفاد هو التوازن في كل شيء.
  
"
78171,"
   شيء لا تجيده وعلى الرغم من ذلك تستمتع بعمله؟
  ","

   أنا لا أستمتع بما لا أجيد يا آسك !
  
"
78172,"
   السلام عليكم  حضرتك انا مبسلمش على رجاله ومن كام يوم عملت تحليل بتاع الفيروس كان فى المدرسه وانا كنت خايفه جدا ف الدكتور هو اللى مسك ايدى وعملى التحليل هل كدا انا اخدت زنب
  ","

   لأ.
  
"
78173,"
   وماذا عن النفس؟ أليس لها علينا حق؟؟
  ","

   أعظم حقها = أن نعلقها بالنعيم المقيم .. بمنازلنا الأولى.
  
"
78174,"
   هو انا اتقدمت وكلمت والدها وقابلته وكان معجب بيّ جدا وقالى يومين وهتصل بيك، عدى 10 ايام واتصلت بيه ماردش،،، هل كده انا اترفضت!!! 
تنصحنى ب ايه ؟
  ","

   عملت اللي عليك.
   
   غالبا رافض ومحرج يرد .. عموما وسط حد حكيم يجيب قراره عشان تشوف حياتك.
  
"
78175,"
   ازاى نتعايش مع الحرمان؟سواء مادى او معنوي؟او المادى والمعنوي مع بعض؟
  ","

   باستحضار الفكرة الأساسية في أن الدنيا على أي حال لا تكمل !
   
   وأننا فيها لنبتلى بالصبر أو الشكر .. ثم في الجنة النعيم التام.
  
"
78176,"
   هل تشرب كمية كافية من الماء؟ ما هي هذه الكمية؟
  ","

   بكسّل والله يا آسك أقوم 🥺
   
   ناولني الكوباية الله يسترك.
  
"
78177,"
   ماذا يفعل الحزين!
  ","

   يقوم الوقت يتوضى، ويصلي ركعتين !
   
   ويرمي همومه في ساحة الكريم ..
   
   ويفكر نفسه إن كلهم يومين.
   
   --------------------------------------
   
   ألقاكم يا صحبة الجنة 💚
  
"
78178,"
   هو عادي ان خطيبي ينسي عيد ميلادي رغم اني اهتميت بعيد ميلاده جدا 😢😢
  ","

   بصي هو كده كده هينسى بعدين .. فالرجل صريح من الأول 😁
   
   ما دام كويس معاك = اعذريه.
   
   رب يسعدكم
  
"
78179,"
   الشيخ محمد هيرد عليا أهو ...بحبك في الله يا مولانا
  ","

   الله يحبك ويرضى عنك 💚
  
"
78180,"
   انا كمان بعت اسئله كتير بس ما فيش اجابه...بس برتاح كل ما اتكلم حتي لو حضرتك ما بتردش بحس كأني فضفضت وحد استحملني وسمع
  ","

   الله المستعان !
   
   بعض الهموم تهون .. بمجرد كتابتها.
   
   أنا هنا حريص أشوف نفسي بسمعكم .. أكتر من كوني بعطي حلول ..
   
   رب يهون على الجميع.
  
"
78181,"
   خطوبتى اتفركشت من اسبوعين هو اللي تركنى من غير اى سبب رغم إحنا مع بعض بقالنا سنه ونص ... قلبى مكسور مش قادره انساه ولا قادره أكره ... أعمل ايه عشان اعدى الفتره دى
  ","

   حقك تتألمي !
   
   لكن هو ابتلاء .. احتسبيه وتجاوزي ..
   
   واحمدي ربنا إن ده حصل الوقت ..
   
   عوضك الله خيرا.
  
"
78182,"
   يعنى ايه ما توسوسوش ؟
  ","

   وهتتجوزوا .. وهتبقوا زي الفل بإذن الله.
  
"
78183,"
   هو انا بلوك .. مش مهم ترد بس  اعرف
  ","

   ما هو مش هتعرف إلا لما أرد !
   
   محدش بلوك ..
   
   عدم ردي عشان مش بلحق أشوف السؤال بس.
  
"
78184,"
   ما الذي يمحي تجاوزات فترة الخطوبه
  ","

   الاستغفار .. والكف عنها.
   
   وما توسوسوش .
  
"
78185,"
   ضرورررري 
لينك فيديو كن رجلا فضلا
  ","

   https://www.facebook.com/m.atiia.soliman/videos/1312807958799046/
  
"
78186,"
   عمنا أنا بحبك سيبك من كل دا
  ","

   وهذا يكفيني !
   
   من يحبونني كما أنا .. إن وجدوا خيرا استفادوا ودعوا .. وإن وجدوا غير ذلك (طنشوا) ومضوا، وأعذروا ..
   
   اللهم سداد العمل .. والعفو عن الزلل.
  
"
78187,"
   كنت راكبة ميكروباص لاقيت بنت بتقرأ ف كتاب صحبة الجنة وبتبتسم ف الوقت دة دعيت ان ربنا يجازيك عن الابتسامة دي خير  ويرزقك ب الفرح ذي م بتفرحنا
  ","

   آمين .. آمين .. آمين ..
  
"
78188,"
   والله يا شيخ لولا قسوتك علينا ف الجانب ده كنت رخصت نفسي ومكنتش هسامحني ابدا
بدعي لحضرتك ف القيام ربنا يرزقك سعادة الدارين 🤲
  ","

   الحمد لله رب العالمين.
  
"
78189,"
   غ.س بعد اذنك يا شيخ رأى اخر انا مش شايفة حضرتك قاسى ابدا فى فرق بين القسوة والمنطق حضرتك أى علاقة بتبقى من طرف واحد أو فيها أى شئ مش لطيف بتقولها لا وانا شايفة ان حضرتك رأيك صح جدا💪وبرضه هذا رأيى😊😊اظهره بعد اذنك بالله عليك🙏🙏
  ","
  ….
  "
78190,"
   اجاباتك طرية قوي يا مولانا، اعذرني!
  ","

   ما ترسولكم على بر يا جدعان !
   
   أهو ده مثال عملي للي يعمل لرضا الناس .. أو يجعلهم وحدهم مقياس.
   
   لن يجتمعوا كلهم على أحد !
   
   فاعمل بما يسرك أن تلقى به ربك .. ولا عليك من أحد.
  
"
78191,"
   لا حاجات متستاهلش نهائي وانا كبنت حتي بعديها ومبدقش فيها 
وتعبت جداً بس بيقولي ان ده طبعه واي كلمه اقولها يمسك فيها واني انا اللي مفروض اتغير واتحمله
  ","

   إن كان كما تقولين = يبقى رأيي ما تكمليش !
   
   هيستنزفك وهتقضي عمرك تطبطبي وتصالحي .. وتلهثين خلف لحظات الهدوء والصفاء وسط أمواج النكد والعناء.
  
"
78192,"
   انا فرحانة جدا انى اشتريت كتاب حضرتك 
ربنا يجزيك عنا خير الجزاء ويبارك لك فى أسرتك ويرزقك الفردوس الأعلى بالله عليك تدعيلى بالزوج الصالح والنجاح والسعادة
  ","

   الله يسعدك، وينفعك به.
  
"
78193,"
   مجرد رأي
بشوف حضرتك قاسي شويه علي الناس اللي بتحب وأنها ماتعرفش تتحكم في مشاعرها😁 مش كل الناس جامده فيه ناس زي الاطفال ماتعرفش تتصرف في مواقف زي دي ولك جزيل الشكر سيدي
  ","

   قاسي !
   
   والله حرام عليك 😔
   
   الفكرة أني لا أتحمل خيانة تصوري للحب، فأجاريكم في كثير من (البهدلة) التي تلصقون بها دعوى الحب.
   
   ثم لا أطيق أن أرى أحدكم أسيرا يحرق عمره وأيامه فيما لا طائل منه.
   
   الحسم هنا مطلوب .. مهما كان مؤلما.
  
"
78194,"
   خطيبي كثير القمص واما بيتقمص بيبعد بالايام
هل القمص ده من صفات الرجاله؟🙄
مفروض ده شغل بنات
  ","

   صحيح !
   
   ولازم تحطي النقط على الحروف من الآن؛ عشان ما تتعبيش بعدين.
   
   حقه يزعل لو حاجة تستاهل .. ياخد موقف عشان يعلمك مثلا .. لكن بالطريقة دي هتكون عشرته مرهقة جدا.
  
"
78195,"
   حلوه اوي الرصه دي
مرصيتوش الكتب كدا ليه في معرض القاهرة واللا احنا مش اد المقام يعني 😂😂
  ","

   إسكندرية بأه وجمال إسكندرية !
   
   كم والله أحبها .. وأحب أهلها ..
   
   ولو الظروف تسمح كنت فعلا نزلت لهم مخصوص وسعدت وسطهم بكتابهم.
  
"
78196,"
   يا شيخنا انا ساكن معايا بنت مش بتصلى نهائي 
اتصرف معاها ازااى ؟؟؟
وهى اللى بتعمل الأكل فهل حرام أكل معاها او من إيديها؟؟؟
  ","

   أحسني معاملتها وادعيها للصلاة بأخلاقك .. وانصحيها مرة بعد مرة بحرص وشفقة وصدق.
   
   كلي عادي.
  
"
78197,"
   اكتر حاجة بتعصبنى وبخسر بسببها الناس لانى الحمد لله بكون جاهزة قبل معادى كمان بس غالبا ده طبع فانتوا مش غلط بردو
  ","

   حتى لو طبع !
   
   لازم يتجاهد ويتصلح.
  
"
78198,"
   بس احنا قلوبنا مش ملك لينا...   و مش احنا الي بنختار نحب مين او العكس
  ","

   كل حاجة في بدايتها سهل التحكم فيها أو إيقافها.
  
"
78199,"
   دا انا العكس نفسى ابطل ابدر فى كل حاجة واقعد استنى والله التأخير فعلا احسن خصوصا ان معظم الناس بتأخر 😕
  ","

   أنت صح .. خليك صح !
   
   ما عليك من أمثالي.
   
   وبإذن الله آخذ في التحسن 💪🏽
  
"
78200,"
   هو ربنا ممكن يعلقنا بحد مش خير لينا و مش من نصيبنا😔
  ","

   احنا اللي بنعلق نفسنا بالوهم .. ونسيب قلوبنا تتمادى في الخيال !
  
"
78201,"
   جزاك الله خير 
لكن هل له حكم شرعى 
او كلام فى الدين يكون رادع له 
لانه مايستجيب ابدا 
تكلمت معه كثيرا ودخلت ناس كتير لكن بلا فائده
  ","

   هو للأسف غالبا اللي بيعمل كده بيكون وازع الشرع عنده ضعيف أصلا !
   
   ربنا يهديه.
  
"
78202,"
   إزاي أكون إنسانة قوية قدام الدنيا يا شيخ..
  ","

   خبئي كل انهياراتك .. في السجود.
  
"
78203,"
   ليه كل حاجه حلوه عمرها قصير؟
  ","

   عشان بتكون مجرد عيّنات بتشوقنا للخلود في الجنة !
  
"
78204,"
   يا شيخ ليه كتاب صحبه الجنه مش موجود في معرض اسكندريه ؟
  ","

   حرام عليك !
   
   منور هناك أهو ..
   
   جناح دار البشير / A 46
  
"
78205,"
   بيحلف عليا بالطلاق على اى سبب كعقاب ليا على اى فعل 
مثلا لما اكلمه فى موضوع انى زهقت من البعد وبقاده سنه ونص سايبنى ومسافر 
يشتمنى باهلى واصعب الشتائم 
ومثلا كعقاب ليا يقولى عليا الطلاق مانتى بايته فى الشقه وطلعنى ١٢ بالليل اروح لاهلى ببنته 
وعلى الحال ده كل مره 
اعمل معاه ايه تعبت انصحنى بالله
  ","

   انتظري لين ينزل ودخلي حد عاقل من أهلك يكلمه ويرده لصوابه ..
   
   وتجنبي أي حاجة تسبب شد بينكم الوقت.
  
"
78206,"
   فحيّهم ما دمت في حيّهم 
حياك الله يا شيخ محمد  ..
  ","

   يا الله حيّه .. اقلط معنا 😃
  
"
78207,"
   لذة التاخير لا تعوض.. 😌✋
  ","

   لو عندك بصمة وخصومات مش هتقول كده خالص 😥
  
"
78208,"
   لأ حضرتك كده أحسن ..
أنا متعلمة المهارة دي من زمان و مشحططة مع الناس في مواعيدهم البايظة 😂..
  ","

   أمثالي اللي مشحططينك 🥺
  
"
78209,"
   مهارة واحدة تتمنى أن تتعلمها؟
  ","

   الانضباط في مواعيدي يا آسك !
   
   الصراحة حلوة.
   
   آمين 🤲🏼
  
"
78210,"
   دا إحنا قايمين نايمين نحلم بالآنسر يا شيخ !!🥺
  ","

   يلا نحلم 😁
   
   ألقاكم يا صحبة الجنة 💚
  
"
78211,"
   ❎❎❎
  ","

   نعم؛ كافية.
  
"
78212,"
   ربنا يجزيك كل خير على تصدقك بوقتك علينا
في استشاريين بيحاسبو الناس بالدقايق 
الله يجزيك عنا خير الجزاء ويخفف عنك وينور لك دربك و يسعدك بأولادك ويهديلك أحبابك و يرزقك جميل العوض عن كل الشدائد وسعادة العيش في الدنيا والآخرة اللهم آمين
  ","

   الله يجبر خاطرك !
   
   والله أجد بركة وفرجا في حياتي ما أحسبه بعد فضل الله إلا بدعوات منكم .. أنا هنا أقدّم لنفسي قبلكم ..
   
   اللهم سدد العمل .. واعف عن الزلل ..
   
   اللهم الجنة.
  
"
78213,"
   ياشيخ مكتوب كتابي وخطيبي مسافر برا مصر وبيطلب مني صورة شخصية جداً جداً ولما برفض يقولي انا زوجك حلال ومش حرام انا مش عارفة اعمل ايه ومش عارفة كدا غلط ولا صح ؟ 
ولما بقوله كله ف وقته وبعد الزواج يزعل مني ايه الموقف ال  مفروض اخده
  ","

   بلاش صور زي دي الوقت.
   
   وريه الإجابة دي ..
   
   حبيبي .. سيب كل حاجة لوقتها؛ ده من مصلحتك أنت !
   
   احتياجك ومشاعرك مقدرة ومفهومة طبعا .. لكن هذه الأمور قبل تقاربكم الفعلي في بيتكم، لن تكون من مصلحة شغفك الذي ينبغي أن تنضجه الآن على نار الشوق !
   
   أسعدكما الله وأتم لكما لخير.
  
"
78214,"
   على فكرة انا بنت وأرى فيك اخى الرابع ربنا يحفظك زى ما البنت حافظة أسرار فالولد سند وضهر وبالمناسبة ادعى يا شيخ لاخواتى الأولاد تعبوا معانا قوى بعد وفاة والدى لحد ما الحمد لله بقيت دكتورة🙂
  ","

   شرف لي أُجمع مع إخوانك النبلاء هؤلاء !
   
   سلميلي عليهم ..
  
"
78215,"
   خطيبى بيقول كلام زى هاتى بوسة او حضن وكلام من دا بهزار ولما بصده بيسكت بس بيرجع يقول تانى ، اعمل اى ي شيخ انا بحبه اوى والله وهو كويس جدا
  ","

   طنشي.
   
   واثبتي على الرفض.
  
"
78216,"
   قولها ي شيخ بالله م ترخص نفسها لانه والله م بيحيها كل الفكره انه كان مستمتع باهتمامها و ضعفها قصاده حد بيسامح و بيرجعله بكلمه، بيحس كده انه راجل محصلش و انها مش قادره ع بعده متصدقيهوش و لو صدقتيه ورجعتيله هيرجع لنفس العاده و هيسيبك و هيتخلي عنك، 
اسألي مجرب ☺
  ","
  ….
  
  جزى الله الشدائد كل خير.
  "
78217,"
   غ.س على فكرة احبك فى الله والباقة بتخلص علشان بس اتابعك حبيت ادعيلك ربنا يرزقك سعادة الدارين ويفك كروبك وتفرح بمستقبل أطفالك يا رب🙂
  ","

   الله يسعدك يا غالي ويرضى عنك 💚
   
   اللهم آمين .. آمين ..
  
"
78218,"
   البنات بتحفظ الاسرار !!!؟😂
  ","

   أومال كل الناس فتانين زيك ؟ 😏
  
"
78219,"
   عند حضرتك حق 
ادعيلى بس
  ","

   الله يسعدك ويعينك على نفسك.
  
"
78220,"
   طيب ياشيخ انا بحب واحده وبكلمها بس هي خانتني وكلمت واحد غيري ولما عرفت اتكسرت اوي وتعبت جدا بس ماقدرتش ابعد عنها لاني ماقدرتش وكملت معاها وهي بطلت تكلمه بس انا اتغيرت كتير وبقيت اشك زياده ع اللزوم و ف الاول كنت مستعد احارب علشان اتجوزها دلوقتي بقيت متردد مع اني لسه بكلمها وبحبها نصيحه ياشيخ بالله
  ","

   سامحني !
   
   ما تقوله هو الترجمة الحرفية للـ (عك).
  
"
78221,"
   بشوفه ع طول في قسم الباثو😅.
  ","

   أيوه .. هو فني تحاليل عندكم ..
   
   لا حرمته .. طرفة عين.
  
"
78222,"
   نزوه! 
ع فكره ياشيخ انا عامله له بلوكات بس بيرن من رقم مامته دلوقتى ومش برد والله وبقالى قتره مش برد بس انا مشكلتى انى لسه بحبه لاسف. ولاسف بشوفه كل يوم ف خايفه اضعف تانى  للاسف ت ف ادعيلى
  ","

   لسه متشاكل مع حد النهاردة حول هذه الجزئية !
   
   هو يقول أن الحب لا يُملك، مهما جرّ من عذاب .. وأنا مصر على أني لا أحترم الحب الضعيف الذي يرضى بالذل على عتبات الأنذال.
   
   عذاب لا بد أن ينتهي .. مهما كان الثمن ..
   
   نستطيع .. نستطيع جدا، لو أردنا فعلا.
  
"
78223,"
   وحيد شيخ؟
  ","

   أنا وإبراهيم .. أصغر مني بعامين.
  
"
78224,"
   عاوزة اسأل سؤال وياريت حضرتك ترد لانك مش بترد علي رسايلي خالص سؤالي بقة لو فيه واحدة اذتني كتير اوي واتعذبت بسببها كتير اوووي بس هيا مكنتش قيلالي انها هيا اللي اذتني بس انا عرفت وبدعي اقول حسبي الله في من اذاني وظلمني بس هيا حياتها بايظة وبيحصلها حاجات كتير وحشة هل اسامحها ولا لأ بس  هيا اذتني كتي😭
  ","

   الأمر لك !
   
   ده حقك أنت.
  
"
78225,"
   موجوع قلبى ياشيخ 
حبيت واحد وعلقنى بيه وبعدها انفصلنا وبعد فتره رجع قرب منى تانى وصديته كتير لكن لاسف ضعفت ورجعت اتكلم عادى .اذانى كتير رغم انى قريبته ومن لحمه ودمه بس انا خدت قرار وبعدت عنه وهو دلوقتى بيحاول يقرب منى تانى رغم انه مرتبط انا خايفه ارجع تانى لانه ع طول قدامى ساعدني ياشيخ اعمل ايه
  ","

   يا تعملي له بلوك وتعرفي يبقى عندك كرامة .. يا ترضي بدور (النزوة).
  
"
78226,"
   اخو زوج اختي اخبر اختى أنه بيحبني من زمان و يدعوا لي بالخير حتى و إن لم اكن نصيبه و اخبرها أن تخبرني أن انتظره ف هو بيجهز شقته اعلم انه ع خلق و أنه لم يسلم عليا بيده ابدااا و لكن عندما قالت لي قولت لها أن تخبره أن من الأفضل انها لا تخبرني بشيء و لما يجهز يتقدمه هل أخطأت؟!
ماذا افعل ان أتى قبله عريس
  ","

   يا ستي ما تستبقيش الأحداث !
   
   لو جه الأحسن والأنسب نبقى نتكلم.
  
"
78227,"
   الخطوبة انتهت من أسبوعين ونص
وفي واحد جاي من الجامعة كلم الوالد
وقبلها كنت مخطوبة برده وعدا شهر بس وبعدها اتخطبت للي سيبته أنا من لما الخطوبة انتهت وأنامقتنعة إن ده الصح وأخدت أسبوعين مكتئبة من تعب المشاعرحاليا أناحاسه نفسي كويسة بس خايفة أدخل في جديد
هو واضح إنه كان متابع ولما خلعت الخاتم سأل انصحن
  ","

   أعطي له فرصة ولنفسك.
   
   لعله يكون عوضك ..
  
"
78228,"
   أحب به كتاباته وحبه لأصحابه، طيبته ونقائه وغموضه، قوة شخصيته وقوة ردوده، حضور ذهنه وخفة دمه وابتسامته ولمعة عيونه،طويلا أفكر به، أحلم ببيت يجمعنا،أغار، لكني لا أحبه بل يوجد شعور ينقصه قلبي، أهذا حب؟
  ","

   هذا تركيب لملء فراغ ما عندك !
   
   نصيحة لله = بلّكيه.
   
   كم يوم كده وبعدين هتلاقي الدنيا واسعة أوي .. وإنك كنت حابسة نفسك في زنزانة وهم.
  
"
78229,"
   كنت تحب يكون عندك اخوات بنات؟
  ","

   طبعا !
  
"
78230,"
   مقتنعه انو مش حقى اعرف كل حاجه  لكن مساحة من الكلام 
مش لازم الكلام عن نفسه يكون فى الماضي (عاطفيه)
وكمان عايزة افهم رغاية دا حلو ولا وحش
  ","

   حلو جدا .. للي طبعه يتوافق معاه ..
   
   سيء جدا وهيتعذب هو مع محبي الصمت !
   
   هي كيميا يا جماعة.
   
   مش كل اتنين (حتى لو كويسين جدا) ينفعوا سوا.
  
"
78231,"
   يعنى تبطل دعا احسن ؟
  ","

   س: ازاي أحسن الظن بربنا ويكون عندي يقين رغم استحالة الأسباب ؟
   
   ج: كرّرت هذا المعنى كثيرا !
   
   ويجدر بنا جميعا الانتباه له ..
   
   فارق بين (اليقين) و (حسن الظن) وبين الوصول لمرحلة من المعاندة كأنكم تجبرون ربكم -حاشاه- على شيء.
   
   فارق بين الدعاء بالخير، وتفويض الأمر لله والرضا بقدره حيث كان، مهما بدا أليما في البداية أو على عكس مرادنا .. وبين: لا هو ده الخير .. ولو مش خير فأنت قادر تخلّيه خير !
   
   هذا في الحقيقة نوع من السخط والاعتراض المغلّف بحسن الظن واليقين؛ وسواسا من الشياطين !
   
   نعم .. ربنا على كل قدير .. ويغيّر في طرفة عين من حال إلى حال ..
   
   لكنه -سبحانه- ربط الدنيا بأسباب، وابتلانا فيها بسكون القلب تحت مجريات القدر، ولو بشيء من العذاب !
   
   علام تدخلون الجنة إذن وتستحقون الخلود في النعيم -على ضعف العبادات واختلاط النيات- إن لم تحققوا لربكم التفويض بمراده وحسن الظن به -على الحقيقة- في التسليم لقضائه، ما دمتم بذلتم الوسع وأخذتم من الأسباب بما تطيقون ؟!
   
   أقول هذا المعنى وأؤكد عليه كيلا تستطيل بكم الأماني فكم تركت بسببها قلبا يعاني !
   
   والمصيبة أنكم تعودون بعد ذلك باللوم على ربكم والتسخط على قدره -عياذا به سبحانه-، وكأن رفعكم للدعوات -مهما كانت مخلصة- إلزام له بالاستجابة !
   
   وإنما الاستجابة بصور كثيرة جدا، لعل منها ما لا يكون إلا يوم القيامة وخلف باب الجنة ..
   
   دعاؤكم لن يضيع -حتما- لكن ليس بالضرورة أن يحقق على الصورة التي تريدون أنتم.
   
   مادامت الأسباب مستحيلة والأبواب مغلقة والوسع قد بذل صدق سعي وحسن نية = فاليقين في التسليم لرب العالمين، وما دون ذلك فمجرد تزيين.
   
   هذه ليست دعوة للضعف والاستسلام .. بل هذا بيان لحقيقة الدنيا، ونجدة لقلوبكم المعلقة بالأوهام .. ليس في العمر متسع لكل هذا؛ هي شوية أيام.
  
"
78232,"
   ليه ربنا وعد الرجال في الجنة بالحور العين والزوجات ولم يبشرنا احنا الستات بالحب الأبدي الدائم رغم أنه أقصى ما نتمناه في علاقتنا مع الراجل ومن أكثر الحاجات الجميلة اللي ممكن تحصل لواحدة فينا؟ ليه اهتم بشهوة الرجل '' الجنسية'' وما حكى عن شهوتنا  '' العاطفية '' ؟
  ","

   الجنة مفيش فيها حرمان !
   
   اعملي بس عشان تدخليها وسيبك من الأوهام الخايبة دي ..
   
   ستجدي فيها ما لا يخطر لك على بال.
  
"
78233,"
   يارب حضرتك ترد منتظره بقالي٣ايام.من يومين كلمت شخص من خلال لعبه انا عمري م عملت كده ومغليه نفسي وحافظه قلبي بس معرفش حصل ازاي.بعدها طلب نكون اصدقاء انا فوقت وقتها وقولت مستحيل بس انا ارتحت ليه جدا وحابه ابعتله صفح من كتاب حضرتك تعرفه انه لازم نراقب نظر ربنا لينا هو قالي ان شخصيتي عجبته وتفكيري 😢؟؟
  ","

   مفيش بنت عايزة تصون نفسها بتضيع فراغها في بابجي ولعب في فرق مختلطة !
   
   اقفلي الباب ده تماما.
  
"
78234,"
   لو عاطفيه جدا هل سهل تقدر تكمل مع شخصيه زى كدا
  ","

   للأسف لأ !
   
   العاطفيات رغايات .. جدا :)
  
"
78235,"
   يعني ده مش معناه انه وراه بلاوي و مخبيها ؟ .. أسأل لإني بنت و معرفش طبايع الراجل
  ","

   فيه راجل بيحب يشارك مراته التفاصيل ويحكيلها على يومه وياخد رأيها .. بس دول مش كتير.
   
   وفيه اللي بيحب يحل أموره بنفسه ويعطيها فقط المساحة اللي تخصها .. أما شغله وأموره المالية وغيرها فليست مسموحة !
   
   وهنا تختلف الطبائع والأذواق ..
   
   وربنا بيوفق ده مع ده .. وبنتعايش مع المتاح ما دام معنى الأمان متوفر بصفة عامة، ده المهم .. مش مسألة يحكي أو ما يحكيش.
  
"
78236,"
   عندي يقين في ان ربنا يجمعني بشخص معين مهما استحالت الاسباب وبدعي دايما بإلحاح شديد وحريصه مغضبش ربنا فيه 
هل انا كدا علي صواب ولا بعيش في وهم زي ما حضرتك قولت لغيري ؟
  ","

   للأسف !
   
   السوشيال بتبهدلكم وبترسموا صور خيالية تعيشوا من خلالها أحلام تستنزفكم.
  
"
78237,"
   شيخ من فضلك خطيبي محترم و طيب بس كتوم و مش بيحكي عن نفسه كتير مكنتش قلقانه اوي لحد ما اتكلمت معاه ف الموضوع ده لقيته بيقولي مش كل واحده بتعرف كل حاجة عن زوجها و انا ماما مش تعرف عني كل حاجة و انا مش باعرف احكي .. يعني مقتنع بالفكره و هيكمل كده .. انا مش مرتاحه خالص بعد كلامه ده راي حضرتك ايه ؟
  ","

   يكفيك منه حسن العشرة وخوف الله فيك.
  
"
78238,"
   ياريت ترد عليا انا بنت ومن خمس سنين ارتكبت معاصي كبيره ودلوقت توبت لربنا بقالي كام شهر وحشه ان ربنا قبل توبتي وغيرت من نفسي ولبسي وحالي بقا احسن وحسا أن ربنا ميسرلي اموري بس كل اما اصلي الفجر اعيط واحس ان لسا ربنا مش مسامحني،، انا كنت بحب واحد وكنت بعتله صور فاضحه ليا بس عمري ما قابلته طمني..
  ","

   أنت بخير .. وإلى خير بإذن الله ..
   
   انسي اللي فات .. كأن لم يكن.
   
   اسمعي ده:
   

    https://www.facebook.com/m.atiia.soliman/videos/1454248847988289/
   

"
78239,"
   يا شيخ أنا فتاة و الجمال عندي للرجل مهم .. هل أنا على خطأ أم أبقى على ما أريد ؟
  ","

   حقك !
   
   لكن احذري جمال ظاهر على عفن باطن.
  
"
78240,"
   يئست من نفسي
  ","

   لا تيأس من رحمة ربك !
   
   الزم الباب .. يوشك أن يُفتح لك إن صدقت.
  
"
78241,"
   بتحب تسمع القرأن بصوت مين؟
  ","

   بالترتيب:
   
   حسن صالح - عبدالرشيد صوفي - بندر بليلة.
   
   وأعشق التراويح خلف صابر عبدالحكم.
  
"
78242,"
   كانت دراجة كام 😂
  ","
  26 😃
  "
78243,"
   عندما كنت طفلًا، هل كنت ترغب في تربية قط أم كلب؟ وهل أحضر والديك لك واحدًا؟
  ","

   كنت أرغب في دراجة .. ظلت حلما يراودني إلى أن تحقق في الصف الثاني الثانوي يا آسك !
   
   لا أميل أبدا لاقتناء الحيوانات.
  
"
78244,"
   كان في صورة مكتوب عليها امي سقطت سهوا من الجنة فجاء بها ابي لمنزلنا .... ف في واحدة كاتبة أنه سهوا حرام الكلمة لان الله لا تأخذه سنة ولا نوم .... ف هل الجملة عادية ولا لو نزلتها هاخد ذنب ؟
  ","

   محتاج بس تصويبة مسددة تعرفه الجنة على حق ! 😃
   
   عموما الجملة فيها مبالغة لا داعي لها .. فالشريعة جعلت برها بابا للجنة أصلا.
  
"
78245,"
   هل أخطأت من قبل وناديت مدرستك بـ""ماما"" أو ""مامي""؟
  ","

   هذا ليس خطئا يا آسك !
   
   من يحنون علينا لهذه الدرجة = يستحقون البر كالأمهات.
   
   كل عام أمي بخير .. كل عام وكل من علموني حرفا بخير ..
  
"
78246,"
   حضرتك بتقول الا الصلاه... دلوقتي خطيبي مش بيصلي وانا عاوزه افشكل واهلي شايفين ان دا مش سبب وعلطول كلمه ربنا هيهديه دي بيقولوها وانا شايفه ان مافيش استعداد من نحيته ؟
  ","

   لازم تفشكلي !
   
   أهلك مش هينفعوك ..
   
   اللي ما يعرفش حق ربه = مش هيعرف حق العباد.
  
"
78247,"
   بعت رقم الاستاذ عبد المنعم السقعان تحت السؤال دا يا مولانا
  ","

   الرقم بس !
   
   دنتم جبتم الرقم والفيس كمان ..
   
   والله ما عارف أوصف لكم فرحتوني ازاي !
   
   فرحتوني بإني لقيت أستاذي، لعلّي أبلغه شيئا من الشكر اللائق به .. وفرحتوني بكم أنتم.
   
   آه والله بكم !
   
   مش كلام عاطفي والذي رفع السماء ولا مجاملة .. لكن فعلا موقفكم ده فرق معايا فوق ما تتخيلوا ..
   
   مش عشان الطلب في حد ذاته .. على قدر ما هو في معنى التحقق بهذا الزخم والحرص = لا يوفيه حرف.
   
   الحمد لله الذي أكرمني وجبرني .. بوجودي بينكم.
   
   اللهم وأتمها بالصحبة في جنتك.
   
   شكرا .. والله شكرا.
  
"
78248,"
   يا شيخ متقدم لي شاب علي خلق وصاحب دين وحافظ لكتاب الله ولا يعيبه شئ وبعد الرؤيه شعرت بميل ناحيته لكن.. أمي وأختي بيقولوا مش مناسب لكي لأنه أسمر البشره وفكري ف شكلك وازاي هترضي اولادك يطلعوا شكله هو واهله .
لكن فكري أنا متقبله الشكل ونظرت للدين اول شئ 
اعمل ايه ؟؟
  ","

   الرجالة السمر = دمهم زي العسل على فكرة !
  
"
78249,"
   غ.س مش ممكن يا شيخ ربنا يجعلها سبب فى هدايته وباعتها ليه
  ","

   شوف .. هي ميزة فيه طبعا إنه صريح .. ولو هي شايفة استعداده كويس فعلا وباقي صفاته تشجع = ممكن تعطيله فرصة فترة الخطوبة.
   
   لكن بصفة عامة مبدأ إقامة العلاقات على أساس أساعده يتغير وبكرة هيبقى أحسن ولعلي سبب في هدايته = مبدأ فاشل .. جدا.
   
   أنتم مش مصحات علاج نفسي ولا محاضن دعوية !
   
   أنتم شركاء في علاقات .. لكم حقوق وعليكم واجبات .. وبس.
  
"
78250,"
   نفسي حد يقولي إنه بيحبني مش قصدي ولد يعني لا اي حد أنا بعاني من الوحدة وحتي لما بلهي نفسي في حاجات أعملها وانجح فيها بحزن آوي إن مفيش حد يشاركني نجاحي
  ","

   ومين مش محتاج كده !
   
   تعايشي مع الشعور ده لين يأذن الله بتغيير حالك وسد فاقة روحك.
  
"
78251,"
   يا شيخ تقدم إلى شاب يحكى عنه الأدب و الأخلاق و الصلاه و في الرؤيه أعترف إلى أنه مقصر في الصلاه.. بيقطع.. و عاوز ينتظم و انا منتقبه هل أرفض ام اقبل
  ","

   إلا الصلاة !
   
   محدش هيلتزم عشان حد، لو ما التزمش لله.
  
"
78252,"
   ممكن أجيب لوالدتي أي هديه في حدود ٦٠ج
  ","

   ولو تقدر على 60 ألف هاتلها !
  
"
78253,"
   متقدملي شاب محترم وعلى خلق ودين أحسبه كذلك ولكن أنا معجبه جداا من بعيد بحد محترم أعرفه من المدرسة من زماان وبدعي ربنا من صغري به وبفتح الفيس كل فترة اشوفه واطمن عليه مافيش بينا لا شغل يجمعنا ولا أي حاجة صغير أنه معايا من نفس البلد وطول الوقت بتمناه خايفه اوافق ع الشخص المتقدم أكون كده مش صادقة
  ","

   الصدق يكمن في تحررك من الوهم .. والتفاتك لمن يتقدم.
  
"
78254,"
   يا دكتور محمد رد عليا بالله عليك .
أنا لسه خارجة من علاقة عاطفية كانت المفروض فيه خطوات خطوبة بس محصلش نصيب وأنا حبيته أوى أوى صحبتي عارفه ومخطوبة جديد وبتحكيلي ع حجات عامه بينها وبين خطيبها بس أنا بتوجع اوي ومش عاوزاها تحكيلي حاجه خايفة احسدهم أو مع الوقت ألاقي نفسي بتمناه اقولها إزاي بالله عليك ؟
  ","

   قوليلها بصراحة معدتيش تحكيلي ولا تحكي لحد حاجة !
   
   وأنا سعيدة عشانك .. وبدعيلك من قلبي بالخير.
   
   ورسالة لكم يا جماعة .. زي ما بنخبي أحيانا احترازا من الحسد، لازم ننتبه برضه لضرورة ده في بعض الحالات حفظا لقلوب من يحبونا ونحبهم !
   
   إن كثيرا من التفاصيل تفقد رونقها بالبوح.
  
"
78255,"
   نرضي بالمتاح حتي لو مش زي مبنتمناه ونعدي ولا نصبر ونستني واحنا خايفين نكون الفرصه ضاعت؟💔
  ","

   ما ينفعش هنا قرار عام صالح لجميع الناس !
   
   بعضهم يجيد الرضا بالمتاح .. وبعضهم ما يقدرش يتنازل عن حاجات بعينها، بحيث يا تكون موجودة، يا بلاش.
   
   المشكلة بتكون في الناس اللي واقفين في النص، ومش عارفين يا ترى يرضوا بإيه، ويطنشوا إيه .. يكملوا ولا لأ، طب مبسوطين ولا لأ .. طب اللي هما فيه المفروض يسيبوه ولا يكملوا، ولو سابوا هيعوضوه، طب لو كملوا هيسعدوا به ويسعدوه !
   
   طب هو ده حب .. ولا إعجاب مؤهل لحب .. ولا مجرد اختيار مناسب وخلاص !
   
   عموما هناك قاعدتان ثابتتان .. حطوهم في الحسبان:
   
   • لستم ملومين في أي قرار، ما دمتم مستعدين لتبعاته.
   
   • مفيش اختيار في الدنيا دي كامل من كل النواحي.
   
   في ضوئهما قرروا .. وكل أعلم بطاقته وراحته.
  
"
78256,"
   هل المشاعر اختيارية؟ هل يمكن لشخص أن يختار أن يكون سعيداً بدلًا من أن يكون تعيسًا؟
  ","

   يا ريتها كانت كده يا آسك !
   
   ياما بنختار طريق نحسبه للسعادة ثم يكون مركز تعاستنا .. ياما بنهرب من طرق خايفين، وفي الحقيقة نحن للسعادة نولي ظهورنا ..
   
   عموما الأهم من مجرد المعاني المتقابلة دي = هو الرضا.
   
   الرضا على كل حال .. الرضا مفتاح باب الجنة؛ حيث السعادة .. بلا زوال.
   
   كتب على ابن آدم نصيبه من الألم .. مدرك ذلك لا محالة.
   
   --------------------------------------
   
   ألقاكم يا صحبة الجنة 💚
  
"
78257,"
   قم وناجِ الرحمن🌸
  ","

   أنت صح !
   
   ألقاكم يا صحبة الجنة 💚
  
"
78258,"
   غير اللي بيسأل يعني ايه بمبدأ الصفقه
  ","

   يعني هعبدك مقابل تحققلي كذا وكذا !
   
   إن أصابه خير اطمأن به ..
   
   وإن أصابته فتنة انقلب على وجهه.
  
"
78259,"
   هيكرمني يا شيخ ؟
  ","

   فوق ما يخطر لك على بال !
   
   لو صبرت وصدقت ..
   
   وليس كرمه بالضرورة في تحقق ما تريد، كما تريد !
   
   تبقى دنيا لا تزن عنده جناح بعوضة.
  
"
78260,"
   للى بتمناه
  ","

   أنت لم توعد هنا بشيء !
   
   فلا تعبد ربك بمبدأ الصفقة.
  
"
78261,"
   انا بصلى وبقرا قران وبستغفر كتير ومفيش اى اشاره او استجابه
  ","

   إشارة لإيه ؟!
  
"
78262,"
   حقيقي يا شيخ بفتح الاسك آخد بوسيتيف انرجي من حضرتك واستعن بالله وأكمل طريقي
الله يجازيك كل خير يا شيخ 🌸
  ","

   الله يسعدك ..
  
"
78263,"
   🙎‍♀️🙎‍♀️🙎‍♀️🙎‍♀️🙎‍♀️🙎‍♀️🙎‍♀️
  ","

   حقك القديم .. ويتكتب زيهم جديد.
  
"
78264,"
   هينكتب كتابى قريب باذن الله بس مقلقة وخايفة تنصحنى بايه الله يجازيك خير🙂
  ","

   افرحي .. وسلي ربك من فضله.
  
"
78265,"
   تقصد ينتظر الموت ..؟
  ","

   بل يعمل ليلقاه على خير حال !
   
   هو جاي جاي.
  
"
78266,"
   يا شيخ 
انا كل مبشوف شخص محترم و مؤدب بنجذب له و بفضل افكر ف شخصيته لوقت انا مضايقه من كده الحل اي
  ","

   الحل تطنشي وبس.
   
   دي طبيعة المرحلة ..
   
   المهم تشتغلي على نفسك وما تسيبيهاش للفراغ.
  
"
78267,"
   تجاوزت .... تجاوزت تلك المرحله البشعه💪⁦♥️⁩الحمدلله جداً ،قدرت اتخطاها بفضل الله، اينعم هي كانت فتره صعبه جداً ولسه ف تبعات لحد دلوقتي، وقلبي اتكسر فيها لكن الحمدلله اللي جبر كسر قلبي والهمني الصبر والقدره ع التخطي واني اقف مره تانيه ،شكراً ع كل نصايحك ربنا يجعله ف ميزانك ويباركلك ف اولادك،ادعيلي🌸
  ","

   حمدا لله على سلامتك ..
  
"
78268,"
   تعبت.
  ","

   ومين ما تعبش ؟!
   
   كلها أيام .. وتلوح أبواب الجنة.
   
   اصبر ..
  
"
78269,"
   يا شيخ ، انا حاولت انتحر قبل كدة،بس الحمد لله المحاولة دي فشلت ،وندمت علي دا وبحاول ألتزم دينيا علي قد مااقدر ، ينفعلي توبة ولا لا ؟!
  ","

   ومن يحجب توبة الله عنك ؟!
   
   أبشر بتوبته وفضله .. كما نجاك وعافاك.
  
"
78270,"
   هل حلمت بشيء يومًا ولم تستطع نسيانه ولا يزال يطارك عندما تتذكره؟
  ","

   الأحلام !
   
   كثيرا ما تكون من وسائل الشيطان في إحزان الذين آمنوا ..
   
   ليس فقط من جهة رؤية ما يكره ويخشى .. بل من جهة (التعشيم) بما يرجو ويتمنى !
   
   تلك المشاعر، والكلمات، والنظرات، والوعود، والدموع .. التي تستغرق معها كمشاهد من الجنة، ثم تفيق على صدمة أنك في الدنيا .. وأن كل شيء حولك ما زال ينتمي .. للجحيم.
   
   أكثر ما يضرك حينها هو التمرد على واقعك والهروب لتلك المشاهد .. بل ومحاولة إلباسها شرعية ما بتفسير من هنا أو هناك ..
   
   كم من قصص حب ركيكة لم يكن مبناها إلا بعض أحلام ..
   
   كم من اختيارات خاطئة لم يكن سندها إلا مشاهد خاطفة في سِنة منام ..
   
   لا بأس .. ابن آدم يحب الأمل، ولو كان محض أوهام !
   
   لكن هذا الأمل ما يلبث أن ينقلب لمشاهد حزن عميق ويأس قاتل على مسرح القلب المنهك .. ويصفق جمهور الشياطين.
   
   تصالحوا مع واقعكم ..
   
   القساة يظلون قساة .. ولو مارسوا الرحمة بكم في مشاهد تمثيلية يلقيها في روعكم الخاطر المشغول !
   
   ابتسموا لتلك المشاهد حين تفتحون عيونكم على السراب .. كابتسامكم لنكتة قديمة، جدا .. واطمئنوا أن الأثر سيزول.
   
   في الحياة عوض ومتسع، وطرق غير محصورة للنجاح .. وخلف باب الجنة للأحلام المبتسرة، براح.
   
   كتبت هذا يا آسك رجاء أن أنهي به مرحلة مضنية .. أرهقتني فيها الأحلام لدرجة صارت تخيفني من النوم !
   
   رغم أني لم أكن يوما ممن يحلمون كثيرا ..
   
   الله المستعان.
  
"
78271,"
   من المعتقل نتابعك ياشيخنا ❤
لا أحب تعليق قلب بهذه الطريقة .. ممكن بالنسبة لي وأراه لا ينبغي ولن أفعل.
سأحمل في نفسي من همٍ بها أكثر ما ستحمله هي.
ومن الفهم ألا يفعلها أحد .. وأتأذى نفسيا عندما أرى أخي قد خطب بل وعزم علي العقد وهو في السجن ينتظر تنفيذ حكم خمسة عشر عاما!
ألمٌ لا ينتهي، نسأل الله فرجا.
  ","

   تخرج على خير حال بإذن الله ..
   
   ولك عليّ تقبيل رأسك ويدك ..
   
   أنت رجل نبيل ..
   
   ومثلك لا يقول لمثلي (شيخنا).
   
   اللهم أسعدنا بفرج عاجل، وصلاح الحال والبال.
  
"
78272,"
   إزاي أتعلم الصبر يا شيخ
  ","

   الصبر بالتصبر !
   
   تسقيكه الحياة كأسا وراء كأس.
  
"
78273,"
   في واحد اعرفه مش بيعجبه محمد عطيه و بيتريق علي كلمه صحبه الجنه لما بتقولها للبنات !؟
  ","

   على أساس الجنة للرجال فقط !
   
   ده لقب عام يشمل المعاني الإيمانية التي نحاول غرسها هنا ..
   
   عنوان لعهد نرجو الحياة عليه، والموت عليه .. بصدق.
   
   وبعد ..
   
   حقه .. حقه تماما.
   
   مين مجنون منتظر يعجب الناس كلها !
  
"
78274,"
   اسمح لي ياشيخ هو البريسينج حلال يعني اعمله وانزل بي الشارع عادي مش مكروه ولا ملفت ويعتبر فتنه
  ","

   مش عادي .. وملفت .. وفتنة ..
   
   ومن أباحوه يكون للزوج بإذنه، والمحارم فقط.
  
"
78275,"
   مش ده يبقي زينة ومينفعش تبان يا شيخ؟
  ","

   طبعا !
   
   هو يكون للزوج والمحارم .. لأنه مش زي الخاتم يعني ..
   
   ملفت للنظر .. وفيه قول قوي بتحريمه مطلقا.
  
"
78276,"
   ياشيخ هل يجوز اخرم الخرم بتاع الانف دا😁
عايشه فمصر 🤐
  ","

   اسمه بريسينج 🙄
   
   لو متزوجة = لازم بإذن زوجك.
   
   ولا أظنه يروق البنات غالبا.
  
"
78277,"
   ظروفي حكمت بكدا والدي متوفي واخويا الكبير متوفي مكنش هيعرف يزورني غير كدا عشان كلام الناس
دا غير اني بتكسف بشكل بشع مضايقني انا شخصيا فقرروا يكسروا دا بالعقد عشان اقدر اتعامل 
دلوقتي عايزين يخلوني اخد رقمه واكلمه انا 
مش هكون بقلل من نفسي كدا؟
  ","

   كلميه .. اعملي اللي عليك .. يمكن عايزك أنت تبدئي !
   
   وما دمت بتتكسفي كده فلعلك وصلتيله رسالة غلط إنك مجبرة أو مش راغباه ..
   
   شوفي كده .. وربنا يهديلك الحال.
  
"
78278,"
   فين ف المنوفيه؟
  ","

   https://www.facebook.com/274040359374783/posts/1861168317328638/?sfnsn=mo
  
"
78279,"
   الناس اللي بتتقمص من غير سبب دي نعمل معاها اي ياشيخنا ❤💔
  ","

   نراضيهم مرة واتنين .. ومن بعدها نسيبهم على راحتهم ما دمنا ما غلطناش فيهم !
   
   ولو يهمونا بزيادة نبقى حريصين معاهم شوية ما نقولش أو ما نعملش حاجة عارفينهم مش هيتحملوها أو هيفهموها غلط.
  
"
78280,"
   عقد قراني كان يوم الجمعة بدل الخطوبة شوفته 3مرات بس  ...والنفروض انه بعد العقد اخد رقمي بس الى الان مكلمنيش خالص دا غير انه بعد العقد قعد معايا اكتر من ساعتين ومتكلمش فيهم خالص غير انه سألني مبسوطة ولا لا 
هل دا طبيعي!انا ندمت وخوفت منه
  ","

   مش طبيعي .. واتسرعتم جدا في الخطوة للأسف !
   
   عموما يمكن لسه مكسوف بس أو مش عايز يضغطك .. هتبان الأمور بداية من الجلسة الجاية.
  
"
78281,"
   ادعي لبابا يا شيخ ربنا يوسع رزقه
  ","

   يا رب .. يوسع عليه ويرزقه برزقكم وزيادة ..
  
"
78282,"
   مش قادر اتكلم
  ","

   طب قوم اتوضا واسجد وابكي واتكلم براحتك ..
   
   مفيش حاجة في الدنيا تستاهل تقابل ربك بما لا يرضاه.
   
   لو على الحزن والابتلاءات والخذلان = فمحدش ملوش نصيب منه .. كلها أيام، وربك علّام.
  
"
78283,"
   يا شيخ انا مش متوفر عندي غير النسخه الغير اصليه في المكتبات و نفسي اقرا الكتاب اعمل ايه؟؟
  ","

   https://www.facebook.com/274040359374783/posts/1861168317328638/?sfnsn=mo
  
"
78284,"
   عاوز انتحر
  ","

   ليه ؟!
  
"
78285,"
   حتي لو كلام عام لمعرفة الشخصيات و الطرف التاني أكثر و مدي تفكيره دون كلام أو تعبير للمشاعر والاحاسيس؟
  ","

   كل ده يبقى بعد خطوة رسمية.
  
"
78286,"
   يعني عادي اكلمه
  ","

   ألطم ! 🥺
  
"
78287,"
   طب لو حضرتك عاملى بلوك ريحنى 😔
  ","

   هعمل بلوك ليه ؟!
   
   بناء على إيه ؟!
   
   مجرد عدم إجابتي يعني إني ملحقتش أشوف أو مش عارف الإجابة أو أفضل السكوت .. بس.
  
"
78288,"
   انا مش بحب ادي الاطفال بشكل خاص علشان اهاليهم كدا بيستغلوهم ونفسي الكل يبطل يديهم يمكن خطيبها بيفكر كدا
  ","
  ….
  "
78289,"
   لو بحب واحد ومامتى عارفه ينفع نتكلم ولا حرام ممكن الرد محتجاه ضرورى لو سمحت؟؟
  ","

   معرفة ماما لا تحلّ حراما !
  
"
78290,"
   ازاي احتوي زوجي..؟!
  ","

   ما دمت حريصة على سؤال زي ده = يبقى هتعرفي بإذن الله !
   
   التنظير والكتب مفيش أكتر منهم.
  
"
78291,"
   كنت خارجه انا وخطيبى وفى اطفال غلابه جايين علينا عايزين صدقه كنت فكراه هعطيهم بس محصلش زعلت اوى ياشيخ وحسيته نزل من نظرى 
طيب بخاطرى الله يطيب خاطرك
  ","

   يمكن مكنش معاه فكة بس !
   
   مش موقف زي ده كافي لحكم حاسم كده.
  
"
78292,"
   اجيب هدية عيد الام وانا مبعترفش بيه، في يوم تاني ،عشان حماتي متزعلش،ولا كده ابقي بضحك علي نفسي؟🤔
  ","

   هات لأمك ولحماتك .. أمّن نفسك دين ودنيا 😁
  
"
78293,"
   الأستاذ عبد المنعم السقعان أستاذي كنت بحب الحصة جدا بسببه ومكانه عند مدرسة الإعدادية بنات دا لو كان نفس المكان اللي كنتوا بتدرسوا فيه .. انت عارف دكرنس كمان يا مولانا ؟!
  ","

   لو تقدر توصله = بلّغه سلام محمد عطية اللي كان في مدرسة الشهيد صلاح الدين الإعدادية في المحمودية .. أرجو إنه لسه فاكرني فلم أكن عنده مجرد طالب. ولو تعرف تكتب لي رقمه تحت السؤال ده = تبقى عملت فيّ معروف لا أنساه لك.
  
"
78294,"
   ما هو أفضل مدح أو إطراء قاله شخص لك؟
  ","

   قال لي معلّم اللغة العربية في الصف الثالث الإعدادي يوما:
   
   "" واثق إني هشوفك على التليفزيون، وهقرأ لك كتاب ! ""
   
   ذهلت يومها من كلامه .. وفرحت به في نفس الوقت لحد لا يوصف. لا أدري كيف هو الآن، لكن وددت لو أخبره بأن ما قاله قد حدث .. وبأني لا أنساه من دعائي.
   
   (اسمه الأستاذ/ عبدالمنعم السقعان .. من دكرنس .. يا ريت حد يعرف يطمني عنه).
  
"
78295,"
   ربنا يفك اسره يا رب تعبنا من الموضوع دا بس ياشيخ انت مش عارف مدا احتياجه ليها فى الوقت بيبقى مستنى يشفها رساله منها بتحسن فى نفسيته كتير نصرك يا رب الله غالب بأذن الله ♥️
  ","
  ""خطيبي معتقل سياسي وأهلي ضاغطين علي ..""
  
  ""عقد علي وحددنا موعد الفرح .. واعتقل ..""
  
  ""متزوجة من أربعة شهور وتركني حامل .. واعتقل ..""
  
  ""كنت واعدها أتقدم .. واعتقلت سنة .. وطالع الدنيا كلها ضباب في عيني ..""
  
  مثل هذه العبارات صارت معتادة جدا في كثير من الأسئلة والاستشارات التي تصلني ..
  
  حتى أصبحت أخشى على نفسي من التبلد أمامها كأنها صارت الأصل، أو وضعا عاديا ينبغي ألا تقف عنده كثيرا ..
  
  ""معتقل""
  
  كلمة تختبئ خلفها آلاف الأحلام الموؤدة بالإصرار، وتترقب أمامها آلاف الآمال المشنوقة بحبل الانتظار ..
  
  طابور طويل من المشاهد المجترة بتلك الكلمة القصيرة !
  
  لا يبدأ بصغير يمد اصبعه من فتحة في السلك الفاصل ليلمس بنان أبيه، ولا ينتهي عند ورقة مرفوعة فيها أسئلة وأخبار وبشائر لتقويه !
  
  نجحت .. وأختي ولدت .. وأنت وحشتنا .. و""هنبيع العفش"" ..
  
  إنه كان يرجو أن يتم خطبته .. وكان يريد أن يفرح -ككل الناس- بزوجته ..
  
  كان يسعى لفرصة عمل وبيت صغير يجمعه بمن أرادها قلبه .. لا زنزانة صغيرة لا يدري فيها ما ذنبه !
  
  إنها كانت تحتاج حقها الطبيعي في أن تستند عليه وتتحامى من الدنيا وما فيها ..
  
  أهلها معذورون .. وحبها لا يهون .. والناس لا يرحمون !
  
  لا .. ليس طبيعيا .. ولن نتعوده ..
  
  سيعود الوطن .. وتتحقق الأحلام ..
  
  ولا نامت أعين اللئام !
  "
78296,"
   انت عارف يا شيخ انا كنت معتقل و عارف يعنى ايه شعور واحده متمسكه بواحد فى الظروف دى و قد ايه هو بيبقى مراعى وقوفها جمبه و هى فى نظره قد ايه
  ","

   حمدا لله على سلامتك حبيبي.
   
   وكثير أعرفهم لم يقدّروا شيئا وتركوها بكل بساطة في الوقت الذي كانت تحلم فيه بجوارهم بعد رحلة ألم وأمل ومعاناة الانتظار !
   
   أحيانا لسوء معدنهم، وأحيانا لضعفهم أمام أهاليهم وكأن المسكينة كانت مجرد (عامل حفاز) في مرحلة ما، وأحيانا معذورين لوصول نفسيتهم لدرجة لا تتحمل فكرة المسؤولية عن أحد في مرحلة التعافي والاستعادة.
   
   الله المستعان.
  
"
78297,"
   يا شيخ انا كنت هموت النهاردة للمرة التالتة 🙄😐
  ","

   هنموت .. هنموت ..
   
   في التالتة أو المية !
   
   المهم على خير حال ..
   
   آمين.
  
"
78298,"
   ي شيخ لو سمحت كتاب صحبه الجنه  موجود ف الرياض لحد امتا
  ","

   لحد نهاية المعرض .. وبعد المعرض في جرير بإذن الله.
  
"
78299,"
   ربنا يبارك فيك وفي ذريتك انا متابعة حضرتك من فترة وغليت نفسي قبل ما اقع ربنا يباركلك يا رب 🤲💚💜 ويجازيك خير
  ","

   رب يسعدكن ويستركن .. وبناتي .. وبنات المسلمين ..
   
   آمين.
  
"
78300,"
   قولها يا شيخ أنها ممكن تتفاجيء بعد كام يوم أنه خطب واحدة تانية أصلا فمتعلقش أمل عليه.
  ","

   بيحصل.
  
"
78301,"
   يا شيخ بقيوا كتير الشباب بيبصوا طيب كيف نعرف الصادق اللي فيهم و انا بتجاهل  بس ياشيخ أحيانا بقعد افكر ليش بيبصوا اش الهدف..ادعيلنا بالثبات ياشيخ🌸
  ","

   الصادق = بيخبط على باب البيت.
   
   أو بيحط وشه في الأرض .. وبيرفع ايده في خلواته للسما.
   
   وبس.
  
"
78302,"
   ياشيخ اختي خطيبها معتقل سياسي وهي مصممة تنتظره والعمر بيضيع انصحها هخليها تقرا كلام حضرتك
  ","

   سؤال صعب !
   
   لا أقدر ألومها .. ولا أقدر ألومكم ..
   
   لكن هل هي مستعدة لخيار إنها تنتظر في حالة حياة مع إيقاف التنفيذ ثم يخرج هو ليبتعد عنها !
   
   وممكن يكون معذور جدا وقتها لأن نفسيته واستعادته للتصالح من تاني هتكون محتاجة وقت !
   
   هل واخدة بالها من ده ؟!
   
   طبعا حد هيقولي يعني دي دعوة للتخلي مثلا في مثل هذه الحالات .. هقول لا دي محاولة فقط لعرض الاحتمالات ..
   
   مع كثير من الحزن والخجل الحقيقة.
   
   اللهم فرجك وصلاح الحال والبال.
  
"
78303,"
   اقول مثلا ان واحد زميلي كان  بيبصلي كتير اوي الترم الاول و انا كنت معجبه بيه من قبلها لكن مش ببص و بتصرف كأني مش واخده بالي انما الترم التاني بقى شويه يبص و شويه لا لكن انا مازلت بتصرف زي ما انا و بدعي بيني و بين ربنا ان ربنا يرزقني بيه و يجعل فيه الخير لانه هو اول حد اتشدتله ف الكليه احنا في تانيه
  ","

   ده لعب عيال لا يستحق مجرد تفكيرك !
   
   اسمعي معروف بالله .. وعيشي مرحلتك وطنشي.
   
   الرجل الصادق بيكون عارف طريقه كويس .. لا يستخدم هذه الأساليب.
  
"
78304,"
   يا شيخ بدي اشيل الحجاب لاني مو مقتنعة فيه ولكن خجلانة من الله😔 لا قادرة اقتنع بالحجاب ولا اشيلو شو الحل؟
  ","

   الحل تقرّبي من ربنا وتقبلي عليه بصدق وتسأليه ينور بصيرتك.
   
   حالتك دي مجرد إنعكاس لظمأ روحك لريّ الإيمان بالزاد التعبدي.
  
"
78305,"
   صحبة الجنة في الرياض
  ","

   الرياض !
   
   الحب والأمل .. الحرمان والألم .. نبضة القلب حين حلّق في سماء أنس اللقاء .. وانكساره بالحزن حين هوى في قاع غدر الفراق ..
   
   الرياض !
   
   النعم التي لم تخطر يوما على بال .. والأماني التي تبخرت لتصير مجرد خيال ..
   
   الرياض !
   
   الإلهام الذي صقل روحي .. والحرمان الذي طهّر جروحي .. والوحدة الأمينة -بقسوة- على بوحي ..
   
   رغم فرحتي العارمة بـ "" صحبة الجنة "" في قاهرة المعز .. غير أن له طعما خاصا تماما في رياض العز ..
   
   لولاها ما كان .. ولا كانت تلك الحروف التي جمّع الله بها أرواح أصحاب هذا اللقب في مساحة الأمان.
   
   الرياض !
   
   اللهم أنت تعلم أني -رغم كل شيء- أحبها .. اللهم أشكرك ولا أكفرك، لا تحرمني -أبدا ما أحييتني- منها.
  
"
78306,"
   غير السائله  .. أنا متقدملي شاب بردو محترم و مناسب بس مش قادره اتقبل شكله بالقدر الكافي .. عارفه ان في مقاييس تانيه 
بس انا عايزاه يكون مالي عيني و مشفش غيره 
اعمل ايه ؟
  ","

   القرار قرارك أنت !
   
   لا تلامون في أي قرار ما دام حلالا، وما دمتم على قدر كاف من الوعي به والاستعداد لتحمل تبعاته.
   
   احنا هنا بنحاول نفكر معاكم بس .. ونفتّح أمامكم سبل الاحتمالات .. لكن القرار لكم، والاختيار أنتم أعلم فيه بطاقتكم وتحملكم.
  
"
78307,"
   بالله ي شيخنا تجبر خاطري بدعوة منك بالتوفيق وراحة البال  .... اصابني الهم ي شيخنا
  ","

   اللهم يا رب فرج عنا وعن المسلمين ..
   
   --------------------------------------
   
   ألقاكم يا صحبة الجنة 💚
  
"
78308,"
   مخطوبه لحد محترم ومناسب واهلي بيحبوه بس مش راضيه رضا كامل عن شكله وبفضل اقارن بينه ربين اجوازات اصحابي والشباب الوسيمين هو مش وحش ومش نافره منه بس مش زي ماكنت بتمني اكمل ولا هتعب بسبب عدم الرضا التام ده بعد الجواز؟
  ","

   ما هو برضه لو قارن هيلاقي الأجمل منك مليون مرة !
   
   الأحسن دايما موجود .. دايما ..
   
   الفكرة هي القبول بالمتاح لنا والقناعة التامة بإنه الاختيار الأنسب .. وقصر الطرف عليه.
   
   الرضا جنة.
  
"
78309,"
   صحابي بعدو عني من ساعة ما لبست الخمار شايفني معنتش اقدر اواكب عصرهم
  ","

   بعدهم غنيمة.
  
"
78310,"
   يا أبو أنس ممكن تشوف رسائل الماسنجر ارجوك لسه باعته المسج دلوقتي لعل في كلماتك تفريج لهذا الكرب او نصيحه لتلك النفس التائهه
  ","

   الله المستعان يا رب !
   
   حاضر .. اعذروني واصبروا علي.
  
"
78311,"
   ي شيخ أقرب من ربنا أكتر ازاي
انا بقرأ قراءن كل اليوم الحمد لله وبصلي بس بحس اني بخلص صلاة بسرعة
  ","

   صلاة الليل !
   
   لو ركعتين ..
   
   هي أنس المحبين وغراس اليقين.
  
"
78312,"
   آخر مره هسأل حضرتك يا شيخ هتروح معرض الكتاب يوم تانى غير بكره؟؟؟؟؟؟ خطيبي راح انهارده ومش هيقدر يروح تانى غير يوم الجمعه🙁
  ","

   أروحله يوم الجمعة بإذن الله.
  
"
78313,"
   خطيبتى منتقبة فى مانع انها تقعد معايا من غير نقاب فى بعض الاوقات بين كل فترة وفترة يعنى رد بالله عليك
  ","

   مفيش مانع لو لابساه استحبابا.
   
   ولو وجوبا = مفيش مانع لو نسيت أنت شكلها واحتجت تتأكد تاني.
  
"
78314,"
   صديقتي توفاها الله من ٤ أيام ومن ساعتها الدنيا مقفولة  قدامي  قل لي شيء يثبتني
  ","

   اعملي لتكونا سويا في الجنة !
   
   الفراق صعب طبعا، ولا بأس بنصيب من الحزن حتى ينكشف .. لكن الموت هو أصدق حقائق الدنيا.
  
"
78315,"
   متقدملي ابن صديق ابي عايش برا وهو من اصل غير عربي، العائلة لطيفة لكن لدي خوف اني لن اقدر ان اتعرف على الشاب بشكل جيد خصوصا انه مغترب و لن يقدر على القدوم كثيرا، هل برأيك يكفي الكلام على وسائل التواصل للتعرف عليه و على صفاته؟
  ","

   مغامرة كبيرة !
  
"
78316,"
   المفروض احنا كامسلمين نعمل اى
  ","

   أستحي والله أنظّر في مصايب متتالية زي دي !
   
   عموما دورنا نشتغل في دوايرنا (عباداتنا - أخلاقنا - معاملاتنا ..) بما نبلغ به رضوان ربنا .. ونرجوه أن يقبل عذرنا ويعفو عن تقصيرنا.
  
"
78317,"
   هل تستطيع قضاء اليوم بدون التقاط أي صورة سيلفي؟
  ","

   سيلفي !
   
   نحن أمة صار السيلفي يؤخذ بجوار دمها المسفوح يا آسك .. نحن أمة تقتل بدم بارد، على الهواء مباشرة.
   
   هنقول إيه بس !
   
   اللهم إليك المصير.
  
"
78318,"
   حقكم عليّ 🙏🏻
  ","

   الأحبة الكرام في الرياض الذين تفضلوا علي وغمروني بفضلهم وحضروا؛ لتشريف كتابهم "" صحبة الجنة "" باقتنائهم له .. أرجو أن يقبلوا خالص اعتذاري عن غيابه اليوم وذلك لظروف خارجة عن إرادة الناشر، متعلقة بالشحن. للتو وصل مستودعاتهم وسيكون متوفرا من صباح الغد بإذن الله.
   
   لن أحرم نفسي من مصافحة الوجوه النبيلة وسأكون في شرف استقبالكم غدا السبت بإذن الله تمام الرابعة عصرا .. وحتى نهاية اليوم.
   
   أكرر اعتذاري البالغ ولا أدري كيف أوفّي حق هؤلاء الذين أتوا من القصيم والخرج، وأطراف الرياض .. وزحمة الرياض !
   
   فعلا حقكم عليّ 🙏🏻
   
   #صحبة_الجنة
   
   #معرض_الرياض_الدولي_للكتاب
   
   #H9
  
"
78319,"
   مستنيه حضرتك تفتح من امبارح 
انا لسه مفشكله خطوبتي من شهر و دلوقتي متقدم واحد كويس زي مااهلي بيقولوا و عاجبهم كلهم و مستنيين رأيي مشكلتي مش فيه خالص بس كنت عاوزه استني شويه ف نفس الوقت خايفه اندم اني ضيعت واحد كويس اعمل ايه 
ملحوظه الشخص ده بقاله سنه عاوز يتقدم *بعتلي مع قريبته* و اول مافشكلت جه !
  ","

   وافقي .. بلا تردد.
   
   وانسي اللي فات تماما.
  
"
78320,"
   هيا عملت ايه يعني معملتش حاجة!
  ","

   اقرؤوا ده:
   

    https://m.facebook.com/story.php?story_fbid=1556998114380028&id=100002095644279&sfnsn=mo
   

   واسمعوا ده:
   

    https://m.facebook.com/story.php?story_fbid=1564614870285019&id=100002095644279&sfnsn=mo
   

   يا ريت نفهم.
  
"
78321,"
   انا مخطوبة و خطيبي محترم و ملتزم الحمد لله بس انا مش بحبه ولا معجبه بيه كأنه شخص عادي ومش مبسوطة كـ واحدة مخطوبة وكله بيقولي يبختك أنتي جبتيه من اين دا بعدين قولت اهم حاجة الدين و هكمل بس علشان مش مبسوطة دا باين ف معاملتي معاه و حسة أني بكمل غصب عني ولو قرب الفرح هبقا مضيقة اوي مكنتش عايزة اتجوز كدة
  ","

   أومال كنت عاوزة إيه ؟!
   
   واحد يحبك وتحبيه .. ويعلق قلبك ومشاعرك بيه .. ثم لسبب أو لآخر، من ناحيتك أو ناحيته، من أهلك أو أهله = يا يسيبك يا تسيبيه !
   
   وتيجي تبكي هنا جنب اخواتك وتدعي عليه !
   
   شوفي ..
   
   مقدر تماما شكواك ومتفهمها .. لكن أنت مش عارفة تحبيه لأنك واهمة نفسك تماما أن الحب لا يأتي من هذا الطريق .. بينما لو ركزت على مميزاته وعرفت إن الطريقة دي من أجمل وآمن وأعز طرق الزواج = مش هتحبيه بس .. أنت هتبصيله على أنه هدية السماء لك.
   
   كلامي ده مش تسفيه للحب، ولا دفاع متعصب عن زواج (الصالونات) .. كلامي ده استقراء لسيناريوهات كثيرة جدا، تبدأ بالانبهار وتنتهي بالصدمات .. العبرة بطريق السير وختامه، لا بالمقدمات.
   
   عموما القرار قرارك .. لكن أرجو تعيدي نظر وتقيّمي الموضوع بطريقة جديدة.
  
"
78322,"
   خطيبي (عاقدين) زعل مني لاني حكيتلو انو الدين ما بلزم المرأه انو تشتغل ببيتها ولا انها ترضع اولادها.. ما حكيت اني ما رح اعمل بس ذكرت معلومه.. زعل وضل مقاطعني اسبوعين وحكالي لو بعرف انك هيك ما كنت ارتبط فيكي
  ","

   عنده حق !
   
   ده مش كلام يتقال والله .. لأنه بصرف النظر عن الأحكام بيعكس غباء اجتماعي مزري ..
   
   عموما اعتذري له ومعدتيش تتكلمي في المواضيع دي، بالطريقة دي.
  
"
78323,"
   ياريتني كنت تابعتك قبل ما أغلط وأعترف بحبي وأندم الندم دا كله💔😢
  ","

   لا بأس !
   
   المهم نتعلم.
  
"
78324,"
   يا شيخ في ناس ما بتتعظش من الكلام .. لازم تاخد على دماغها الاول بعدين تتعظ

كتر خيرك بتنصح و اللي عاوز يسمع يسمع
  ","

   للأسف !
   
   دايما بنفتكر نفسنا استثناء .. الكل كده ..
   
   ثم نصدم بعد فوات الأوان أننا مجرد نسخة مكررة مملولة للقاعدة.
  
"
78325,"
   ربنا يبارك فيك ياشيخ عن جد.. أكتر واحد فادني ف أصعب فترة بتمر بيها كل بنت.. ويارب يكون دا ف ميزان حسناتك.. وياشيخ بقيت بفضل الله افوق بنات كتير وفيه بنات كتير بقت تجيلي ويقعدوا يتكلموا معايا.. جزاك الله كل خير
  ","

   الله يسعدك ويرضى عنك.
  
"
78326,"
   فعلا الحب من طرف واحد اكبر ذل لهذا الطرف 
ظللت ذليلا لاكثر من ست سنوات  والآن في طريق التناسي بالرغم من رؤياها معي في الكلية ومازال  باق ٤ سنوات ونصف على انتهاء الكليه 
لقد تنازلت عن كثير من كرامتي دون مقابل واستنزفت قدر كبير من مشاعري هباء منثورا 
والان اقترب قلبي من التجمد تجاه الجميع
  ","

   لا تدعه للتجمد !
   
   بل عده بمن يستحقه ..
  
"
78327,"
   هتكون متواجد من امتى لـ امتى يا مولانا ؟!
  ","

   من العصر لآخر اليوم بإذن الله.
  
"
78328,"
   الجمعة ده اللي هو بعد بكرة ؟؟!!!!
  ","

   إي نعم، بإذن الله.
  
"
78329,"
   السلام عليكم .. صحابي بيستهزئوا بيا عشان بتهته ف الكلام "" مش دايماً "" 
و لساني تقيل وبيفضلوا يضحكوا عليا ويقولوا "" قولي كذا وكذا  كده ""  يقولوا روحي لدكتور تخاطب وانا تعبت يا شيخ انا أنسانه و عندي مشاعر و كلامهم بيتعبني نفسياً وبحس بنقص قدامهم وبحاول اتجنبهم بس هما معايا ف كل مكان
  ","

   دول ما ينفعوش صحاب !
   
   أول خطوات العلاج تبعدي عنهم، ثم دكتور وهتبقي زي الفل بإذن الله.
  
"
78330,"
   يا شيخنا أنا عندي مكتبة في المنوفية وبوزع كتاب حضرتك في المنوفية عاوزا أتواصل مع حضرتك علي الفيس 💚💚
  ","

   تفضل؛ أرسل لي رسالة تبدأ بهذا السؤال ..
   
   أو تكرم بمراسلة دار البشير.
  
"
78331,"
   وصوره كمان مع حضرتك ✌️😂💚
  ","
  😍
  "
78332,"
   شيخنا حضرتك هتكون ف معرض الكتاب بالرياض يوم الجمعه ليا نسخه م صحبه الجنه بقاا 💚🤗
  ","

   طبعا !
   
   هتشتريها وأوقعلك 😁
  
"
78333,"
   حضرتك هاتكون متواجد ف معرض الكتاب في الرياض امتي ☹️
  ","

   يوم الجمعة بإذن الله ..
   
   من العصر لآخر اليوم.
  
"
78334,"
   طب لو حد حب حد يهبب اي في حياته
  ","

   لها:  غلّي نفسك .. له:  كن رجلا.
   
   مفيش خيار تالت.
  
"
78335,"
   دا الشيخ كان هيُغتال ع الفيس بسبب المشاعر 😂😂😂😂
  ","

   قولهم يا كابتن مدحت .. ولّا يا حسين 😏
  
"
78336,"
   يابني د مشكلة بعض الناس معاه إنه بيطبطب ع صاحب الكلام و هو بينصحه😂
  ","

   أنا خدت الضربة بجد 😔
  
"
78337,"
   مش بتابع حضرتك كتير للأسف عشان ظروف الدراسة بس أنا بحس إنى بحب حضرتك جدًا فى الله 
يعنى حقيقى صدق رسول الله "" ... فينادوا أهل الأرض أن الله يحب فلان فأحبوه ، فيوضع له القبول فى الأرض "" 💙
  ","

   الله يحبك ويسعدك ويرضى عني وعنك 💚
  
"
78338,"
   حضرتك واقعي زياده عن اللزوم وكلامك خالي من المشاعر ومش كل المواضيع بتتحل كده.مش لازم احب حد وهو يحبني انا مش متحكمه في مشاعري اساسا ولا بمزاجي.انا رأيي يدعو الله بأنها لو خير ربنا يرقق قلبها ناحيته ولو شر يطيب قلبه ويصرفها عنه أما هو فيحارب ويعمل المستحيل علشان يوصلها في إطار ما شرعه الله-->
  ","

   أولا يعني:  خلّي رأيك (الضعيف الذليل) ده لنفسك !
   
   ثانيا:  أيوه؛ الحب من طرف واحد عذاب لا بد أن ينتهي .. مهما كان الثمن.
   
   ثالثا:  كلامي أنا اللي خالي من المشاعر ؟!
   
   رد أنت يا حسين 🥺
  
"
78339,"
   _ نحن معشر المحبين لا نقبل بالابدال.
  ","

   بلا أمل .. أو من طرف واحد = مجرد جنون أو هرب.
   
   يُظلم إن سمّي حب.
  
"
78340,"
   أحببت بلا أمل 💔💔
  ","

   مش لازم أمل !
   
   فيه وفاء وهناء وولاء وآلاء ..
   
   في الناس أبدال ..
   
   وفي الله العوض عن كل أحد.
  
"
78341,"
   دكتور محمد .. أنا أول مرة ببعتلك يا ريت تساعدني .. متزوج جديد طول فترة الخطبة وأنا أشعر بإهتمام رهيب ... اتزوجنا وسافرت بعد زواجنا بشهرين عن زوجتي .. اختلفت كليا معي لا تمتص غضبي .. زعلانة دايما 
لا يوجد اهتمام 
سألتها عن السبب .. لم تجب
  ","

   السبب = بُعدك .. بس.
   
   اجتهد في أقرب وقت تكونوا سوا.
  
"
78342,"
   المشكله في القعده نفسها من غير ارتباط ولا شغل صعبه وعامله زي المياه الراكده ...غير السائله
  ","

   مقدر ده طبعا !
   
   لكن لازم تتحركوا .. اوعوا توقفوا حياتكم على انتظار حد أو حاجة.
  
"
78343,"
   لا مش محتاجه ماديا
بس حاسه انى عايشه وخلاص
  ","

   ركزي مع القرآن .. ابذلي فيه كل طاقتك .. مارسي هواية بتحبيها .. اتعلمي تطبخي ..
   
   قسمي وقتك كويس وهتتجاوزي الفراغ ده بإذن الله.
  
"
78344,"
   طب ي شيخ اعمل ايه لما ارجع للمعصيه دايما ...زهقت من نفسى ودايما عندى تانيب ضمير تاعبنى جدا
  ","

   توب تاني !
   
   ولو وقعت توب تالت !
   
   ورابع وألف .. ومليون ..
   
   بلا ملل أو يأس أو استمراء للذنب ..
   
   حتى يمن الله عليك بالعافية أو تلقاه مجاهدا في سبيله لهواك، لم يفرح الشيطان بإغراقك في الشباك.
  
"
78345,"
   دي مش حاجه كويسه لما اسيب ذنب وافضل ارجعله لانها دليل علي عدم قبول التوبه ف اللهم توبه نصوحه علشان تعبت فعلا
  ","

   مين قالك إن قبول التوبة يعني إنك هتكون معصوم ؟
   
   دي من الحاجات اللي اتربينا عليها غلط للأسف.
  
"
78346,"
   انا خريجة كلية تجارة 2015 ومش مخطوبة كل فترة اقول اشتغل وبعد اقول لا انا عايشة ف قرية ف البيت مفيش مانع اشتغل بس انا اللى مش عارفه اخد قرار لو اشتغلت اليوم هضيع ف الشغل بسبب المواصلات والشغل وانا الحاجة الوحيدة اللى بعمله ف يوم انى بحفظ القرآن خايفه لو اشتغلت يأثر ع الحفظ وخايفه مكملش ف شغل اعمل ايه
  ","

   محتاجة الشغل ماديا ؟
  
"
78347,"
   ي شيخ محمد انا دلوقتي مخطوبه خطيبي انا وهو بنختلف ف حته أنه لازم استأذن منه هو قبل ما أخرج وانا حاولت اقنعه أنه شرعا وكمان من الصح اني استأذن اهلي وانا كدا كدا قبل ما بخرج اصلا بروح أقوله من باب التقدير وعشان يبقي مطمن عليا ..وحاولت اقنعه بالدين قالي برضو لا مينفعش انا مخنوقه جدا ومش عارفه اعمل اي
  ","

   إذنك منه الوقت = مجرد جبر خاطر وإخبار !
   
   لكن ليس في الشرع ما يلزمك .. إذنك ما دمت في بيت أبيك مع أبيك.
   
   الحاجات دي مش بتخوف بحد ذاتها أد ما بتكون مؤشر ما يطمنش في الشخصية !
   
   لازم تحطي النقط عالحروف في الزوايا دي .. بحسم ولطف.
  
"
78348,"
   ارهقتني المعاصي
  ","

   ما دمت ما زلت تحس برهقها فأنت بخير !
   
   ما دمت لم تستسلم وتريد العافية فأنت بخير ..
   
   ما دمت تبالي وتجاهد فأنت بخير.
  
"
78349,"
   هل تفضل أن تكون في سن المراهقة أم تعود لسن الطفولة؟
  ","

   المراهقة اللي دقت فيها طعم الدمعة في سجود قيام الليل = ما أحبش أبدا أستبدل بها حاجة يا آسك !
   
   ويظل جمالنا بقدر بقايا الطفولة فينا.
  
"
78350,"
   هل لديك أي خطط للأجازات في الربيع؟ ما الذي تنوي فعله؟
  ","

   خطط مين يا آسك !
   
   احنا ناس على باب الله.
   
   ———————————————-
   
   ألقاكم يا صحبة الجنة 💚
  
"
78351,"
   لو واحد زميلى وقع وحاجاته كلها وقعت على الارض امشى ولا كأنى شوفت حاجة ولا أساعده
  ","

   هتساعديه = هيحب يقع كتييير أوي بعد كده 😬
   
   سيبيه عشان يبقى ياخد باله.
  
"
78352,"
   حاج محمد انا عاوز اخطب عشان ابعتلك مشكلة مع خطيبتى ادعيلى انها تيجى بقا
  ","

   يا رب تخطب وما شفش وشك .. عشان مفيش مشاكل 😃
  
"
78353,"
   ياشيخ لو سمحت الكتاب هينزل امتي في المكتبات ربنا يكرمك ويفرحك علي قد ماتفرح ناس كتير ومنهم انا بستفاد جدا منك ياريت تفضل تفدنا كده كتير
  ","

   https://www.facebook.com/Dar.Elbasheer1987/photos/a.509303032515180/1861168277328642?type=3&sfns=mo
  
"
78354,"
   😂😂😂😂😂😂😂😂😂😂😂😂😂😂😂😂انا توهتلك ي شيخ😂هومن الواضح ان السائل،حد فاهم زيي انك مسافرالسعوديةلكن مكان اقامتك ف مصر
  ","

   مكان إقامتي السعودية.
   
   وبسافر مصر !
   
   معنى الوطن هنا يذوب بين أرض الحنين وأرض الذكريات.
  
"
78355,"
   ياشيخ انا خطيبي محترم وبينا عهود ان احنا نمنع كلام الحب ده، هو بيحبني اوي وساعات بيغلط ويقول بحبك وكدا بس بيعتذر، احنا خطوبتنا سنتين فانا خايفه لمنقدرش نحافظ علي العهود دي،
  ","

   هتقدروا بإذن الله.
  
"
78356,"
   قصده لما حضرتك سافرت بقيت تفتح كتير لكن وحضرتك هنا ف مصر مكنتش بتفتح 😂
  ","

   الله المستعان !
   
   دعواتكم ..
  
"
78357,"
   الفراق أصعب شعور فأنا أشعر كأني جسد بلا روح أو زومبي بين الأحياء فقدت طعم الأشياء و أشعر بخواء رهيب كجرة من فخار و كأنها آخر النساء لا ترى عيني غيرها.... ادعيلي و كل من يرى سؤالي بالخير و ان ييسر الله ما تعسر بالله عليك
  ","

   خذ نصيبك من الألم .. لا بأس !
   
   غدا تشرق الشمس ..
   
   وعليك أن تستمر في التنفس ..
   
   والأمل.
   
   فقط .. هذا هو الحل.
   
   (اطو الصفحة يا صديقي .. الحياة أقصر من كل هذا).
  
"
78358,"
   كيف أري تقبل الله لتوبتي حتي يهدأ قلبي💔
  ","

   لن توقن من ذلك إلا يوم تلقاه !
   
   دورك هنا أن تلزم طاعته ودرب رضاه ..
   
   بلا ملل أو يأس ..
   
   وبس.
  
"
78359,"
   ايوا كده كنت سافر من زمان 😂بدل حالات التقشف اللي كنا بنشوفها وانت هنا 😂بقيت تفتح كتير ي شيخنا ربنا م يحرمنا منك
  ","

   أسافر فين ؟
   
   وهنا منين ؟
   
   وأنت مين ؟! 🙃
  
"
78360,"
   امبارح كنت في قطر المنصورة لقيت بنت شايلة كتاب.. بعد تركيز اكتشفت إنه كتاب صحبة الجنة ولقيت البنت بتبصلي بقرف كده😕
كنت بشوف الكتاب بس.. كنت هقلها غلي نفسك😅
بس كويس اتنشاره مبارك :)
  ","

   ههههههه
   
   عينك .. بناتنا لحمهم مر 😎
   
   الله يسعدك حبيبي.
  
"
78361,"
   امتى ينزل المملكة يا شيخنا 🤯
  ","

   في معرض الرياض آخر الأسبوع بإذن الله.
  
"
78362,"
   يا شيخ 
انا ف اولى طب وف شاب اتقدملي واهلي رفضه عشان لسه بدرى وكده 
وهو بعت أنه متمسك وممكن يستني اللي وقت اللي انا عايزاه بس بشرط ياخد كلمة مني اني موافقة 
وانا فعلا مرتاحاله وموافقة بس استحالة اقوله عشان مدخلش نفسي ف حوارات بس بعت تاني وقولتله بعد سنتين افكر ف الموضوع وانا خايفة يخطب من ضغط أهله
  ","

   ما يخطب !
   
   لسه بدري أوي يا دكتورة .. وتفكيرك وتقييمك هيتغيروا.
  
"
78363,"
   ياشيخ بالله رد انا منتقبه ومتقدملى واحد شغال ترزى مع والده انا كان نفسى فى واحد ملتحى وملتزم وده مش ملتزم وبشوفه بيهزر وبيضحك مع الزبائن واهلى بيقولى بلاش تظلميه علشان حرام عليكى اقعدى معاه وبعدين قررى
هو بصراحه الناس بتشكر فيه وبيقولوا انه بيصلى 
بالله جاوبى
  ","

   اقعدي معاه وقرري.
   
   مش باللحية هيا !
  
"
78364,"
   شيخ بالله جاوب سؤالي بعتذر جدا عن الحاحي وذلك ليس إلا لحاجتي للاجابة 😔😔
  ","

   كرره هنا.
  
"
78365,"
   معلش كن رجلا دا كتاب؟ولو كتاب ينفع انا ك بنت اقرئه؟😂هستفيد منه يعني ي شيخي
  ","

   فصل من كتاب (صحبة الجنة).
   
   هتلاقوه في الأماكن دي:
   

    https://www.facebook.com/Dar.Elbasheer1987/photos/a.509303032515180/1861168277328642?type=3&sfns=mo
   

"
78366,"
   أنا أبوي ماقالي هذا الكلام بس أنا بحس فعلا كل أفعاله بتقول كدا 😍جزاك الله خير على الصياغة حاحتفظ بالكلام واشوفوا كل مرة 💙
  ","

   المهم الفعل.
   
   المهم الفعل.
   
   لا أدري هل أحيا وأوفق لترى هذا مني فعلا .. اللهم !
   
   أو فلتعلم ساعتها هي وأختها أني كنت صادقا في رجائي هذا.
  
"
78367,"
   بعد ما طبقت""كن رجلا"" بحذافيره نويت اخد الخطوة واتقدم لها.
دعواتك بقى 😍😍😍
  ","

   رب يسعدك ويوفقك ..
   
   أحبك وأحب أمثالك.
  
"
78368,"
   سطر أو صورة تختصر الجمال :
  ","

   بالنسبة لي .. هؤلاء !
   
   لا بليت فيهم أبدا.
  
"
78369,"
   هو ينفع البنت تعبر عن حبها واعجابها لشاب ولا حرام
  ","

   الظاهر لسه فيه ناس جداد معانا !
   
   غلّي نفسك.
   
   يعني إيه ؟
   
   يعني ده:
   
   (يا ريت تراجعي كتابنا صحبة الجنة).
  
"
78370,"
   هو فيه خصوصيه بين الصحاب ي شيخ محمد؟؟
  ","

   أي علاقة لا تحترم مساحة الخصوصية = محكوم عليها بالفشل، مهما فضلت (تقاوح) شوية !
  
"
78371,"
   هل توجد حياة على المريخ؟
  ","

   يا ريت يا آسك !
   
   تاخدنيش معاك ينوبك ثواب 🥺
  
"
78372,"
   كيف تتصرف مع الأشخاص الذين لا تحبهم؟
  ","

   عجبتني منك يا آسك .. ( لا أحبهم ) !
   
   عشان فارق كبير بينها وبين ( أكرههم) ..
   
   لن نكافئ أحدا -مهما كان- بأن يعلمنا الكراهية.
   
   عموما أحب لهم الخير كما للجميع .. بعيدا عني ..
   
   وبس !
   
   أراه عقابا لائقا بي .. فيهم.
   
   ————————————————
   
   ألقاكم يا صحبة الجنة 💚
  
"
78373,"
   كيف السبيل إلى ان ألين (ضد القسوة) قلبي
  ","

   بإدمان الذكر .. وركعات في الليل.
   
   صدقني؛ النتيجة فوق ما تتخيل.
   
   اللهم لا تحرمنا.
  
"
78374,"
   ربنا يباركلك ويحميك ويراضي قلبك ويرضي عنك ويريح بالك ويطمن قلبك ..ربنا يسعد أيامك ويقر عينك بما تتمني ويرزقك الفردوس الاعلي 💛💛🌼
  ","

   يا رب .. يا رب .. يا رب ..
  
"
78375,"
   حرام اجيب هدية لوالدتى فى عيد الام مش بعترف بيه بس علشان افرحها حرام ولا عادى
  ","

   هاتلها وفرحها.
  
"
78376,"
   هو يا شيخ لو بابايا دايما بتخانق مع مامتى وبيخاصمها بالشهور ده طبيعى ؟ انا خدت فكرة وحشة عن الزواج ومش عارفة اغيرها ولا انت عايزة اتزوج اصلا وبرفض الى يتقدم من غير ما افكر
  ","

   غلطانة !
   
   ما لك دخل باللي بينهم ..
   
   وحياتك مع توفيق الله لحسن الاختيار مش هتكون أبدا زيهم.
  
"
78377,"
   كأن ربنا بعت حضرتك النهاردة رساله ليا وأنا بتضرعله يريح قلبي م وجعه ربنا يبارك لك يا أبو أنس يارب
  ","

   اللهم يا رب .. أبدا ما أحييتني.
  
"
78378,"
   والله احلى حاجه ان حضرتك طولت انهارده😂✋
  ","

   السفر يحلى معاكم 😃
   
   دخلنا الرياض ولله الحمد.
  
"
78379,"
   يا شيخ يا شيخ😂
انا حسيت اني اتعافيت خلاص ..ومبقاش فارق معايا خلاص

الحمد لله
  ","

   حمدا لله على السلامة.
  
"
78380,"
   حكايات النهارده أكدت ان كل واحد له ابتلائه💔 وأنها مش دار نعيم فعلا ودايما فيه تعب  👌
  ","

   الله !
   
   واللي يفهم ده = هيفهم حقيقة الدنيا وحقيقة المهمة المطلوبة منه فترة مروره بها.
  
"
78381,"
   هل نوبات الضيق والخنقه شئ طبيعي بيحصل لاي شخص. ارجو من حضرتك ترد
  ","

   جدا طبيعي .. وجدا بنتعايش معاها ونتجاوزها ..
  
"
78382,"
   متخيل منظر الشيخ محمد عامل زي جد محي الشرقاوي ففيلم فول الصين العظيم وهو لامم أخواله كلهم حواليه 😂💔
  ","
  😢
  
  يا ريت نتعلم ونستفيد من تجارب غيرنا .. مش لازم نكرر نفس الوجع تاني ..
  
  ربنا الهادي.
  "
78383,"
   شيخ بالله خلاص اقفل الثريد انا قلبي بيتقطع💔💔💔
  ","

   خلاص كفاية !
   
   فيه جروح لازم نفتحها ونضغط عليها عشان تنضف.
   
   وألم عاجل تعقبه عافية = أفضل من أمل معلّق بسقف الأوهام .. قد تعجز عن شفاء وجعه الأيام.
  
"
78384,"
   بس انا واثقة فيه وفي كلامه..
  ","

   منتظرك هنا جنب إخواتك !
   
   ومش هتستحقي الشفقة عشان حذرناك.
  
"
78385,"
   بسم الله ، سمعت الكثير من هذه الوعود الكاذبه ولأنني ولله الحمد علي قدر لا بأس به من الجمال ، وكنت في كل مره اسمع صدي صوتك وهو يقول ”غلي نفسك“
ولله الحمد ربطت علي قلبي ، وخفت علي نفسي من الفتنه وانتقبت💙
  ","

   الله يسعدك قلبك ويحفظك ويقر عينك.
  
"
78386,"
   طيب واللي متأكده مليون في المئه انها هتكون حالة استثنائية ؟؟
  ","

   كلهم بيكونوا متأكدين ومغفلين زي حضرتك كده !
   
   (والحالات الاستثنائية لا يقاس عليها).
  
"
78387,"
   أنا ١٠ ولسه ف تانى سنه 😪
  ","

   طبعا أنت لسه في تالتة إعدادي !
   
   قومي ذاكري .. وقبل ما تقومي اقرئي لعلك تفوقي قبل ما تاخدي الصابونة.
   
   (ملحوظة: أنت مش هتكوني حالة استثنائية .. فما تعيشيش الوهم).
  
"
78388,"
   السلام عليكم احببنا بعضنا لمده 4 سنوات وكان من كل حين للاخر يتقدم واهلى يرفضوا رفض تام وخفت من معصيه الله وغضبه وتركت كل شئ بيد الله وليس بيدى شئ والآن يأتى لى العرسان ولاعلى اوافق على حد ولكنه ينتظرنى ويظن انى انتظره والله اعلم مدا وجع قلبى عليه ولكن تركت كل شئ لله هل هذا اكون ظلمته ام ماذا
  ","

   لأ !
   
   مفيش ظلم .. مفيش في ايدك حاجة.
  
"
78389,"
   كان في بحريه وانا كنت ف تالته اعدادي وفضلنا سوا لحد ماخلصت ثانوي وف الاخر سابني بدون اي مقدمات بعد وعود لرب السما ف بلاش تصدقو اي حد ياجماعه
  ","

   مش قلت أندر ايچ !
  
"
78390,"
   أنا مصدووومة من اللى بسمعه دا والله 💔💔
  ","

   وأنا للأسف !
  
"
78391,"
   الشيطان بيقرأ الثريد ده وبيبكي وخايف الناس توعى لنفسها 😅
  ","

   جعلنا الله دوما سببا في غيظه وأوليائه !
   
   ولا فرحهم بنا أبدا في شر.
  
"
78392,"
   حبينا بعض 7 سنين واستنيته وهو كان راجل بصراحه واتقدم اكتر من مره واترفض ودلوقتى هو خاطب ربنا يوفقه
  ","

   ما هو مش لازم يكونوا أنذال !
   
   ممكن ظروفه تتعقد .. أهلك يرفضوا .. أهله يعاندوه ..
   
   المحصلة إنك خسرت سبع سنين من عمرك كان فيهم فرص أفضل بكتير !
   
   عوضك الله خيرا.
  
"
78393,"
   والله  ي بنات انا كنت كدا و فاكرة انه مخلصىو ما اعرفش اى . سابنى بدون سبب و خطب فى شهور و كان بيقعد يقول ظروف و ما اعرفش اى ! بس زعلت شوية و بعدها اكتشفت اننا ما كناش ننفع لبعض اصلا . احنا كبنات مش بنفكر لو الحب مسيطر علينا . فبلاش تثقوا فيهم و لا فى نفسكم . لان بمرور الوقت بنتغير والله
  ","
  ....
  "
78394,"
   هو انا في بنت فعلا بحبها وكمان كلمتها بس لمجرد سألتها ان في قبول او لأ وبعدها وعدتها اني هتقدم خلال ٧ شهور وان لو جالها حد أنسب مني ف الفترة دي توافق وانا هفرحلها ودي كانت المرة الوحيدة اللي كلمتها فيها وكان قدام بنت عمها الأكبر منها 
كدا انا غلطان!
  ","

   تمام.
   
   وإن كنت بفضل ما كنتش تتكلم إلا لما تتقدم !
   
   حكاية كم شهر ممكن نقبلها لو فيه صدق فعلا ..
   
   أما اللي بيتقال هنا ده = جنون رسمي.
  
"
78395,"
   كل كلمة اتقالت هنا بتخلينى أصر علي موقفي ادعولي بالثبات 💔🙏
  ","

   عشان كده مطول في الثريد !
  
"
78396,"
   إستنيته أربع سنين وكنت منتقبه وأول ما شافنى متقبلش شكلى مع إنى مش وحشه والله😂
  ","

   بيحصل !
  
"
78397,"
   وعدتها وهي صغيره فثانوي وكنا بنتكلم  اتفقنا اتقدم بعد ٩ سنين واتكلمنا لمدة ٧ سنين حلو اتقدمت فجأة عشان ابقى معرف اهلها ومش فنظرها بتكلم وخلاص رفضت ولقت انه مش مناسب..٧ سنين وأنا بسيب قعدات اصحابي واكلمها واحوش فلوس واحرم نفسي..بس الحمدلله انهم ٧ ..ما تفتحش الباب الا لو تقدر تتجوز بكره وريح بالك
  ","

   يا رب نتعلم.
  
"
78398,"
   انتو بتتكلموا ازاى يا جماعه انا يدوب حسيت انى هتعلق بواحد البلوق اشتغل علطوا
ادعيلى يا شيخنا ربنا يكرمك وبعدين دول كلهم بيلعبوا بيهم والله طلما مدخلوش البيت علطول
  ","

   ربنا يكملك بعقلك.
  
"
78399,"
   ولو مقالش استني و انا مستنية من نفسي وبدعي 🙂
مع العلم انه قدامه مش اقل من ٥ او ٦ سنين
  ","

   هتفوقي على صدمة تنسيك اسمك !
   
   ومش هتستحقي مجرد التعاطف.
  
"
78400,"
   هي بتقول وهيا بتضحك ازاي
  ","

   أحيانا حيلة بنداري بها الوجع !
   
   وأحيانا روح حلوة تأقلمت مع مرار التجربة ورضيت بالدرس المستفاد .. وتستقبل الحياة من جديد ..
   
   وأنا أحب هذا.
  
"
78401,"
   لا م خلاص تعافيت ودعيت ربنا يخرج اي حب حرام من قلبي ويردني اليه، وعرفت ان المحن بيخرج منها المنح 🌸 وراضيه ومبتسمه وايقنت ان مكنتش هنفع معاه، ومراته حامل ناو وقشطه ربنا يباركلهم ويهديهم لبعض 😀
  ","
  😃
  "
78402,"
   وعدت وحدة بالزواج و لم نتجاوز بالتواصل حتي لكن حسبتها لقيت اننا مننفعش لبعض و هنكون عقبة لبعض فسيبتها و حاليا انا حققت حلمي و هي حققت حلمها و لسة هي فاكرة اني كنت بتسلي بيها رغم اننا لو كملنا كنا هنضيع احنا الاتنين فالمفروض نحكم عالناس بعقلانية
  ","

   الحساب على الله !
   
   هو المطلع على النيات .. ويعلم الصادق من الكاذب.
  
"
78403,"
   اتقدمت للبنت ال بحبها قالولى قدمها سبع سنين او تمن سنين أنتظرتها السبع سنين والأخر أتخطبت ف أخر السبع سنين وقالتلى كل شئ نصيب 😃💔
  ","

   الاتجاه المعاكس 😢
  
"
78404,"
   بعد ست سنين حضرتك واتخطبنا وبعدين فسخنا عشان هو مش عاوز يستني سنة علي اما اخلص الكلية ودلوقتي هو معاه بنت وانا غيرت مسار حياتي وقربت من ربنا والتزمت وحاليا بقيت محفظة قرأن اوعي تعملي كدة وتستني حد وغلي نفسك عشان بجد هتندمي علي كل حاجه
  ","
  ....
  "
78405,"
   اه مهو كان بيقولي برضك هيكون نفسه يا حبيبتي يا بنتي انتي. وهيا 😂😂 وبعدين خطب صحبتي واتجوز وكون نفسه سبحان الله يا مؤمن في ست شهور 😂
  ","
  ....
  "
78406,"
   أنا قالي إستنيني 3سنين عملتله بلوك 😂😂
إنتوا بتقولوا إيه يا جماعه 😂😂
  ","
  ٣ - ٧ - ٨
  
  مين يزود !
  "
78407,"
   عايزة اقولك ان انا انتظرت ٨ سنين والنتيجة ولا حاجة ربنا يعافي الكل من التعب النفسي اللي كنت فيه بس حاليا مرتاحة جدا وكمان لحقت نفسي خصوصا أن الوعد كان ف سن صغير متصدقيش
  ","
  ....
  "
78408,"
   بالمناسبه انا انتظرته ست سنين وكافئني واتجوز صحبتي 😂
  ","

   حلوة الروح الرياضية 🥺
  
"
78409,"
   انا 5 سنين من عمري عدو وانا مع واحد وعدني بكل حاجه بس اكتشفت ف الاخر انه اصلا بيحب وحده تانية ومكلم اخوها عليها 
وانا معاه!!  
عارفه ان الغلط مني بس بالله عليكم بلاش تثقوا فـاي حد رضي انه يكلمكوا فالضلمه اعرفي انه دايما هيشوفك بطريقه غلط حتى لوكنتي بتعملي كده علشانه 
فـ ربنا يكون فـ حسابنا قبل البشر
  ","
  ....
  "
78410,"
   انا كمان قالي هيتقدملي بعد 8 سنين عشان باباه متوفي ولسه هيكون نفسه من الاول خالص
  ","

   ده الموضوع طلع كتير بأه !
   
   لا بس عجباني الثقة دي
   
   يا سواد الحلل.
  
"
78411,"
   ياشيخ بالله عليك م تعممش الكلام..صحيح معظم الناس مش بتوفي لكن في ناس صادقة في وعدها...حضرتك م سألتهاش هي كام سنة ليه ؟؟
مش يمكن يكونوا لسه صغار ؟؟
  ","

   أندر ايدج يعني !
   
   ما هو ده أحرى حضرتك نقولهم عيشوا حياتكم وبلاش أوهام ..
   
   ونقولك أنت كمان.
  
"
78412,"
   ما هما بيجى بعد كده يقول ان البنات كلهم خاينين ي شيخ
  ","

   عادي !
   
   زي ما بيتقال على حد صادق بس ظروفه اتعقدت = عيّل وخاين وغدار ... إلخ
   
   احنا بنحكم على الظاهر لكن في النهاية ربنا هو المطلع، والحساب عليه.
   
   اللي يقول يقول .. المهم تعيشوا حياتكم وما تضيعوش نفسكم.
  
"
78413,"
   انتى فاهمة ٧ سنين من عمرك يعنى ايه يعنى تكونى وصلتى للتلاتين او قريب اوى منها يعنى اى فرصة معقولة ومقبولة تقل وخاصة مع رفضك المستمر يعمى مشاعره وظروفه ممكن تتغير بمنتهى البساطة ويتجوز غيرك وتطلعى ف الاخر بوحدتك وقلة حيلتك فى وهم عيشتيه . فكرى يا بنت الناس قبل ما عمرك يضيع وتندمى بجد ندم بعمرك كله
  ","
  ....
  "
78414,"
   هو فعلا ف ناس بتنتظر المده دي فعلا بحق وحقيقي! نا لو حد قالي كدا هضربه باللي ف رجلي ع انه قالها اصلا ولا حتى سنة ولا 6شهور... همارس حياتي طبيعي وان جالي حد مناسب ولا هعبره حتى واقوله
  ","

   ربنا يكملك بعقلك !
   
   ويكثر من أمثالك.
  
"
78415,"
   لو أوفى بوعده واتقدم ساعتها ايه بقى؟
  ","

   أنت عبيطة ؟!
   
   ٧ سنين إيه يا بنتي اللي بتتكلمي فيهم بس ..
   
   محدش هيوفي بوعد زي ده !
   
   ده لعب عيال واستخفاف بسذاجتك .. وتبكين للأسف دما بعد ما تكوني ضيعت عمرك.
   
   عافاك الله ..
   
   قد نصحتك.
  
"
78416,"
   يا شيخ قول تاني وتالت وعاشر ومليون وافضل كل يوم قووول غلوا نفسكم
بعد انتظار 9 سنين وبدون كلام ولا تواصل ولا تجاوزات وبعد ما دخل البيت وأهلي رحبوا بيه سابني بأسوأ طريقة ممكنة غلوا نفسكم واقفلوا كل البيبان من بدري وحسبي الله في كل واحد فاكر بنات الناس لعبة وبيدخل البيت يتسلي
  ","
  ....
  "
78417,"
   وعدني انه حيتقدم لي بعد 7 سنين إن كنت لم اتزوج بعد وانا احبه كثير هل انتظره؟
  ","

   إن تقدم لك المناسب = وافقي.
  
"
78418,"
   انا سمعت بنصيحتك ياشيخ وغليت نفسي بس هو وعدني هيتقدم لما ظروفه تحسن وقالي ف خلال شهرين هيتقدم انا للاسف اتعلقت بيه جدا ومستنياه بس خايفة يكون مش جد هو مكنش عايز اننا نبعد بيقولي مقدرش اعيش من غيرك انا مش عارفة اعمل ايه خايفة ميتقدمش وخصوصا انه ضمن اني مش هقبل بغيره فواخد راحته ومش بيحاول يعمل حاجة
  ","

   والله شهرين مش بعيد !
   
   صدق ووفى = تمام
   
   لعب وماطل = قلبك عليه حرام.
  
"
78419,"
   بحبها جدا يا شيخ واتقدمتلها من الباب بس أهلها بيرفضوني عشان مطلق هل ده شئ مفروض اتعاقب عليه طول عمري مش ربنا قال ""وإن يتفرقا يغني الله كل من سعته""
انا فعلا عايزها ومش عارف اعمل ايه
  ","

   لو الظل الرفض = ارض بقسمة ربك !
   
   ما تعرفش الخير فين والله، مهما كان ألمك.
  
"
78420,"
   يا شيخ احنا اتكلمنا شويه وبعدين قرأنا لحضرتك انه حرام ويجب مجاهده النفس وفعلا عملنا كده واتفقنا نجاهد نفسنا ومنتكلمش بس في ساعات بحس اني مش بحبه او انه عادي وساعات بحس اني بحبه فهل ده طبيعي
  ","

   طبيعي !
   
   سيبوا كل حاجة لوقتها ..
  
"
78421,"
   لو انا مرتاحة لحد على الفيس وانا مش عارفة انا بحبه ولا لا وحاسه انه معجب بيا بس انا مش رضيت اتكلم معاه اوبس هو كان دايما بيكلمني من وقت للتاني ويقولي عاملة ايه من غير ما يضيقني وبعدين شدينامع بعض في الكلام وعملنا بلوك لبعض بس هو مازال متابعني وانا كمان ومش عارفة هل حرام اني اتكلم معاه مع في حدودولا؟
  ","

   غلّي نفسك !
   
   واقفلي باب (العك) ده كله.
  
"
78422,"
   يا ابو انس 
لو انا حسيت ان اللي متقدملي دا من النوع اللي هيتجاوز ف فترة الخطوبة عادي بس هو كويس ومرتحاله 
ابقي اقولة ف الرؤية اني حابة نمشي ع ظوابط الخطوبة 
ولا اقول ايه بالظبط؟
ضرووري الله يكرمك
  ","

   مش في الرؤية !
   
   لو حصل قبول مبدئي = اتفقي على كل حاجة بوضوح ولطف.
  
"
78423,"
   شيخناااااا 💙
انا مش عااوز اسألك اناا بمسي عليك بس 😂💙💙💙
  ","

   ايفينينج عليك يا قلبي 😃
  
"
78424,"
   سامحوني علي التدخل ...بس والله انا بعد ما قرأت الثريد دا ....الحمد لله علي نعمة الأب والله ....
  ","

   طبعا !
   
   اللي عنده أب وأم مش بيؤذوه نفسيا = يبوس رجلهم كل يوم ..
   
   مهما قصروا في أي حاجة تانية.
  
"
78425,"
   الكلام مفيش اسهل منه.. بس الفعل والنار اللي بعد الفعل محدش هيحس بيهاا غيرها 😢
  ","

   ما هي الجنة مش رخيصة !
  
"
78426,"
   غ.س 

انا ولد وبيعجبني في حضرتك صرامتك في المواضيع دي والله عشان في الاول وفي الاخر كلام حضرتك هو الي صح 🌸
  ","

   أنت جميل 💚
  
"
78427,"
   لو زوجي مش منتظم ف الصلاة ممكن يصلي صلاة او اتنين ف اليوم وكلمته اكتر من مرة المفروض اعمل ايه ؟ 
بضايق لما بيعدي وقت الصلاة ومبيصليش بدعيله ربنا يهديه
  ","

   ادعيله بالهداية .. وشجعيه وانصحيه بلطف ..
   
   ثم هو حر .. يتحمل حسابه أمام الله.
  
"
78428,"
   طب انا بخاف لو خرجت ورجعت الاقي حصل بينهم اي حاجه 
لان امي ملهاش حد ف الدنيا غيرنا
وبابا بيلوم عليها انها مردتيش لما رحت احوش عنها وهو بيضربها
  ","

   الله ربنا المستعان !
   
   يعني لما يكونوا عايشين الرعب ده في بيوتهم اللي المفروض تعطيهم الأمان .. تنتظروا منهم سواء نفسي ازاي بعد كده ؟!
   
   عموما .. مفيش حل إلا تدعي ربك بالخير، وتعزلي نفسك عن كل ده ..
   
   في النهاية كل واحد يتحمل مسؤولية حياته واختياراته فيها.
  
"
78429,"
   انا غصب عني ف مره قولت له انا بكرهك وعليت صوتي وحصل مشاكل هو دايما بياخد قرارات أخواته وبيخربوا بيتنا
  ","

   لأ !
   
   ما تقوليش حاجة في وشه .. مع تفهمي طبعا للضغط اللي بتكونوا فيه ..
   
   لكن البر حق لله .. مفيش فيه فصال ..
   
   واللي بيكون في الحالات دي مجرد لزوم الأدب.
  
"
78430,"
   غ س 
اقولهاله ازاي قررت قبل كده كذا مره وبرجع تاني لانه بيفتكرني بهرب منه
  ","

   وريه الإجابة دي ..
   
   واعمليله بلوك.
  
"
78431,"
   بس انا ابويا كويس جدا معايا ومع امي  ف كل حاجه هو بيتعصب من اتفه الاسباب وممكن توصل ل انه يضربنا ومش شايف نفسه غلطان 
انا حقيقي تعبت ومبعرفش اتكلم مع حد ف الموضوع دا لاني بخاف صورته تبقي وحشه قدام اي حد 
انا عايزه ربنا يهديه او ازاي اقدر اخليه ميعملش كدا مش ياخده
  ","

   ما تتكلميش !
   
   ومش دخلك خالص يتصلح حاله أو لأ.
   
   دخلك تحافظي على نفسيّتك .. وتعزلي نفسك عن آثار طبعه دي .. وتلزمي الأدب في المعاملة ..
   
   وادعيله .. وبس.
  
"
78432,"
   طيب واللى يحاول إنه يموت أمى ويقتلها عمداً وأنا وأختى اللى لحقناها ف الأخر والموضوع إنتهى إنها عملت عمليتين وأنا كلى إتجبست وسابلنا أبشع حادثة مش ب تغيب عن بالنا كل يوم وبيشك فينا كأولاده ويرجع يقول مكنتش  وعى ووسواسه متمكن منه يكون ذنبنا إيه!متخيل إن موت أب ممكن بالنسبة لأسرة كاملة يكون بداية حياة!
  ","

   محتاج مصحة نفسية فورا !
   
   لازم حد من العيلة يتدخل ويتلحق.
  
"
78433,"
   هو عادي اني اشوف ابويا بيضرب أمي قدامي ومروحش احجز ما بينهم ؟ 
ولما اروح واقوله متضربهاش اضربني انا بيبقي انا خرجت عليه ؟؟ 
ياريت ترد عليا عشان انا ف الم نفسي مرير
  ","

   مش عادي يضربها ولا يضربك !
   
   وربنا يهديه هو وأمثاله .. ويتوب عليهم ..
   
   أو ياخدهم ويريح البلاد والعباد ..
   
   عشان فعلا زهقنا من العقد اللي بيصدروها لمجتمع منهك بالفعل.
   
   هي ابتلاءات !
   
   فما تقفيش مع الموضوع كتير .. ابتلاء الحمد لله ما جاش في دينك أو صحتك ..
   
   فحافظي على نفسك .. ولعل الله يغير الحال بمنه.
  
"
78434,"
   هو اللي ضاع من ايدينا احنا ضيعناه بغبائنا وفرصه وهنندم عليه ولا كل شيء نصيب وده مش نصيبنا
  ","

   أيا ما كان السبب، فما دام ضاع = يبقى مش نصيبنا !
   
   المهم نتعلم.
  
"
78435,"
   مش بحس بطعم الطاعه خالص الفتره دى ودا تعبنى جدا
  ","

   المهم تثبت على الطاعة.
  
"
78436,"
   شيخ محمد بالله عليك ممكن تنزل دي !
والدة صاحبي هتعمل عملية قلب مفتوح ومحتاجين متبرعين دم فصيلة(B سالب) ودي نادرة للاسف .. فلو حد من المتابعين نفس الفصيلة ممكن يتواصل مع صاحب الشأن*رؤوف عماد* علشان العملية هتبقي الحد او الاتنين بالله عليك 
الرقم اهو ي شيخ 01008900268
  ","
  ....
  
  نفس فصيلتي !
  "
78437,"
   بالله ترد !!والدي بيشك فينا ومش بيثق فينا خالص دايما يطعن ف شرفنا  وفاكر اننا دائما ع علاقة بشباب ،احنا ٣ بنات ،هو دايما يفتش ف الموبايلات،بيدخل من غير ما يخبط الباب ،لو خرجنا بيمشي معانا ويراقب حركة عينيا هتبص لمين ف الشارع عشان فاكر اننا متفقين مع الولاد يقفوا لنا تحت البيت ،احنا تعبنا بجد !!
  ","

   مريض !
   
   الله يشفيه.
   
   عاملوه بهذا المبدأ وطنشوه .. بأدب.
  
"
78438,"
   اجبني بارك الله بك ،، اريد الطلاق لاني تعبت اعيش في صراع سيأخذني للمرض
  ","

   أنت الأدرى بطاقتك وبالتبعات التي تستطيع تحملها !
   
   ثم لا لوم عليك.
  
"
78439,"
   شيخ محمد هو حضرتك كنت بتعمل عمرة فعلًا؟
  ","

   عملت عُمرة وعَمرة !
   
   ربنا ولك الحمد ..
   
   رب لا تحرمني .. أبدا ما أحييتني.
  
"
78440,"
   هل التفكير ده مش ليه علاقه بالدين 
البعض يقول الرسول استحب زواج البكر ومهر البكر مش مثل الثيب
  ","

   بدليل إن زوجة واحدة بس من زوجاته كلهن اللي كانت بكر، صلى الله عليه ورضي عنهن.
   
   الدين بريء من هذه الحقارة !
   
   ومسألة المهر مالهاش علاقة بالموضوع؛ لأنه بيرجع للمثل.
  
"
78441,"
   افضل سن للزواج لطالق طب عايز يبني اسره بدري 😂
  ","

   لما تخلص عدته بالتخرج 🤣
  
"
78442,"
   ارجوك ترد عليا🙏
انا عايزة آخد خطوة و ابعد عن الولد اللي بحبه انا عارفة انه بيحبني جداً و قايل لأهله و مستني بس اقوله ييجي يتقدم بس احنا الاتنين بندرس لسه و عندي اخوات اكبر مني متجوزوش بس انا فعلاً حاسه بالذنب و ساعات بحس اننا لسه مش ناضجين كفاية و هو شايف ان البعد ده هيبعدنا و يغيرنا اعمل ايه قولي
  ","

   ابعدوا ..
   
   اختبروا (الحب) في لجنة الأيام ..
   
   سيبوا كل حاجة لوقتها.
  
"
78443,"
   ليه المجتمع جعل من المطلقة كائن ناقص
  ","

   عشان هو اللي ناقص !
  
"
78444,"
   يا شيخ لو واحدة متقدم ليها واحد ارمل وليه طفل وهي طبعا اللي هتراعيه وهي مش سبق ليها تربيةاطفال توافق وتكسب ثواب فيه ولا مش هقدر وتاخد واحد في ظروفها افضل لانها متحيرة
  ","

   لو مش مستعدة للوضع = ترفض بلا تردد.
  
"
78445,"

    https://m.facebook.com/story.php?story_fbid=953034021753787&id=100011415937594
   
   خلصت الكتاب دلوقتي 
استفدت جدا
شكرا جدا لحضرتك
  ","

   الله يسعدكم.
  
"
78446,"
   حضرتك ازاي بتقول حقها فوق وفي الاجابه التحت بتقول الصح والمفروض تلبسه قدام الكل مش ده تناقض
  ","

   تبقى للناس اختياراتهم الشخصية حتى لو كانت دون الأولى؛ ما دمنا لم نتخط للحرام.
  
"
78447,"
   هو الناس تفكيرها بقي سطحي ولا انا متهيألى. حقها طبعا وكل حاجه بس هي كده بتوقف حالها بايديها
  ","

   الله المستعان.
  
"
78448,"
   يعني لو هي لبساه ع إنه مستحب ،المفروض تلبسه قدام مين ومتلبسيش قدام مين ؟
  ","

   هو المفروض والصح الموضوع يبقى جد !
   
   يعني لابسة نقاب (وجوبا أو استحبابا) = يبقى تلبسه أمام الكل .. يا إما تلتزم بحجابها وخلاص.
  
"
78449,"
   مدرسة24 سنة بتمنى زوج صالح يتقى الله مؤهل عالى شغل كويس طويل اى شرط مش موجود برفض اتقدملى كتير جدا إما مفيش نصيب أو مش مناسب متقدملى شخص محترم ليسانس حقوق بس فاتح سوبر ماركت ده شغله أنا مش متقبلة كونه بقال مع احترامى والله مقصدش استخرت محتارة ومنهارة من البكاء أرفض ولا أشوفه
  ","

   شوفيه.
   
   يا ريت عندي سوبر ماركت 😌
  
"
78450,"
   يارب حضرتك ترد عليا 
مش حضرتك قولت إنك وهبت نفسك لنفعنا ولما يكون حد محتاجك تكون جنبه طب ازاى حد بيقولك انه منهار وارسل لك أكثر من مرة ومش بترد عليه ؟! أنا شكيت إن الرسايل مش بتوصل لأن حضرتك فاتح وبترد ع الناس عادى .. ممكن اعرف المبرر بس انا مش بلوم حضرتك بس دى حاجة تزعل جدا
  ","

   مش عارف والله أضحك ولا أبكي من سؤالك ده !
   
   هممت أقلش عليك .. بس مقدر إن كلامك (مهما كان ساذجا) طالع من ألم فعلا ..
   
   هداك الله وعفا عنك وفرج عنك ما يعلمه.
  
"
78451,"
   انا بغير يا شيخ، ممكن اغير حتى من اهله أو اخواته أو أطفال صغيره... عشان كده قفلت على باب الارتباط و الجواز ده مليون قفل، حرام حد يتظلم معايا
  ","

   طبيبة نفسية بسرعة !
   
   وهتتحسني جدا .. لو عايزة فعلا.
  
"
78452,"
   سامسونج احسن 😄
  ","

   احم !
   
   اللهم سامسونج جالاسكي اس عشرة بلس .. ٥١٢ جيجا .. أبيض سيراميك.
   
   وأنا طالع من مكة 😂
  
"
78453,"
   يا شيخ أنا طبيبة والله الراجل هو المحرك الأساسي لو عايز يصد ويعمل حدود هيعمل السينما والتجارب الشخصية اللى لا تعتبر مقياس جنت على مهنة زي التمريض ، وحتى التجارب اللى الطبيب بيسيب مراته ويتزوج الممرضة الموضوع بيكون ليه جوانب أخرى وكان هيتزوج عليها حتى لو غير الممرضة ،
بلاش التعميم في أى شئ حرام .
  ","
  ....
  "
78454,"
   إلى بيغير و يخاصمنى انة بقول لابن اختى يا قلب خالتوا كلمة متعودة أقولها لابن اختى و انة مقعدش قدام اعمامى و لا اخوالى و لاحتى مراتتهم بشعرى 
مخطوبة لسة
  ","

   افسخي.
   
   مريض !
  
"
78455,"
   انا تمريض ومش عايزه اقولك اننا بنخاف على نفسنا من الطبيب اللى فرحانه بيه دا ...ومش عايزه اقولك ان معظم الاطباء عنيهم زايغه وهم اللى بيجروا ورا التمريض 
وف الاول والاخر مش بالمهن ..دى بالشخصيه والاحترام والخوف من ربنا ..بلاش عقد المجتمع والاحكام المسبقه والغيره غير المبرره دى لو سمحت
  ","

   وأنت وقعت برضه في العقد دي والأحكام المسبقة !
   
   يا جماعة هي مش معركة تبادل اتهامات.
  
"
78456,"
   عشان كده الاختلاط أسوء ما يفسد القلوب .. 

خصوصا إن المرضى والمحرومين بقو كتير .. والخيانة بقت أسهل حاجة في الدنيا والله .. 

والمبررات مالهاش حدود !
  ","

   مصيبة نعم !
   
   لكن مهنة زي الطب صعب جدا تمنع فيها ده تماما ..
   
   والحرمان العاطفي لم يكن مبررا يوما لخيانة ..
   
   الخيانة لا تبرر .. الخيانة مستنقع يُتطهر منه ويُتجاوز ..
   
   ما ينفعش الحكم على الأمور بهذا التسطيح.
  
"
78457,"
   ما جوالك شغال اهوه الله ينور..امال الكوتشنز بتاعنا فينا😂😂😂😂
  ","

   حرام عليك !
   
   بيموت والله 🥺
   
   منهم لله آبل وسياسة قتل الإصدارات الفائتة من أجل إجبارك على التجديد.
  
"
78458,"
   والله لتندم بعدين انا متزوجة من طبيب بردو وكنت بفتكر انه عشان بيحكيلى يبقى تمام وفالاخر طلعت نوايا بنات تمريض دول الخراب بينا لا تثقى بهم فجميعهم همهم الوحيد الايقاع بطبيب للزواج به
  ","

   النوايا السيئة موجودة في كل الفئات حضرتك !
   
   بلاش التعميم المجحف ده بناء على تجربة شخصية.
   
   ثم لا يقع في السوء إلا من يريده !
   
   بلاش نعيش دور البراءة الملائكية.
   
   ثم نؤكد على التزام الحدود على أي وضع كان.
  
"
78459,"
   واللي بيغير غيره اطفال جدا 
بيغير من المحارم ومن الاطفال ولازم حدود معاهم بيزعل لو عمامي حضنوني او باسوني و اوقات يقولي البسي حجاب قصادهم 
والاطفال من بعد 10 كذالك 
بس غالب الوقت يخفي غيرته وبيقلي بتكسف منها
  ","

   لازم اتفاق على المساحات دي كلها من البداية؛ عشان ما تتعبوش بعدين.
  
"
78460,"
   خطيبي طبيب وبحكم شغله في محافظه تانيه بيقولي ان التمريض(بنات)اوقات بيعزموا عليه يتغدي معاهم اكل بيتي وكده
وانا بغير عليه وبقوله مش ينفع
بيقولي انا عارف حدودي متقلقيش وبيقول انه بيتحرج يكسفهم وانا مش مقتنعه بالكلام ده
انا صح ولا غلط؟
  ","

   دي طبيعة المهنة !
   
   المهم يحفظ الحدود .. وميزة كبيرة إنه بيحكيلك على فكرة، فما تفقديهاش.
  
"
78461,"
   شيخنا ! واحد بعت لخطيبتي بيقولها خلي صاحبتك تلغي البلوك عني .. قولتلها تعمل بلوك له  مسمعتش كلامي  المفروض اعمل اي ؟ مضايق جدا ي شيخ احمد
  ","

   حقك !
   
   بس لعلها فهمت من طريقتك إنك بتشك فيها أو حاجة .. تناقشا عشان تفهم طبعك في الحاجات دي.
  
"
78462,"
   انا عمري 21 
حالياً كل اما اشوف شاب على خلق ودين ولو حتى في الشارع بعجب بيه وببقي من جوايا بدعي ربنا ان يرزقني بحد زي كده.. 
بيبقى مجرد إعجاب لحظي ، فهل كده انا لسه منضجتش إن اخش في علاقة خطوبة مثلاً!
  ","

   ده الطبيعي بتاع المرحلة دي !
   
   حصنوا قلوبكم وطنشوا وبس.
  
"
78463,"
   خطيبتي منتقبه اخدت بقول الاستحباب في لبس النقاب حتي لا تلبسه امامي وانا لم اكن راضي بهذا منذو البدايه بحجة انها في البيت وهكذا وفوجئت انها لا تلبسه ايضا امام ابن خالتها القادم من السفر ومقيم معهم لمده حتي يستطيع تشطيب منزله ولما عرفت جن جنوني ناقشتها عن سبب لبسها للنقاب انا ما بكلمهاش دلوقتي اعمل اي
  ","

   إجابتي هتصدمك !
   
   لكنه حقها؛ ما دامت ملتزمة بحجابها.
   
   عموما تناقش معها بالهداوة عشان تتفهم غيرتك.
  
"
78464,"
   هو حقيقي فيه حد ليه مقياس تاني في الاختيار غير الجمال ؟؟ 
أصدق و لا ماصدقش ؟
  ","

   مقياس الجمال نفسه مختلف !
  
"
78465,"
   طب ولو كان بيحبهم هم الاتنين مثلا واحده فيهم حب فطري اللي هو زي ما بيقولو حب قديم من زمان بس اكتشفو هم الاتنين بعد فترة كلام كبيره انهم تقريبا مينفعوش لبعض لاسباب كتيره هي موصلتش لدرجة الحب الكافيه هو مش قادر ينسي  غلطاتها الكتيره والكبيره التانيه حب شخصيه حب انها عاقله انها تشيل بيته وتحفظه..
  ","

   هو لسه لم يحب !
   
   لكن في خلال ما ذكر = يبقى الثانية.
  
"
78466,"
   م صدقت لقيت حضرتك فاتح
نهينا الخطوبة بشكل راقي 
كنا عايزين بعض بس كان في مشاكل كتير مش عارفين يفهمو بعض نهائي
مقتنعين إن ده الصح بدل م بعدين رصيد الود يخلص
أنا تعبانه وهو أكيد تعبان
ادعيلنا بالله
  ","

   أحترم جدا هؤلاء الذين يجيدون النهايات الأنيقة !
   
   أسعدكما الله، وعوضكما خيرا ..
  
"
78467,"
   انا من الجيزه وعايزه اشترى كتاب حضرتك ممكن تقولى اقرب مكان للبيع اقدر اجيبه منه 
مع العلم ان انا طالبه فى جامعه القاهره
  ","

   موجود حاليا في مكتبة "" فكرة "" .. سيتي ستارز.
  
"
78468,"
   هو طبيعى ان الواحد يفاضل بين ٢ عايز يخطب واحده منهم ( بالجمال ) مثلا مع العلم إن الاتنين محترمين؟!
  ","

   حقه !
   
   كل واحد وله مقياسه.
  
"
78469,"
   بتعملوا ايه مع اللي بيستغفلكم ويضحك عليكم علشان مصلحته سواء صديق أو بائع ...
  ","

   اللي يعمل كده = ما ينفعش يبقى صديق !
   
   اللي ما يعملش كده = ما ينفعش يبقى بائع 😂
  
"
78470,"
   هل تضر الغيرة بالعلاقات؟
  ","

   مفيش حب بدون غيرة !
   
   لكن فيه درجة منها مقبولة و (لذيذة) وعارفه حدودها اللي بتجمل العلاقات وتبعث فيها روحا من الطفولية الصادقة.
   
   ومنها درجة مَرَضية متجاوزة تصل للشك والأنانية والرغبة في التحكم، وهي أسهل وصفة لتدمير العلاقات .. مش تضرها بس.
  
"
78471,"
   اللهم 🤲🏻
  ","

   دعوت لكم جميعا ..
  
"
78472,"
   مبعرفش أقول كلام حلو...
  ","

   الحلاوة كلها هنا !
   
   ربنا يبلغكم جميعا ..
  
"
78473,"
   عندي ذنب كلما توبت منه عدته اليه أنا شخص جيد ولكن فيما عدا هذه النقطة أخجل أن أطلب من الله شئ يراني الناس شخص محترم وجيد بينما انا احتقر نفسي علي ما أفعل  أخاف من العقاب وتعبت من كثرة السقوط والعودة تائه ماذا أفعل ؟
  ","

   سُئل الحسنُ البصريُّ رحمه الله: الرجل يُذنِب ثمّ يتُوب، ثمّ يُذنب ثم يتوب، ثم يُذنب ثمّ يتوب، حتى متى ؟
   
   قال: ما أعلم هذا إلا أخلاقَ المؤمنين.
   
   أنت بخير .. ما دمت تجاهد !
   
   زاحم السيئات بالحسنات.
  
"
78474,"
   يا مولانا والله لو فضلت اشكرك عالكتاب الجميل دا مش هوفيك حقك شكرا بجد كتاب جميل ويتناول حلول جميله جدا 
شكرا😍😍
  ","

   الدعاء لي .. حيا وميتا ..
   
   وحفظكم لقلوبكم.
   
   هذا ما أرجوه .. ألقى الله به.
  
"
78475,"
   إيه رأي حضرتك في مهنه التمريض باختصار حلال او لا مع العلم ان سمعت بعض الشيوخ بتقول حرام👌🏻
  ","

   بعض الشيوخ دول لو ناموا على السرير الأبيض = هيعجزوا عن شكر رحمة إحداهن به !
   
   مهنة عظيمة.
  
"
78476,"
   يا شيخ محمد كتاب حضرتك محدش شافه معايا غير
وحجزه مني تقريبا وصلت 21 حجز
بجد ربنا يبارك في حضرتك ويجعله في ميزان حسناتك 🌸
  ","

   جبر الله خاطركم .. ونفعكم به.
  
"
78477,"
   انا كمان كنت كدا ووالدك بيتكلم صح .. وعلي فكرة لو لقي حد مناسب مش هيقول لا .. انا إتخرجت السنادي وخطوبتي بعد بكرة .. عقبالك ⁦❤️⁩
  ","

   الله يسعد الجميع يا رب ..
   
   كل البركة.
  
"
78478,"
   يا شيخ انا تعبت اسال السوال ده ومحدش يجيبني،بوست ع الفيس عن أن الرسول ندب زواج البكر والحالات الشرعية اللي الشاب يتزوج ثيب أنه مش قادر على مهر البكر أو عنده إعاقة جسدية أو عاوز حد يخدم أهله والبكر نادرا ما توافق على ذلك رديت عليهاقالت الثيب الدرجة التانية 
من أمته الاسلام خلى الناس درجات!!
  ","

   متى تكفون عن إشهار حروف الحمقى وإعطاء قيمة لهرائهم ؟!
  
"
78479,"
   هو مفيش امل ان حضرتك تجاوبني  😥 انا والدي كل محد يتقدم يرفضه علشان فاضلي سنتين كليه وشايف اننا نأجل الموضوع لبعد الدراسه وفيه من الي بيتقدموا ناس بتبقي كويسه جدا ومناسبه وخايفه بعد لما اخلص مفيش حد مناسب يتقدم وارجع اندم اعمل ايه ي شيخ
  ","

   ما تخافيش !
   
   اتجدعني بس وخلصي .. ونصيبك جايلك بإذن الله.
   
   وادعي ربنا بسعد الدارين.
  
"
78480,"
   يا شيخ انا طالبة ثانوي وعندي مشاكل صحية بسيطة بتخليني لازم اكل لبان طول الوقت 
من حق مدرسي انه يطردني من الدرس ويغلط فيا وف اهلي لانه شافني باكل لبان ف حصته ؟؟؟!! اي الجريمة ال انا ارتكبتها ؟؟ واي الحاجة ال جرحت كرامته للحد ال يخليه يعمل فيا كدا ! انا عايزة اعرف انا غلطانة ف اي؟!
  ","

   مضغ اللبان (سيما بطريقة معينة) نراه في مجتمعاتنا من قلة الاحترام لأصحاب السن والمقام !
   
   لكن ده لا يبرر له فعل كل ذلك دون تريث ..
   
   عموما بيني له عذرك هذا .. والمسؤولية والقدوة تحتم عليه أن يعتذر لك أمام من أهانك في حضرتهم ..
   
   ما تزعليش.
  
"
78481,"
   هو طلب أني أعمل ختان في يوم زفافي
والطبيب أكتشف أني لازم أتخيط علشان العنف في الجماع تسببلي في جروح
ومع ذلك صمم أن الختان يتم أتخيطت وأتختن في يوم واحد لدرجة أن اليوم كان مفجع بالنسبالي ياشيخ حتى أهلي شافوني تعبانه وسألوني بس خبيت عليهم بس كرهته ومش طايقاه ولو أطلقت حاليا هيطلع عليا كلام أتصرف أزاي
  ","

   مريض !
   
   مريض !
   
   مريض !
   
   والدكتور مجرم قذر.
   
   إن كان كما تقولين = فدي جناية .. إياك تسكتي عليها.
   
   لازم تعرفي أهلك.
   
   ولازم يتربوا هما الاتنين !
   
   منذ متى نستأمن الحيوانات على بنات الناس ؟!
   
   لا حول ولا قوة إلا بالله.
  
"
78482,"
   طب انا ممكن اتعلم كاراتيه وانا عندي ٢٤ سنة يا شيخ على ايد مدربة عادي !؟
  ","

   عادي .. ما دام المكان آمنا، ومفيش اختلاط.
  
"
78483,"
   يا شيخ بالله عليك أجبني أنا متزوجه من 14 يوم فقط وعاوزه أطلق وأهلي مايعرفوش عن الموضوع أي حاجه، يوم زفافي ياشيخ في منتصف الليل أصر أني أروح لطبيب علشان أتختن وجامعني بعنف والطبيب عمل ليا عمليه ختان وخيطني في نفس اليوم وماهتمش للجرح اللي اتسببلي فيه وكل همه أني أعمل الختان، حقي أطلب الطلاق؟ مش طايقاه
  ","

   معذرة !
   
   ختان .. ولا تسبب في جرح تطلب تدخل طبي ؟!
  
"
78484,"
   ياشيخ زوجى يرفض ان بنتى تتدرب كاراتيه بيقول ان كده حرام للبنات وانها هتتعود على عدم الحياء.رايك حضرتك؟؟؟
  ","

   رأيي مش مهم !
   
   تناقشي معاه.
   
   أما رقية بنتي فبتتدرب الوقت جمباز 😃
   
   (مهم للأطفال يمارسوا رياضة .. تبني شخصيتهم وتفرغ طاقتهم .. والبنات لما يكبرن نقدر نوفر لهم مكان خاص بمدربة، أو يكتفين مع أنفسهن بما تعلمن .. مش هيبقوا أوليمبيات يعني).
  
"
78485,"
   قلبي يعتصر ..
  ","

   وربك مقتدر !
  
"
78486,"
   حضرتك ناوي تكتب كتب تاني ولا ايه ؟ 
قريت لحضرتك كتاب صحبة الجنه وكان فوق الوصف ربنا يباركلك 💙
  ","

   الشق الأول من السؤال بعتني بعتة بعيدة 😅
   
   الله ينفعكم به يا رب.
  
"
78487,"
   عاوزة استناه ٥ سنين وهو مش راضي عشان ميظلمنيش معاه ومش متاح يخطب دلوقتي وانا عاوزة استناهانا ٢١ شنه وهو٢٢ 
اعمل ايه
  ","

   شوفي حياتك يا بنت الناس !
   
   واقفلي الباب ده.
  
"
78488,"
   هو انا المفروض بيوصل لي اشتار ان حضرتك رديت ولا ايه

انا بقالي سنين ببعت لحضرتك ولمشايخ تاني 
وولا حد رد عليا 😂💔
  ","

   كده هيوصل إشعار.
  
"
78489,"
   هو حضرتك بترد على الأسئلة بناء على إيه؟؟انا ببعت كتير ومفيش رد
  ","

   اللي بلحق أشوفه .. وعندي استعداد أجاوبه.
   
   مفيش تعمد لإهمال .. وإجابة كل الأسئلة محال.
  
"
78490,"
   يا شيخ غلط غلطة وتوبت بس احساس اني اقل من الاخرين واحساس الندم هيقتلني 
اعمل ايه ؟
  ","

   اسمع ده:
   

    https://www.facebook.com/m.atiia.soliman/videos/1454248847988289/
   

"
78491,"
   ياشيخ محمد لو افترضنا ان شخص عايش في مجتمع منغلق وبيغض بصره عن المرأة، هل طبيعي يفكر في الحب والجنس الآخر يعني هل دي حاجة عادية بتحصل مع الكل؟
  ","

   لو ده محصلش = يبقى مش طبيعي !
   
   ثبته الله وأغناه.
  
"
78492,"
   كان نفسي اجي المعرض جدا عشان اشتري كتاب حضرتك واحصل علي توقيعك ولكن اليومين معرفتش فيهم وكنت زعلانه جدا وزوجي حب يفرحني وجابلي الكتاب وقرأت ربعه مثلا وعرفت انها مش النسخه الاصليه ، بتمني حضرتك تكون مسامح ولك مطلق الحريه إن قلت لا هركنه ومش هكمله وهحاول اشتري النسخه الاصليه .
  ","

   مسامحك طبعا .. كرامة للرجل النبيل.
   
   ومسامح كل اللي اشترى وما يعرفش !
   
   أنا لا أحلّ اثنين:
   
   - من سرق الكتاب وطبعه هذه الطبعة الرديئة.
   
   - من يشتريها وهو يعلم أنها المسروقة المزورة.
   
   الفارق بينها وبين الأصلية أن الأصلية ملوّنة، والاسم عليها بارز.
   
   وأكرر الكلام ده مش عشاني أنا .. ده عشان حقوق الناس وبيوتهم المفتوحة من هذه الصناعة.
   
   آخر مرة هتكلم في هذا الأمر.
  
"
78493,"
   مؤخرا قرأت حاجات كتير نقد في الإسلام واتناقشت مع ناس ملحدة وأقنعوني
أنا بنسبة كبيرة ألحدت من فترة
بس لما بشوف حضرتك واللي زيك
بقول أكيد انتوا مش غلط مش بتعملوا كدا هباء
أنا تعبانة أوي ومش عارفة اخد خطوة في اي اتجاه 
الموضوع صعب وفكرت اتناقش مع بابا خفت يعرف اني ألحدت ويعمل فيا حاجة أو يقتلني
  ","

   أنت ما ألحدتيش ولا حاجة !
   
   هم بس استغلوا جهلك وفراغك ولبّسوا عليك بشوية شبهات عبيطة زيهم ..
   
   علاقتك بربنا فيها خلل في الأساس خلاك فريسة سهلة جدا .. للأسف.
   
   اغتسلي الليلة وانطقي الشهادة واسجدي لربك سجود عبد معتذر .. وسليه يهديك وياخد بيدك ..
   
   اقرئي كتاب:
   
   - شموع النهار لعبدالله العجيري
   
   - سابغات   لأحمد سيد
   
   من هنا هتكون بداية ندمك على فترة الظلام دي في حياتك .. ولا تعودي لها أبدا، بإذن الله.
  
"
78494,"
   هل الله يحبني؟!
  ","

   اصطفاك لتولد مسلما .. وأرسل لك شريعة تامة بواسطة خير رسله ..
   
   ووعدك الجنة إن لزمت طريقه، وصبرت على ابتلاءات أقداره ..
   
   وأخبرك أنه يريد أن يتوب عليك، وأن يخفف عنك .. وأنه يحب التوابين ويحب المتقين.
   
   قِس حالك على هذه القواعد قبل هذا السؤال !
   
   الله غني عنك وعني وعن خلقه أجمعين.
  
"
78495,"
   هو انا أسئلتي وحشة يا عم الشيخ ما ترد عليها 😭
  ","

   ما تقولش على نفسك كده !
   
   ألقاكم يا صحبة الجنة 💚
  
"
78496,"
   ادعيلى من قلبك
  ","

   غدا أدعو لكم جميعا بإذن الله .. أمام الكعبة.
   
   لا حرمني الله منها .. ما أحياني ..
  
"
78497,"
   فيه واحده حبيتني جدا واتكلمنا علي الفيس ومنكتش شوفت صورتها اول ما شوفتها معحبتنيش... حاسس بذنب فظيع وندم مش عارف اعمل ايه والله... انا عارف اللي عملته ده جريمه... ايه الحل... انا مش عاوز العب بمشاعرها ولا اقضي وقت... وعارف اللي عنلته كان غلط
  ","

   والغلط الاكبر إنك تستمر !
   
   تعذر بأي عذر سوى موضوع صورتها ..
   
   وانسحب فورا .. للأبد.
   
   واستغفر الله كثيرا .. ولا تعد لمثلها.
  
"
78498,"
   محبطه من كل شئ و طاقتي خلصت..
  ","

   تقريبا ده المود العام هذه الأيام !
   
   كلنا بنعافر بمعنى الكلمة ..
   
   ونظل بخير؛ ما لم نستسلم.
  
"
78499,"
   الخجل في البنت ميزة؟
  ","

   الحياء ميزة في الجنسين !
   
   أما الخجل الذي هو بمعنى العيّ والعجز والغباء الاجتماعي = فعيب لازم يتصلح.
  
"
78500,"
   شيخ محمد لو سمحت ايه رائي حضرتك في جملة ""طالما معترفش يبقى محبش"" الجملة دي فعلا صح؟ حتى لو هو شخص ملتزم جدا وهو شايفها شخصيه ملتزمة وخجولة ومش عايز يعبرلها عن اللي جواه او خايف تحرجه مثلا؟؟
  ","

   اللي متابعني عارف إني ضد الكلمة دي تماما !
   
   الاعتراف لا يكون إلا ممن يضمن القيام بمقتضى الاعتراف في الحلال .. فورا.
   
   الكلمة بحقها .. وإلا فالصمت سبيل الصادقين.
  
"
78501,"
   كنت بحبه جدااا وكنت زوجه كما قال الكتاب بشهادته  .. دمرني بخيانته واهماله وعدم سماعي وعدم الإلتفات لمشاعري.. كرهته وكرهت حياتي ومش راضي يطلقني وبيقولي بحبك وعايزك ووالله حتي الكلمات دي بقت تحسسني بخنقه وزهق.. قولهم ياشيخ يتقوا الله فينا ويحافظوا علي قلوبنا أو يسيبوها لحال سبيلها بدون ظلم وقهر وتدمير
  ","

   اتقوا الله !
   
   "" فإمساك بمعروف أو تسريح بإحسان "".
  
"
78502,"
   لماذا يكره الناس رؤية الآخرين سعداء؟
  ","

   دول الناس المرضى يا آسك !
   
   أما الأسوياء فينسجون من ضمادات جراحاتهم أثواب سعادة للآخرين.
  
"
78503,"
   علقتنى تلت سنين ونص وهى ال سابتنى !!
ويشهد الله ان دايما كنت اطلب ان اتقدم لها وترفض
  ","

   احمد الله الذي نجاك !
   
   غدرهن أقسى وأنذل من غدر الرجال بكثير.
   
   (أيوه موجود .. وإن لم يكن مشهورا).
  
"
78504,"
   طب واللي مبتحبش جوزها ي ابو انس والحب مهم ف حياتها اووي وهو مش موفره وف مشاكل كتير بيننا وصعب انفصل عن ولادي .. احساس الاحتياج اللي جوايا اعمل فيه ايه
  ","

   تحتسبيه ابتلاء وتصبري لله !
   
   كلها أيام ..
   
   المهم لا تُستنزفي، ولا تُفتني.
  
"
78505,"
   ولو ما زرعتش يا شيخ تعمل ايه
  ","

   ستعيش آمنة في كنف رجل نبيل.
  
"
78506,"
   لا أحبه ولكن أكن له كل احترام وبيننا مودة ورحمة وتأآلف ..هل أكمل ف الخطبه..أم أبحث عن الحب ف مكان آخر؟؟
  ","

   أكملي !
   
   العشرة الطيبة ستزرع بينكما الحب .. بإذن الله.
  
"
78507,"
   شيء تستحق المكافأة عليه؟
  ","

   كلك نظر يا آسك !
   
   بس البعيد معندوش دم 😏
  
"
78508,"
   زوجي كويس،حنين وبيحبني ليه مواقف حلوه كتير وانا مش حابه اكون""يكفرن العشير""بس ياشيخ وداني اشتاقت انها تسمع كلام حلو
انهارده كنت في حفلةتخرجي وبعد ماخلصت وجايه في الطريق بعتله صوري علشان يقولي عسل ولا كلمةحلوه لقيته بيقول يومك معي طويل اكلتي شربتي العلاج حاسه بغصه ف قلبي
عارفه من خوفه علي بس😢
واسيني
  ","

   أكلتي = روحي جائعة بدونك.
   
   شربتي = أنت ريّ حياتي.
   
   خدت العلاج = لا ذقت يوما في الحياة دون أنس روحك.
   
   نعم؛ هو -والله- كما ذكرت لك تماما ..
   
   هذا الطيب المخلص النقي لا يجيد التعبير عن حبه الصادق لك إلا هكذا !
   
   وهو والله خير من ملء الأرض بذوي القلوب المخادعة ومعسولي اللسان، عند المحكات تترجم أفعالهم الخذلان.
   
   أنت في نعمة كبيرة، والدنيا جبلت على عدم الكمال .. فاحمدي الله وحافظي على ما أنت فيه من جمال.
   
   ———————————————-
   
   أختم بهذا سعيدا !
   
   أنا أحببت هذا الرجل .. ولو قصر لسانه، فصدق الفعل = حقيقة النبل.
   
   ألقاكم يا صحبة الجنة 💚
  
"
78509,"
   ماتت جدتي وتركت جدي الضرير القعيد
وحده بعد أن كانت مؤنسته في حياته 
ومصدر بهجتي وبهجة عائلتي. 

نفسي تتقطع يا مولانا 
تتقطع حزنا وكمدا على فراق جدتي 
وتتقطع ألما ووجعا على حال جدي وبكائه بعدها
ولأول مرة في حياتي أرى والدي منكسرا أمامي

ادع لها وله ولنا يا مولانا جزاك الله خيرا 💔
  ","

   آه من الدنيا !
   
   وآه من سنّة الفراق فيها !
   
   الحمد لله أننا مسلمون نؤمن أنا هناك جنة نلقى فيها من نحب، دون خوف ولا قلق من المتواري خلف حجب الغيب.
  
"
78510,"
   ربنا يجبر قلبك ويطيب روحك ويرضي عنك ويراضيك ويديم عليك جميل ستره 🌸
اصبر فرج الله قريب 🌸
  ","
  🤲🏻
  "
78511,"
   في حد طلبت اشتغل معاه وهو قالي هيرن عليا وما رنش وانا ال رنيت وكل شويه اكلمه،  هو انا كدا بذل نفسي؟
  ","

   اطلبوا حوائج الدنيا بعزة الأنفس؛ فإن الأمور تجري بمقادير.
  
"
78512,"
   انا بنت بس بحس اول ما اسمع الاذان اني لازم اقوم اقوله لبيك مش بعرف أأخرها شوية عادي
  ","

   وده أفضل وأضمن حاجة طبعا !
   
   أنا بتكلم على اللي عايزة تأخرها شوية لتصيب أفضلية الوقت.
  
"
78513,"
   الله يكرم حضرتك يا دكتور بجد كلام حضرتك دايما بيدينى طاقه ايجابيه وبعتبره مرجع ليا لما بتوه ف كل جوانب حياتى ربنا يجازيك عنا كل خير بجد كنت تايهه فى حياتى وربنا بعت كلام حضرتك كأنه مصباح نورلى طريقى شكرا جدا لحضرتك
  ","

   بالله لما تدعوا = قولوا ربنا يكرمك، يسترك، يهديك ..
   
   حضرتك ما تنفعش مع الدعاء خالص !
   
   لأنه مقام تذلل ورجاء.
   
   أما بعد ..
   
   فرب يسعدك ويرضى عنك.
  
"
78514,"
   لو سمحت ي شيخ محمد ايه الوقت الافضل لصلاة العشاء ف وقتها ولا أأخرها؟
  ","

   للرجل = في جماعة مع المسلمين.
   
   للمرأة = تأخرها شوية لو مش هتكسل !
  
"
78515,"
   طب جبت مش ملون حضرتك بتاكد انها الاصليه ليه؟
  ","

   مش ملون والاسم مش بارز = طبعة مزورة مسروقة.
   
   لا أحلّها ولا أبيحها.
  
"
78516,"
   اخدت الخطوة وخطبتها وبقي في تفاهم كبير بينا بس اعترفتلي بذنب عملته وقولتلها اني مسامحها بس مش قادر اتعامل معاها زي الاول (الموضوع عدى عليه شهر تقريبا) لسه جوايا غصة من ناحيتها ولا قادر انهي الموضوع لاني متعلق بيها مش عارف اعمل ايه يا شيخ؟
  ","

   سؤال: هو حضرتك ملاك من السما ولا حاجة ؟!
   
   هي طبعا (غبية) إنها حكت لك حاجة .. لكن ده للأسف راجع لتوهم النقاء والإخلاص .. ودليل إنها عايزة تكون معاك صفحة بيضا !
   
   فلا تعاقب ثقتها فيك بألا تقبل منها ما تقبله من نفسك.
   
   انس الأمر، كأن لم يكن.
   
   أو فاتركها، لمن يسعدها.
   
   المنطقة الوسطى = نذالة .. لا تليق بك.
  
"
78517,"
   صاحبتي كانت مرتبطه بواحد وسبته من سنتين واتخطبت تاني بس خطيبها عرف الموضوع ده وكل ماتحصل خناقه يفتكر انه بسبب الموضوع ده وان هي لسه بتحبه وانا صحبتها وجه سالني هي لسه بتفكر فيه ولالا اناقولتله متفركش في كده بيقول غصب عني خايفه اقوله سيبها ابقي السبب ان صحبتي يتكسر قلبهاولو كملوا خايفه يفضل شاكك فيها
  ","

   يسيبها .. مش هيرتاحوا للأسف.
  
"
78518,"
   دكتور محمد هل إيمانك بشخص واقتناعك بيه يساوي حبه يعني تقدر تسعده بأنك مقتنع بيه مقابل الحب اللي بيعطيه
  ","

   نعم؛ جدا !
   
   والقناعة مع العشرة الطيبة = لازم تولد حب.
  
"
78519,"
   هي الطيارة لها زمور ؟😔
  ","

   آه؛ عشان ينبه الطيارين اللي بيركنوا على المطبات 😏
  
"
78520,"
   انا اتقدمت لبنت وقلت لابوها هستخير وارد عليك ودلوقتي مش مرتاح بعد الاستخارة لازم ارد ولا مردش عشان الاحراج
  ","

   لازم ترد !
   
   ما تعلقوش بنات الناس.
   
   ويفضل يكون الرد مع وسيط مؤدب وحكيم، ومش أكتر من: كل شيء نصيب .. ربنا يسعدها.
  
"
78521,"
   هو طاعه الزوج يعنى المفروض مش اناقشه فى اى حاجه حتى لو حاجه تخصنى وبتضرنى هو اللى المفروض يقررلى ولو رفضت او اعترضت وناقشته الملايكه بتلعنى؟
  ","

   طب بالفطرة كده !
   
   فيه شرع ممكن يقول ده ؟!
   
   فضلا عن أن يكون الدين الحنيف الذي ارتضاه الله للناس ؟!
   
   الطاعة في المعروف.
  
"
78522,"
   أنا متقدملى شخص محترم ومناسب لكن كان متجوز لفترة ٣شهور وانا متجوزتش قبل كده أوافق ولا لأ
  ","

   ما دام محترم ومناسب = مفيش مانع.
  
"
78523,"
   كيف اتخلص من حبي لشخص 
بالله عليك يا شيخ💔
  ","

   تاخدي قرارك باقتناع .. تبعدي .. تهجري كل ما يذكرك به .. تصبري على ألم المرحلة الانسحابية.
   
   مبروك .. عدت سالمة لحياة الحرية !
  
"
78524,"
   ما عدتش بحس بالصلاة، و حاسة ان ايمانى ضعف.. أعمل ايه ؟
  ","

   ما تبطليش صلاة.
  
"
78525,"
   دكتور محمد انا لاقيت كتاب حضرتك في مكتبه عندنا ب٣٥ بس والنسخة الاصليه اللي هيا ملونة واللي محفور اسم صحبة الجنة ع الجلد ازاي وصلت للسعر دا 
وان سألت صاحب المكتبة قال دي تخفيضات ...
  ","

   خلاص توكلي على الله ما دامت الأصلية.
   
   إن شا الله تكون مجانا 😃
  
"
78526,"
   كيف تتجاوز الفشل؟
  ","

   بيقيني أنه أول خطوة في طريق النجاح !
   
   ائتوني بعظيم لم ينسج ثوب نجاحه من خبرات تجارب فاشلة.
  
"
78527,"
   عدم راحة مضغوطة جداا وفيه تفاصيل فيه انا مش عارفة اعملها بالطريقة اللي هما عايزنها (أصحاب الشغل) او هتاخد وقت مني اكتر وضغط منهم جاي على اعصابي لاني مبحبش حد يعتمد عليا في حاجة ومنفذهاش بالكفاءة المطلوبة ولا في الوقت اللي عايزينه وده بيجي  عليا بضغط اني أحيانا تفكيري بيتشل ومعرفش اعمل الحاجة
  ","

   ده كله هيخف مع الخبرة والممارسة المفروض !
   
   ما تتسرعيش في الحكم ولا القرار.
  
"
78528,"
   عمري ٢٤ وملتزمه الحمدلله وولا مره اخطأت مع شاب حتى بالكلام لكن معجبه بزميل لي الان وانا عن الخطأ بشعره واحده.. ماذا افعل
  ","

   ابعدي .. اقفلي الباب واقطعي كل الطرق.
  
"
78529,"
   كنت علي علاقه بشخص لاكتر من ٧ سنين واتقدم السنادي كام مرة واترفض بسبب أنه مش كليه قمه وكمان لسه ماتخرجش .. اتقدملي فرصه كويسه .. خايفه استني تضيع زي اللي قبله خصوصا اني خلصت تعليم والفرص أكيد بدأت تقل .. مش عارفه اعمل ايه وخايفة منه يقول أحد اني كنت بتكلمني .. اعمل ايه ؟
  ","

   انسي اللي فات واطوي الصفحة دي كلها !
   
   ما دام اتعقد الأمر ..
   
   وافقي على المتقدم.
  
"
78530,"
   قلبي مكسور،اتقدم ليا شاب وكلم والدي نظرا لظروف سفر والدي واستاذن 
 انه يتعرف عليا وندرس بعض لغايه ما يرجع واتكلمنا لمده شهرين و هو كان علي خلق و ادب و اتعلقت بيه لتصرفاته الكويسه وفي يوم قالي انه مخنوق و انه بيحلم احلام سيئه عننا متكرره بعد الاستخاره واعتذر وقالي كل شئ نصيب وانا صعبانة عليا نفسي جدا
  ","

   ولا يهمك خالص !
   
   الآن أفضل جدا من بعدين.
   
   هتفوقي وهتتعوضي خير بإذن الله.
  
"
78531,"
   بدأت شغل من أسبوع بس مش مرتاحة وقلبي واجعني بسببه اخي بييقولي اصبري وفرصة حلوة بس انا مش مرتاحة خالص وتعبانة وبعيط دايما بسببه وعملت استخارة ومش عارقة اقرر برضو من فضلك جاوبني اعمل ايه :(
  ","

   إيه سبب تعبك منه ؟!
  
"
78532,"
   يعنى هو صح افكر التفكير ده ولا غلط
ولا هيا مش بتتحسب كده
  ","

   مش غلط.
  
"
78533,"
   واحد متقدملي كويس جدا ولكن معترض علي فكرة الشغل بعد الجواز الا في حالة التعيين باعتبار اني مرشحة للموضوع ده تفتكر ايه النقط اللي احطها في اعتباري لما اجي اوزن الموضوع بحيث مظلموش وفي نفس الوقت معيش في دور في الاسترونج اندبندت لاني مبشوفش نفسي فيه
  ","

   لو جالك تعيين فعلا = اشتغلي !
   
   وممكن بعدين تاخدي إجازة بدون راتب وتحفظي مكانك.
   
   اتفقي على كده.
  
"
78534,"
   🆕🆕🆕
  ","

   ما دمت قلقانة = ما توافقيش.
  
"
78535,"
   بعد اذنك
خطيبي محترم معايا جدا وكل حاجه فيه كويسه بس كنا بنتكلم امبارح ف موضوع كده واعترفلي انه كان عمل حاجه غلط مع بنت ايام ما كان طايش بس قالي حاجات سطحيه مش علاقه كامله المهم هو حكالي عشان كل حاجه تبقي ع صراحه فا هل اسامحه واكمل معاه ولا اسيبه مع العلم ان عمره مازعلني وبيحبني جدا وانا كمان حبيته
  ","

   وعبيط .. عبيط جدا !
   
   وزهقنا نقولكم استروا ما ستر الله عليكم .. بلاش دور السذاجة والانخداع لمكر الشيطان الذي يفتح من خلاله بابا للشكوك وتحسبونه دور صدق وإخلاص ومصارحة.
   
   عموما؛ عفا الله عما سلف وانسي اللي فات كأن لم يكن ..
   
   توبته بينه وبين الله ..
   
   ركزي في الحاضر والمستقبل.
  
"
78536,"
   🍒🍒🍒
  ","

   لأ !
   
   ده هبل بس.
  
"
78537,"
   يا شييييييخ رابع مره ابعت السوال .. ربنا يقويك يعني مش قصدي حاجه 😅 حكم قراءة القرآن بالمقامات .. لو حضرتك مش عايز ترد والله عادي بس نبهني بس😅
  ","

   أي نغمة منتظمة بلا نشاز = لازم هتكون موافقة لمقام من المقامات !
   
   زي أي بيت شعر موزون = لازم هيكون على بحر من البحور !
   
   مفيش مشكلة طبعا يكون عندك علم بالموضوع ده .. لكن المشكلة كلها في التكلف وانشغالك بالتدرج وتبدأ بإيه وتقفل بإيه .. لدرجة انشغالك عن روح الخشوع !
   
   لذلك ياما ناس نغميا عاليين جدا .. لكن لا تجد قلبك خلفهم للأسف.
   
   القرآن إن خرج من القلب = سلب اللب وعمل في الروح عمله .. فإن جُمع لهذا صوت جميل = عاينت شيئا من نعيم الجنة !
   
   اللهم ارزقنا ..
  
"
78538,"
   قولتلي هتتجاوزي والحمدلله تجاوزت هذه المحنه، خطوبته كانت امبارح مازعلتش ابداً عليه وحمدت ربنا جداً هو اكيد كاتبلي الخير ف مكان تاني ولكن حزني كله ع السنتين اللي ضاعوا من عمري ف غفله وكان آخرها وجع وكسرة قلب وشخص باعني بأرخص ماعنده ، حاسه اني محتاجه فتره كبيره عشان اقدر ارجع كويسه من تاني...
  ","

   أنت كده على أول الطريق فعلا !
   
   ما تقلقيش وما تطوليش .. انسي اللي فات تماما ..
   
   التجربة اللي ما تموتش = بتقوي.
  
"
78539,"
   مشكله السرحان ف الصلاه ؟!
  ","

   مشكلة عامة .. لا يخلص منها إلا من وقف بين يدي الله كأن الجنة عن يمينه، والنار عن يساره !
   
   وهذا لا يأتي إلا بعد طول مجاهدة وصبر.
   
   افهم هذا جيدا:
   
   - بصلي لكن مش بحس بخشوع.
   
   = المهم ما تبطلش صلاة.
   
   - بقرأ قرآن لكن مش بتدبر.
   
   = المهم يفضل لك ورد يومي منه.
   
   - بذكر ربنا لكن مش بركز.
   
   = المهم ما تبعدش عنه.
   
   إننا حين ننصح غيرنا ونجاهد أنفسنا دوما بقضية المداومة على الطاعة، حتى وإن كنت تشعرها (أو يوسوس لك شيطانك) أنها مجرد روتين لا كبير أثر لها تجده في نفسيتك أو حياتك أو ذنوبك؛ فذلك لأمرين:
   
   الأول: أنك ما دمت ملازما للباب بصدق، مجاهدا في الثبات على القرب = فإما أن يفتح لك فتذوق حقيقة النعيم .. أو تموت مجاهدا أعذرت لربك بلزوم الصراط المستقيم.
   
   الثاني: أنك تمر بك نفحات مفاجئة وسط هذا الروتين .. ركعة حضر فيها قلبك، سجدة صدق فيها دعاؤك، آية تلوتها بدموعك .. لعل نفحة منها هي المنجية ..
   
   أنت تعبد ربا لا حد لكرمه .. ولعله يطلع عليك ذات صدق منك فيقبلك، على ما كان من العمل !
   
   بحسناتك، بسيئاتك، بمميزاتك، بعيوبك .. غير أنك ذليل له تمام الذل، حريص على القرب منه تمام الحرص، قولا وعملا وحالا.
   
   وهذا يفسر لك قولة ابن عمر -رضي الله عنهما-:
   
   "" لو علمت أن الله تقبل مني سجدة واحدة أو صدقة درهم واحد = لم يكن غائب أحبَّ إلي من الموت "".
   
   اثبتوا عباد الله ولو لم تنعموا من لذة التعبد بالحصول .. فلا تدرون والله أي عملكم المقبول !
  
"
78540,"
   هل تبتعد عن المهووسين بالحياة الصحية بسبب نمط السعرات الحرارية الخاص بهم؟
  ","

   صباح الخير يا آسك !
   
   نحن قوم نطلب وجبة تنفجر من السعرات .. ثم نصر على أن يكون البيبسي (دايت).
  
"
78541,"
   هل فكرت من قبل في الانتقال إلى مكان لا أحد يعرفك فيه وبدء حياة جديدة هناك؟
  ","

   اسمع دي بأه يا آسك !
   
   ممكن تساعدك أنت لو ناوي ..
   
   ————————-
   
   هو أنت فاكر إيه ؟
   
   كلمات: كمال اليماني
   
   أدائي.
  
"
78542,"
   ليا سنين بدعي بدعوه معينه وفي يوم بعد ما صليت القيام قعدت ادعي كتير وانا ببكي بكاء حار لاني تعبت من الانتظار،من كتر ما بكيت نمت من التعب وانا بسمع سوره يوسف بعدين اذان الفجر صحاني واذا بالسوره لسه شغاله والشيخ بيقول""فاستجاب له ربه""اخدها بشاره ولا انا كده بوهم نفسي
بالله عليك ترد يمكن قلبي يرتاح
  ","

   س: ازاي أحسن الظن بربنا ويكون عندي يقين رغم استحالة الأسباب ؟
   
   ج: كرّرت هذا المعنى كثيرا !
   
   ويجدر بنا جميعا الانتباه له ..
   
   فارق بين (اليقين) و (حسن الظن) وبين الوصول لمرحلة من المعاندة كأنكم تجبرون ربكم -حاشاه- على شيء.
   
   فارق بين الدعاء بالخير، وتفويض الأمر لله والرضا بقدره حيث كان، مهما بدا أليما في البداية أو على عكس مرادنا .. وبين: لا هو ده الخير .. ولو مش خير فأنت قادر تخلّيه خير !
   
   هذا في الحقيقة نوع من السخط والاعتراض المغلّف بحسن الظن واليقين؛ وسواسا من الشياطين !
   
   نعم .. ربنا على كل قدير .. ويغيّر في طرفة عين من حال إلى حال ..
   
   لكنه -سبحانه- ربط الدنيا بأسباب، وابتلانا فيها بسكون القلب تحت مجريات القدر، ولو بشيء من العذاب !
   
   علام تدخلون الجنة إذن وتستحقون الخلود في النعيم -على ضعف العبادات واختلاط النيات- إن لم تحققوا لربكم التفويض بمراده وحسن الظن به -على الحقيقة- في التسليم لقضائه، ما دمتم بذلتم الوسع وأخذتم من الأسباب بما تطيقون ؟!
   
   أقول هذا المعنى وأؤكد عليه كيلا تستطيل بكم الأماني فكم تركت بسببها قلبا يعاني !
   
   والمصيبة أنكم تعودون بعد ذلك باللوم على ربكم والتسخط على قدره -عياذا به سبحانه-، وكأن رفعكم للدعوات -مهما كانت مخلصة- إلزام له بالاستجابة !
   
   وإنما الاستجابة بصور كثيرة جدا، لعل منها ما لا يكون إلا يوم القيامة وخلف باب الجنة ..
   
   دعاؤكم لن يضيع -حتما- لكن ليس بالضرورة أن يحقق على الصورة التي تريدون أنتم.
   
   مادامت الأسباب مستحيلة والأبواب مغلقة والوسع قد بذل صدق سعي وحسن نية = فاليقين في التسليم لرب العالمين، وما دون ذلك فمجرد تزيين.
   
   هذه ليست دعوة للضعف والاستسلام .. بل هذا بيان لحقيقة الدنيا، ونجدة لقلوبكم المعلقة بالأوهام .. ليس في العمر متسع لكل هذا؛ هي شوية أيام.
   
   ————————————————
   
   ألقاكم يا صحبة الجنة 💚
  
"
78543,"
   يادكتور هوا اي المشكله لو تزوجت من بنت في سني او اكبر مني ب سنه
  ","

   مفيش مشكلة !
  
"
78544,"
   نفسي ترد ع سؤالي لو اتنين غلطو حصل بينهم حجات وكده واتجوزو هل ممكن ربنا يسامحهم عمري مابطلت اخاف من ربنا بس للاسف كنت بضعف نفسي ربنا يسامحني اوي ويبارك ف حياتي
  ","

   انسوا اللي فات !
   
   يتوب الله على من تاب.
   
   ما تسمحوش للشيطان يحبسكم في زنزانة الذنب حتى يفقدكم الأمل.
  
"
78545,"
   يا شيخ محمد بقول لحضرتك هي اللي بدأت اول ما أنا عملت الأسك أصلاً، انا انسان أكيد هضعف يعني، أنا مش عيل، انا لما حسيت ان الموضوع كل يوم بيكبر انسحبت خالص من علي الأسك لاني خايف عليها وعلي نفسي، عمري ما كنت بلعب ببنات الناس، غصب عني يا شيخ، دعواتك.
  ","

   أحسنت بانسحابك (وإن كان متأخر) .. ولو كانت بدأت هي = تغلق أنت الباب؛ رجولة وتدينا !
   
   ولو ضعفت = يغفر لك ربك بإذنه.
   
   وشدتي عليك عشان تفوق وتتعلم ما تكررش ده تاني .. ومن مثلك في البداية لسه.
   
   عفا الله عنك وعنها .. وأهو كل واحد فيكم نال جزاءه ألما ونصبا ..
   
   جعله الله كفارة لكما.
  
"
78546,"
   بالله عليك متظهرش الكلام وتجاوبنى تحت الرمز ده 😞 حبيت شخص وللاسف حصل تجاوزات كلام وصور وندمت وتوبت الى الله هل ربنا هيسامحنى ؟وهو راح خطب غيرى وسابها وطلع كان بيكدب عليا ف كل حاجة وعملتله بلوك ودلوقتى راجع وبيحلف انه ندم  ومتقدملى شخص تان كويس اوافق بمين ؟
  ","

   لا !
   
   ما تحرقوش دمي في الوقت الطيب ده.
   
   هظهر كلامك عشان برضه يكون صفعة تفوق مع السؤال اللي فات .. وعشان أوقفك أدام نفسك وأوضحلك إن ساذجة أد إيه .. ومغيبة لما تسألي سؤال زي ده !
   
   هو ليه بحسكم أحيانا (البنات بالذات .. بعضهن طبعا) عندكم حالة ستوكهولم ؟
   
   يعني بتتعاطفوا وتحبوا اللي يذلكن ويمسح بكرامتكن الأرض .. وتتبطروا وتترددوا أمام الصادق المحترم اللي داخل البيت من بابه كما يليق بكن ؟!
   
   ما تجيش واحدة وتقولي ببلاهة:
   
   غصب عننا .. ما ده الحب !
   
   بل والله الحب بريء من كل هذا الرخص والدنس.
   
   أما بعد ..
   
   فلو صحت توبتك فعلا = لعلمت أن الله نجاك من هذا القاع .. ولتخلصت تماما من كل ما مضى !
   
   وقبلت نعمة الله في بداية جديدة نظيفة مع (الكويس) الذي يستحقك .. لا (الكاذب) الذي لطخك ..
   
   من يعود للوحل بعد أن اغتسل بالنسيان ؟!
  
"
78547,"
   مش عارف والله يا أبا أنس،
مجرد شوية  اهتمام هنا علي الأسك، 
لايكات و كلام حلو وغزل وحب غير مباشر لها لاني فعلا معجب بها، بس كمان هي اللي بدأت تبعتلي كلام حلو كتير وبوستات مفيدة وتبعت تقولي ادعيلي ومع الوقت عرفت ان هي،  عارف ان ده غلط جداً، بس أدركت كده متأخر، مش عارف أعمل أيه دلوئتي.
  ","

   يعني أهزقك يعني في وقت السحر ده !
   
   لا رجولة ولا دين ولا مروءة للأسف.
   
   أومال إيه ""كن رجلا"" اللي صوتي وجعني أكررها هنا ..
   
   ولما أنت لسه ظروفك متنيلة ليه رحت تعمل في بنت الناس كده !
   
   وإيه البرود اللي أنت فيه ده وأنت بتتكلم ؟!
   
   يا رب تشوف هي الإجابة عشان تعرف سلمت قلبها واستجابت ازاي لعيّل عابث .. كان بيحاول يملى فراغ عنده وبس .. وتقفل بابك ده للأبد، وتتعلم أن الرجال يطرقون أبواب البيوت .. لا يتسللون من النوافد كاللصوص.
   
   ونسخة مع الشكر أيضا لكل المخدوعات .. هنا وهناك !
   
   وأما أنت فتب لله واستغفره وابتعد تماما عن مواقع التواصل الآن حتى تستعيد توازنك .. واملأ فراغ قلبك بما ينفعك في الدين والدنيا ..
   
   اتق الله في نفسك وفي بنات المسلمين .. ولا تغتر بإمهال الله لك؛ فعقابه أليم.
  
"
78548,"
   استاذ محمد انا سمحت لزوجي (عاقدين) يحضنني ويبوسني بناء على نصايحك واجاباتك وحاليًا كارهة نفسي وكارهة اسيبه يلمسني تاني وبدا حبي له يقل ،، ارجوك بعد كدة احتفظ بنصايحك اللي م الشكل دة لنفسك
  ","

   نصايحي للناس الطبيعيين .. مش الموسوسين !
   
   أنا ما بقولش تتفتح على البحري .. ولا بقول تبقى نفس فترة الخطوبة برضه .. ده شرع؛ مش بجيب حاجة من عندي ..
   
   ربنا يهديك لنفسك.
  
"
78549,"
   ###
  ","

   اصبري يا دكتورة .. مش قبل ٦ بإذن الله.
  
"
78550,"
   شيخ هل مقولة شئت ام أبيت نصفك الثاني سيكون نفس أخلاقك دي صحيحه 
يعني انا لو كنت غلطت في حاجه قبل كدا بس توبت الحمد لله وقربت جدا لربنا مينفعش اخد حد كويس عشان اخطأت قبل كدا !!
  ","

   ده كلام جهل .. بيبوظ تصوراتكم ويورثكم سوء الظن في أنفسكم للأسف.
  
"
78551,"
   يارب تجاوب يمكن اجابتك تزيل الهم اللي على قلبي شويه 
انا صليت استخاره لامر أحسبه خير يتعلق بمستقبلي انا بدرس طب و الأمر ده يعنيلي كتير و بعد نا صليت محلمتش باي حاجه و لا عارفه أميز انا مرتاحه و لا لا هل أتوكل على الله و أحسبه على خير ولا لا 
ارجوك اجبني يمكن اجابتك تريح بالي لاني خايفه
  ","

   توكلي على الله .. وامضي في الأمر.
  
"
78552,"
   حبيت زوجي جدا وعملت عشانه المستحيل،خانني آكتر من مره واتصدمت فيه.انا ملتزمه من صغري ومحدش عمره شاف طرفي.بعد صدماتي المتكرره في جوزي على مدار أربع سنين  كرهت حبي ليه وبقيت أدخل شات واكلم رجاله كلام عادي بس بكون مبسوطه وبعد ما اقفل انهار من العياط والحزن.هل دا له علاقه ببعضه ومحتاجه طبيب ولا ضعف ايمان
  ","

   نعم؛ محتاج استشارة نفسية !
   
   أنت في مرحلة صدمة، وبتنتقمي منه في نفسك.
   
   ولازم يتحط حد لهذه العلاقة التي ستفقدك كل شيء للأسف.
  
"
78553,"
   ويقدر ربنا أني أفتح الأسك وانت فاتح،
في واحدة باعته بتقولي اني علقتها بيا، وهي حبيتني، ويتتعذب كل يوم لأني بعدت، وأنا والله العظيم مش ذنبي حاجة، أنا مش مستحمل أشوف حد بيتئذي بسببي، كلامها واجعني أوي، هي ما شاء الله علي خلق ومحجبة، أنا كمان معجب بها جداً، لكن ظروفي لا تسمح بالتقدم الأن، أعمل ايه؟
  ","

   علقتها ازاي ؟!
  
"
78554,"
   هل يجوز اني ادعي ربنا انه يجعلني جميلة الوجه؟ 
-بنت
  ","

   جمّل الله خَلْقك وخُلُقك.
  
"
78555,"
   اخطات في حق خطيبتي واعترف.. كرهتني بسبب دا وافترقنا وبدات تكلم شباب بعد فتره.. يمكن 6 شهور لحد ما في يوم جات تقولي انا سامحتك علي غلطك ورجعت اتقدمت بعد كلام كتير وهي فضلت تكلم شباب لحد ماجاتلي في يوم تبكي وتعتذر وتعترفلي وتقول ان غلطتي كان السبب.. مش عارف اسامح ياشيخ .. وهي فعلا ندمانه وانا مش عارف.
  ","

   ما دمت مش عارف = يبقى مش هتعرف بعدين !
   
   وهتسود حياتها وحياتك.
   
   دعها تتوب صادقة بينها وبين ربها.
   
   ابتعد أنت وانظر حياتك ..
   
   ولا بأس عليها = إن ثبتت.
   
   مش هقدر أقولك اصبر وأعطها فرصة وما دامت صارحتك هكذا فلعل هذا من صدق ألمها (مع إنه غلط وكان يجب تستر نفسها وتتوب بينها وبين الله؛ ليس في ديننا كرسي اعتراف) .. مش هقدر أقول كل ده لأنه لازم يكون نابع من جواك .. وإلا الشك هيدمرك ويدمرها سيما لو صدقت معك فعلا وفضلت أنت مش قادر تنسى !
  
"
78556,"
   يا شيخ انا انسان كتوم على نفسي جدا واي مشكلة او ضيق نفس بواجهه لوحدي ونادرا جدا ما بتكلم مع حد بس انا دلوقت مرهق نفسيا ومش عارف اعمل ايه 
ارجو ان حضرتك ترد
  ","

   أنا زيك !
   
   لدرجة أكثر سؤال صار يرهقني ممن أعلم فعلا أن أمري يهمهم:
   
   مالك .. طمنا عليك ؟
   
   عموما يكفيك يكون لك واحد في الدنيا تبثه ما بداخلك كأنك تبثه لمرآتك التي تحرص على أن تريك نفسك في أصدق صورة.
   
   هذه حاجة بشرية فطرية !
   
   لكن لا يغنيك عن براح السجود شيء يا صديقي .. اجعل فيه دموعك كلها، ثم استقبل الدنيا ببسمة تسر الحبيب وتفوّت على الحسود مراده.
   
   احفظ عني:
   
   لو أحسنت الشكوى في السجود = ما وجدت للكلام مع الناس معنى !
  
"
78557,"
   هو الراجل فعلا مش بيقدر يتحكم فى نفسو وفى شهوتو مع اللى ببحبها
  ","

   لو أحب بصدق = لخاف الله فيمن يحب !
   
   إما وصال في حلال .. أو صمت طاهر -حتى يشاء الله شيئا- تحت الظلال.
  
"
78558,"
   دائما ببعت اسئلة بس للاسف ما بترد ☹️
انا دائما بضل ادعي رينا انو اتزوج لحتى احمي حالي من الفتن لانه احيانا كتير بضل افكر بالاشخاص خاصة الشباب يلي بعاملوني بلطف او اني ممكن احكي ع المواقع مع شباب ما بعرفهم بس لاني بحس بحاجة اني احكي مع حد والاشي مدايقني ما بدي اضل اغلط بس مش عارفة ايش الحل
  ","

   شكوى متكررة من مثل مرحلتك هذه !
   
   ولا حل لها سوى الصبر والمجاهدة .. وإغلاق كل باب يتسرب منه لقلبك فتنة .. ولا تتركي نفسك للفراغ أبدا؛ انشغلي بما يفيدك في دين أو دنيا.
   
   حتى ييسر الله لك فرجا من عنده.
   
   الجنة مش رخيصة !
  
"
78559,"
   لو سمحت يا شيخ أنا متقدملي شخص قعدت معاه 3 مرات و بتواصل معاه في التليفون ولسه مش حاسة ناحيته بأي انجذاب و كل مدى بتقفل منه و قلبي بيتقبض
  ","

   خلاص .. ارفضي.
   
   مهما كانت مميزاته اللي حواليك بس هم اللي شايفينها !
  
"
78560,"
   ربنا يعينك علي اللى انت فيه ويرحمك ويهونها عليك ويجبر بخاطرك دنيا وأخره ياشيخ محمد ياااارب
  ","

   اللهم ربنا استجب 🤲🏻
  
"
78561,"
   يبختك والله أنا قاعدة براقب الكراش!
  ","

   يا خيبتك !
   
   آه للأسف يا خيبتك.
   
   محدش جبرك أبدا تستنزفي قلبك وتعرضي مشاعرك كده بضاعة رخيصة على أرصفة التسول ممن لا يأبهون !
   
   غلّي نفسك .. وعودي لرشدك .. فلا شيء ولا أحد يستحق.
  
"
78562,"
   كنت بحب واد بقالي تلت اربع سنين بس مش عرفنا نكمل مع بعض لظروف.. واتخطبت من اسبوعين بس لسه بفكر فيه كتير وبفتكر كل حاجه وكلامنا... هو التفكير دا في حد ذاته يعتبر خيانه وحرام لخطيبي ولا ايه
  ","

   (واد) !
   
   شفت ازاي ؟
   
   علاقة منبتة .. لا أساس لها ..
   
   جنون أن نترك الواقع ونتعلق بالأحلام.
   
   انسي اللي فات تماما .. وركزي على مميزات خطيبك .. وطهري قلبك من الأوهام.
  
"
78563,"
   ارجوك يا دكتور محمد كل حاجة حوليا تعبانى نفسيا مش قادرة اقبل حاجة من اللى بيحصل اعصابي تعبانة ربنا العالم ارجوك قولى كلام يخلينى اشوف شوية امل اى حاجة اكمل بيها
  ","

   مفيش كلام (مجرد كلام) هيورينا الأمل لو مش نابع من جوانا إيمان يسندنا !
   
   هنضعف ؟
   
   لازم نضعف.
   
   هنحزن ؟
   
   وهنستسلم للحزن شوية.
   
   لكن المهم نفوق بسرعة .. ونفتكر إنها في الآخر دنيا .. مجرد (كوبري) !
   
   جايين نحصل فيها رضا ربنا .. بالصبر والشكر .. ونطلع منها -بإذنه- بالستر والرضوان.
  
"
78564,"
   لو تستطيع قول كلمة واحدة لشخص ما هي؟
  ","

   أما هذا الوقت المبارك فلا ينبغي أن يكون الكلام فيه؛ مناجاة وحبا وطمعا ويقينا .. إلا لله.
   
   سبحانه !
   
   الله كريم
   
   الله رحيم
   
   الله عظيم
   
   الله لطيف
   
   الله رؤوف
   
   الله بيده الفرج .. الله يحيي القلب ويغني الروح .. مهما ابتلى، فله الحكمة البالغة بلا عوج.
   
   الله .. ولا رب سواه .. له الحمد، وكفى به .. نِعم الإله.
  
"
78565,"
   كيف اقنع زوجي بعدم ترك الشغل والنزول نهائي لمصر بحجه انه تعب ومش قادر يكمل واولادنا صغرين جدا ولسه المشوار طويل ومرتبه في مصر لم يكفيني اسبوع لانه مدرس ولنا في الغربه ٥سنوات فقط تعبت كلام معه وحاولت اقنعه بشتي الطرق وهو رافض تماما كيف اقنعه وما الحل معه
  ","

   لو هو في الغربة وأنتم في مصر = اعذريه بالله !
   
   مفيش قيمة ولا معنى لحياتكم بعيد عن بعض .. ويكبروا أولادك في غياب والدهم.
   
   أنا فاهم إن بالحسابات المادية يتحمل شوية ويعمل حاجة للعيال .. لكن ده ممكن يكون تمنه ما يتعوضش بفلوس الدنيا !
   
   الشرخ اللي هيسببه البعد .. تعودكم أنتم الاتنين على تواصل بلاستيكي ممكن يقتل بينكم المشاعر بالتدريج وأنتم مش داريين .. وتفوقوا بعد فوات الأوان .. تأقلم أولادك على دورك كأب وأم وعدم قبولهم لوجوده بعد كده إلا في إجازات محدودة محملا بالهدايا (ليتحول من بابا فلان إلى بابا نويل !) .. ضيفي لكل ده تعبه هو النفسي وضغط الأيام وهو شايف ولاده بيكبروا بعيد عن عينه ..
   
   هو بيفلفص الوقت !
   
   لكن لو جمد قلبه وتعود هو كمان .. معدش هيعرف يقعد تاني وهيرضى بالمساحة اللطيفة الفرعية اللي هتكون له في حياتكم.
   
   طيب لو أنت معاه في الغربة (وده مستبعد) لأن للأسف الخليج (بالذات السعودية والكويت) معدش يجيب همه مع اللي قاعد بعيلته .. يا دوب يدفع رسوم المرافقين ده غير الإيجار وفواتير الكهربا اللي ضربت في السما بالإضافة للأكل والشرب والمعيشة .. محال بعد كل ده يحوش ريال إلا لو راتبه أعلى من عشرة آلاف .. وده شبه منعدم لمن دون الأطباء (ماجستير وطالع) أو المهندسين (شركات مالتي ناشيونال).
   
   فلو أنت معاه بالأولاد يبقى برضه مش جايبه مصاريفها وضغطه هنا أصعب وأقسى من ضغطه في بلده.
   
   هل بقول نزوله لمصر هيكون جنة ؟!
   
   لا طبعا .. هيتعب ويضغط ويطلع عينه لين يقدر يوفر وضع تكملوا به لآخر الشهر بس .. وده برضه تمن هيتدفع.
   
   الشاهد كل خطوة ولها مميزاتها وتمنها.
   
   لكن يا ترى إيه التمن اللي يتعوض، وإيه التمن اللي لو اتدفع ممكن تعانوا منه طول العمر ؟!
   
   الرزق بالله .. في أي حتة ربنا مش هيضيعكم .. لكن نصيحة صادقة حافظوا على الوضع الفطري والإنساني للعائلة .. دفا البيت (ولو مفيش فيه إلا عيش وجبنة وبيعاني طبعا) ومقفول على زوج وزوجة وأولاد راضيين برزقهم وفرحانين بنعمة ربهم ولو مكنش من مظاهرها إلا عافية الأبدان = أغلى من فخامة وثراء وأبهى منظر وأفخم طعام على برود وغياب لأدوار أساسية وأنين حرمان.
   
   سامحيني طولت .. بس أنت فتحت بمشرط سؤالك جرح لسه متناقش فيه اليوم مع رفاق الغربة بالدموع !
   
   (طبعا حد هيقولي ازاي بتقول كل ده وأنت نفسك مسافر وحدك، وقلت كتير مش راجع -بإذن الله- غير في صندوق .. هقولك احنا بننصح الناس بالصح والأصل .. لكن يبقى لكل واحد ظروفه وتفاصيله اللي ما تعرفش عنها حاجة .. واللي خلتني أدفع تمن مكنتش أتخيل هدفعه في حياتي، وبالتالي صار طريقي في اتجاه واحد .. بلا عودة.
   
   فخذوا الفائدة التي تنفعكم ولا عليكم مما دون ذلك .. خذوا الحروف ولا عليكم من قائليها).
   
   يبدو أني كنت توهمت خروجي من حالة الاكتئاب :)
   
   (حبا بالله لا تحولوا الأسئلة التابعة هنا لحلقات نصح ووعظ).
   
   ألقاكم يا صحبة الجنة 💚
  
"
78566,"
   آه والله .. كما تأتي لحظات الكآبة المُفاجئة بغتة .. تأتينا كذلك لحظات جميلة تطيب بها النفس تحي القلب تفاؤلا وأملا وحبا للحياة ❤
أكثر ثمرات الإيمان جمالا، اللهم ارزقنا منها.
  ","

   صدقت 💚
  
"
78567,"
   شيخ لماذا تحب تجاوب على اسئلة اسك : )
  ","

   حقه يا أخي !
   
   كفاية إنه مجمعنا هنا 😌
   
   ده نوع من الامتنان.
  
"
78568,"
   قولي طريقة ازاي اشكر حضرتك بيها انا كنت في وهم وحضرتك اللي فوقتني انا كل لما احس نفسي هقع وهضعف بجري واسمع لايفات حضرتك وبفوق وبتعلم كل مرة اكتر من المرة اللي قبلها وطريقة رد حضرتك على أسئلة الآسك بجد حاجة في قمة الروعة ادعيلي بالله عليك اكون معاكوا في صحبة الجنة.
  ","

   الدعاء !
   
   صلاح الحال والبال .. وخروجي منها بالستر والرضوان.
  
"
78569,"
   شيء صغير أعجبك اليوم؟
  ","

   أن تبلغ درجة من التعب تنوي معها التوقف عن كل شيء لفترة لا تعلم أمدها !
   
   ثم يبعث الله فيك حياة المعاني التي يتوكأ عليها قلبك = هذا ليس صغيرا أبدا يا آسك.
  
"
78570,"
   الانتظار ثم الانتظار
  ","

   ثم الانتظار !
   
   هذا قانون الدنيا ..
   
   شئنا أم أبينا.
   
   ننتظر الفرج وقت البلاء .. وننتظر الإجابة بعد الدعاء .. وننتظر بحسن الظن حكمة القضاء .. وننتظر -على كل حال- الموت ينهي العناء.
   
   ألقاكم يا صحبة الجنة 💚
  
"
78571,"
   إجابتك أرعبتني يا شيخ 
أنا أهلي رفضوا اكثر من مرة ورفض قاطع فتخليت عنه مبقتش قادرة افضل في دوامة الصبر وبعض التجاوزات واني اصمم على حاجة بغير رضاهم 
كده هيقتص مني فعلا
  ","

   كده عملت اللي عليك.
  
"
78572,"
   هو ربنا هيحاسبنا على العلاقات اللي بتنتهي غصب عنا بسبب رفض الأهل وغيره من الاسباب الخارجة عن ارادتنا دي ده ظلم فعلا؟
  ","

   ربنا وحده هو اللي يعلم نيتك وصدقك ومرادك وضعفك وعجزك فعلا !
   
   البشر كلهم -بما فيهم أنا هنا- بنحكم بالظاهر ..
   
   ويوم الحساب لا ينفعك أو يهلكك إلا ما يعلمه ربك.
  
"
78573,"
   وتر حساس.. صدقت، تسلم ايدك.
- شاب
  ","
  💚
  "
78574,"
   خطيبى توفى وقلبى كان متعلق بيه جدا كان شخص فى قمه الادب والذوق كان فيه كل حاجه حلوه كنت بحسد نفسى عليه ومن ساعتها لا عارفه اتقبل انه مات ولا عارفه اقبل فكره الجواز من واحد تانى غيره ولا بوافق حتى انى اقابل اى حد من اللى بيتقدمولى
  ","

   يا وجع القلب !
   
   فعلا .. كثيرا ما يكون الموت انتقائيا.
   
   طبعا محتاجة فترة هدنة ونقاهة .. ما تستعجليش على نفسك ..
   
   لكن لازم تعرفي إن حياتك لازم تستمر .. ترك صاحبك أثر المسك في حياتك ومضى، فلا تكوني بخيلة من بعده على رفيق يستحق قربك وتستحقينه !
   
   عموما قرأت كتابا من فترة اسمه ""في حضرة الألم"" لأمنية الشرنوبي .. هيفيدك في حالتك دي بإذن الله.
   
   ربط الله على قلبك .. وعوضك خيرا.
  
"
78575,"
   هو ليه الحلال بقي صعب الايام دي والبنات بقي عندهم استعداد يضحوا بماديات كتير ومع ذلك نسبة العنوسة زادت عن قبل كده ازاي وصلنا لان الارياف بقي فيها بنات عندهم ٢٧ ولسه متجوزوش ده غير طبعا القاهرة والمدن بقوا يعدوا التلاتين والاربعين كمان
  ","

   محدش عنده استعداد يضحي إلا من رحم !
   
   ولو البنات ضحوا فأهلهم مش بيضحوا .. ولو الاتنين ضحوا فاللي يستاهل نادر.
   
   مرار بعيد عنك !
   
   رب يصلح الحال والبال.
  
"
78576,"
   معلمتى عامله جروب ع الواتس للزواج لو دخلت فيه فى مشكله ؟ يعنى لو لقيت حد مواصفاته عجبانى اقولها ولا إيه ؟ هل دا صح ؟
  ","

   لو حكيمة ومؤتمنة = مفيش مشكلة خالص.
  
"
78577,"
   يا ريتني سمعت كلام حضرتك ده من 6 سنين يمكن كانت حاجات كتير اتغيرت وكنت أنقذت قلبي وعمري اللي ضاع
  ","

   عوضك الله خيرا.
   
   مش بنتعلم ببلاش للأسف.
  
"
78578,"
   ودا مش ظلم ، انا واحده تانيه بس سناريوا اصعب شويه اننا ناس بسيطه وهما اغنيه ، وكانوا متكبرين على اهلي فرفضت لان اهلي مش هسمحلهم بالأهانه بس قلبي مكسور وكل حاجه سودا في وشي وعارفه اني مش هلاقي زيه تاني؟
  ","

   أنت أصيلة !
   
   واللي ما يدخلش مغلّيك ورافعك فوق راسه ومحترم أهلك = محال تكملي معاه حياتك.
   
   هتفوقي وهتداويك الأيام بإذن الله .. وربنا يعوضك خيرا منه لك.
  
"
78579,"
   متفقة جدا مع حضرتك ان اهم حاجة الصلاة و السلامة النفسية
لاكن لية حضرتك متكلمتش عن قدرمن التدين
يعني مثلا انا خايفة اتجوز واحد مش بيصلي الفجر فاصلي الفجرلوحدي
خايفة اني مثلا ارجع اسمع اغانيلو هو بيسمع
 ولوهومش بيغض بصرة وعندو بنات علي سوشال ميدياممكن ميكونش راضٍ عني شكلا
انابس خايفة علي ديني مش اكثر
  ","

   اللي بيصلي وعنده سلامة نفسية = متدين وزي الفل !
   
   مهما كان عنده من لمم آخر.
  
"
78580,"
   اتق الله انت متعرفش كان بينهم ايه ولا هو بيعمل ايه عشانها ليه بسهوله كدا تنصحها نصيحه زي دي بكل بساطة 
انت خسران ايه وازاي بتقول انك عارف ألم الفراق لاي حد بيجي يسألك وانت بتعرف تساعدهم ع انهم يعملو كدا
 ليه تساعدها انك تفرق بينهم ولو بكلمه 
حسبي الله
  ","

   بس يا بابا.
   
   الصادق عارف طريقه كويس وبيخلّص.
   
   وخلي الواحد ساكت عشان اللي بنشوفه مش قليل !
   
   بيفضلوا معلّقين بنات الناس سنين .. وهي بكل سذاجة تفضل ترفض فرص أحسن منه مليون مرة، وبعد كل ده يا ظروفه تتعقد .. يا أهله ما يوافقوش .. يا أهلها يرفضوا .. يا يشوفله هو شوفة وييجي بكل تناحة يقولها: تستاهلي حد أحسن مني.
   
   ساعتها مين يعوض لها اللي ضيعته أو يرجع اللي راح من عمرها !
   
   ولو كان رجلا بصدق لما طرق الباب إلا وهو مستعد وأد الطرقة دي فعلا.
   
   ولو كان رجلا لصبر وصمت وأيقن إنه مش هياخد غير نصيبه المكتوب .. مهما أحب وتعذب !
   
   لو مكتوباله = محدش هياخدها غيره.
   
   لو مش مكتوباله = والله لو عمل إيه.
   
   أما نظام (الحجز المسبق) و (بادر قبل نفاذ الكمية) ده فينفع مع السلع .. مش مع بنات الناس وأعمارهم وفرصهم.
   
   ربنا يهديكم .. مش بتتعلموا وبتحرقوا أجمل أياكم في ضغوط وهم ما يتلم.
   
   لا اللي بتعملوه ده له علاقة بحقيقة الحب، ولا بالمشاعر الصادقة كما ينبغي أن تكون .. ولا وقت الجد بتقدوا تدافعوا لأن موقفكم ضعيف للأسف !
   
   يبقى ليه ؟
   
   هاه .. ليه ؟
  
"
78581,"
   أنا بتحسس جدًا من عدم التقدير .. فبقيت اللي ميكلمنيش أنا كمان مش بكلمه ولا حتى بسلم ، هو أنا كده قلبي مش نقي ؟!
  ","

   سلّمي بس.
   
   وارتاحي.
   
   أعجبني هذا المنشور للغاية:
  
"
78582,"
   كان متقدم لصاحبتي ورفضته .. متقدملي وكويس .. أوافق عادي؟
  ","

   عادي !
   
   مظنش صاحبتك تزعل ما دامت رفضته هي.
  
"
78583,"
   طب ليه لأ. مش عشان انا معترضة انا بس عشان عايزة اعرف حتى لو بدون سبب.
  ","

   لأن دي سرقة لحقوق ناس.
  
"
78584,"
   يا شيخ في نسخ من كتابك بتتباع قصاد الكليه بس تقريبا مقلده حضرتك مسامح لو اشتريت
  ","

   لا طبعا.
   
   تقدري حضرتك تطلبيه من هنا:
   

    https://egypt.souq.com/eg-ar/صحبة-الجنة-بقلم-محمد-عطية-46002689/i/
   

"
78585,"
   انا مقصر فالصلاة و بحاول علي اد ما اقدر التزم و خطيبتي الموضوع ده مخوفها مني بس والله بحاول !!
  ","

   طبعا يخوف !
   
   استعن بالله أخي، صل نفسك بربك .. من أجلك أنت، قبل أي شيء.
  
"
78586,"
   ايوه يا شيخ بس هي حتي لو هتغلي نفسها هيحب غيرها هي هتستفيد ايه؟؟؟؟؟
  ","

   هتستفيد حفظ قلبها من استنزاف ملوش أي لازمة !
   
   اللي عايزكم = ييجي يخبط على باب بيتكم.
  
"
78587,"
   استناه شويه كمان ولا اوافق لو جه عريس مناسب
  ","

   وافقي لو جه عريس مناسب.
  
"
78588,"
   بابا مش موافق عليا عشان من محافظة بعيدة وهيخطبله بنت عمه وهو مش راضى بس مش قادر يعمل حاجة عشان لسة متخرج 
مش هكدب لو قولتلك انه حتة من روحي وأنا روحي بتروح مني خلاص 💔
  ","

   فوووقي !
   
   مقدر وجعك .. لكن لعلك تحمدين ربك عليه بعد حين.
   
   ما دام مش عارف يعمل حاجة = يبقى لازم تداوي قلبك.
   
   (هيرضخ وهيخطب بنت عمه عادي جدا).
  
"
78589,"
   ياشيخ مش قادرة امسك نفسي بحبو جدا لكن لا استطيع المبادرة ماذا افعل  وبحكم أنني لست على قدر من الجمال أخاف الرفض من قبلة
  ","

   كل جمالك = لما تغلّي نفسك.
  
"
78590,"
   لو قلتلك اني مش لاقيا حاجه اعيش علشانها ممكن تقولي ايه؟!
  ","

   أقولك اللي بقوله لنفسي كل يوم:
   
   كله هيعدي .. مهما كان تقيل .. والجنة تستحق الصبر.
  
"
78591,"
   أي من هذه القوتين الخارقتين تفضل الحصول عليها لمدة يوم واحد، القدرة على الاختفاء أم الطيران؟
  ","

   الاختفاء !
   
   أكتر من يوم ..
   
   نفسي في عزلة تامة .. حتى بانعدام مدى الرؤية.
   
   واضح يا آسك إنك بدأت تحس بيا أهو.
  
"
78592,"
   يصلكم حتى بابكم ..
  ","

   كتابكم صحبة الجنة متوفر على سوق . كوم:
   

    https://egypt.souq.com/eg-ar/صحبة-الجنة-بقلم-محمد-عطية-46002689/i/
   

"
78593,"
   ما الذي يجعلكم تستمرون في هذه الحياه؟
  ","

   تمني اللحظة التي تلوح لنا فيها أبواب الأمان؛ حيث لا نصب خلفها ولا خوف ولا حرمان !
   
   ألقاكم يا صحبة الجنة 💚
  
"
78594,"
   ي شيخ انا كل ما بقرا الاذكار جسمى بيتقل جدا وبحس كان فيه تنميل ف دماغى او حاجه دة سببه ايه؟ ياريت ترد ي شيخ😔
  ","

   مش نايم كويس بس !
   
   بطلوا أوهام.
  
"
78595,"
   عندي اقتراح كونك مشهور عالاسك والك جمهورك ليش ما تعلم متابعيك كل فترة موضوع في العقيدة بدل اسئلة الخطبة والحب؟
  ","

   الخطبة والحب والعلاقات بصفة عامة مهمة !
   
   وبتنظم أوراق الناس في حياتهم ..
   
   وكل واحد بيحاول يفيد في اللي يقدر عليه ..
   
   مش لازم كلنا نكون شبه بعض، في باب واحد للنفع.
   
   وبعدين اليقين والمراقبة والصبر والمجاهدة وحسن الظن وتلك المعاني الكثيرة المبثوثة هنا بين السطور = أمثلة عملية وتطبيق واقعي لصحة المعتقد !
   
   بوركت.
  
"
78596,"
   انا كنت مخطوبة وكنا بنحب بعض جداا وحصلت مشكلة بين الاهل وهو اتاثر بكلام اهله وفركشنا وبعدها باسبوعين خطب واحدة تانية قعد معاها شهرين وفركشوا ودلوقتي عايز يرجع تاني ينفع ارجعله ولا مينفعش بعد مااتخلي وخطب ؟؟
  ","

   حسب تقييمك لشخصيته واستعداد قلبك لمسامحته.
  
"
78597,"
   انا كنت بكلم واحدقبل كداوحبينابعض وتساهلنا تساهل مُخزي جداً الحقيقة.بس انا يشهد الله اني تبت وندمت ندم عمري،والان اتقدملي زميلي بالكلية وهو ملتزم وعلي دين حاولت ابعده لكنه مصر ومتمسك بيا جداً وطلب اديله فرصة للرؤيا هل انا لازم اعرفه؟قال قبل كداانه مستحيل يبص لواحده كان ليها علاقة بشب مهما كانت جميل
  ","

   لا طبعا .. إياك تنطقي ولا بينك وبين نفسك حتى.
  
"
78598,"
   هو فارق السن المسموح فى الزواج لحد كام يا دكتور ؟ ولو هو كويس دينيا وعلميا وكل شئ لكن أتأخر لما جهز نفسه وكان عائل لأسرته بعدوفاة والده هو دكتور وخلص الماستر والدكتوراة فبقي سنه ٣٥ وانا لسا خريجة طب ٢٥ أعرف ازاى الفارق دا هياثر ولا لا ؟ حسيت بفجوة زمنية واتخضيت اول ماعرفت أنا كنت حاطةرينج ٥_٧ سنين
  ","

   ٧ من ١٠ مش كتير !
   
   المهم يكون فيه قبول وتوافق بينكما.
  
"
78599,"
   حالياً انا لسه صاحية من نوم للأسف
وعليا صلوات من أول الصبح لحد ابمغرب ومعنديش مشكلة أصليهم كلهم بس دا صح يعني .. !!!؟
  ","

   مش صح تنامي كل ده طبعا إلا لو معذورة بمرض أو اكتئاب .. عافاك الله.
   
   نعم؛ صلّي بالترتيب.
  
"
78600,"
   الدنيا صعبه اوي ...😑
  ","

   هذا قانونها !
   
   لم يعدك أحد بأنها ستكون جنة ..
   
   الله المستعان .. أخرجنا الله منها بالستر والرضوان.
  
"
78601,"
   شيخ محمد بعتلك قبل كدا و ببعت تاني بس عاذراك والله ..بعد مااتخطبت 4شهور و ماكنتش اعرفه غير لما جه بيتنا و اتعلقت بيه و كل حاجه كانت ماشيه تمام و جه مره واحده من غير اي سبب قالي مش هاقدر اكمل عشان خايف ماسعدكيش واظلمك معايا وانتي تستاهلي حد يسعدك و بكرا تتأكدي اني باعمل كدا عشانك اتمسكت بيه و سابني
  ","

   غلطانة !
   
   اللي يقولك كده = تكسري وراه قلّة بكل بساطة.
   
   عموما دي فايدة فترة الخطوبة .. نتأكد من صحة اختيارنا والقبول المبدئي !
   
   الحمد لله إن ده حصل بدري .. عوضك الله خيرا.
  
"
78602,"
   واللي بتفرح بوجوده بس جواها وساوس ومقارنات كتيره هو معاها شايل من ع الارض شيل وبتكون فرحانه وهو موجود لما بيغيب بتتملكها وساوس ومقارنات 
كلامنا 10دقايق ف اليوم مثلا فيما اقل لكنه يتجاوز ويمكن دا اللي بيدايقني
  ","

   اعكسي !
   
   هو لو قارن برضه = هيلاقي أحسن منك مليون مرة .. في كل حاجة.
   
   الدنيا مش بتمشي كده يا بنتي !
   
   طنشي خالص .. واحمدي نعمة ربنا، وحافظي عليها.
  
"
78603,"
   دكتور ف الجماعه عندنا قالنا ان الراجل مبيحبش يعنى العشق داا عندنا احنا البنات بس هل فعلا دا بجد يا شيخنا؟😢
  ","

   وما ذنب الرجال إن كان هو يصف قسوة قلبه !
  
"
78604,"
   بالله عليك ترد
انا بحب بنت ف نظري محترمه وربنا يعلم تربيتنا وباقيلي وقت بسيط واتقدم..كنت عاملها البريد بنفسي..وبالصدفه والله وانا بثبت برنامج YTGo وبنظم البحث وهو تلقائي بيسجل بالبريد وكان اتسجل ببريدها من غير ما اشوف .. فوجئت انها بتتفرج علي الاباحيه..بالله عليك دلني انا مصدوم وبحبها ومش عارف اتصرف
  ","

   ضعفت !
   
   زلت !
   
   بتتوب وبتندم !
   
   هذا لا ينافي كونها محترمة ومتربية.
   
   لو واثق فعلا = تقدم والحاجات دي بتكون مرحلة وتروح لحالها ..
   
   هيفضل الموضوع عاملك أزمة وتفتكره = ابعد عنها تماما.
  
"
78605,"
   نصيحتي ليها ياشيخ مع الوقت هتقدري تحبيه 
احسن م تقعي ف ايد حد بتحبيه ومش عارف يحبك او يتقبلك ومكمل عشان اهله او عشان مغصوب
محدش لاقي حد يحبه ويفرحه ف الزمن دا
مش بحبطك
ولكن دا الواقع ال تضمنيه احسن
  ","

   ولو مقدرتش تحبه هتضغط نفسها وتعاني الشعور بالذنب .. وبعدين هتستنزفه وهو غالبا مش هيصبر على عدم مبادلتها له كتير .. وتتأزم بينهم الأمور ..
   
   لا أومن بقاعدة خد اللي يحبك، مش اللي تحبه !
   
   بل خد اللي يحبك وتحبه .. أو انتظره حتى يأتي.
  
"
78606,"
   متقدملي عريس مناسب جدا علي خلق ودين ومستوي تعليمي هايل بس حاساه مش حلو شكلا اتغاضي ولا اعمل ايه دي اول مره اقابل فيها حد 
استخرت يا شيخ ومش حاسه بحاجه
  ","

   لو شايفة مفيش مجال تقبليه = ارفضي !
   
   القبول الشكلي مهم لدى الطرفين.
   
   وده طبعا غير الجمال أو الوسامة !
   
   القبول شيء يكون في القلب ويتمكن منه، ليست له قاعدة ثابتة للأسف.
  
"
78607,"
   مش لاقيه سبب يوم اكلمه عادي وكل حاجه ويوم ابقا مش طايقه اتكلم ع الرغم بيحاول يعمل اي حاجه تفرحني
  ","

   مقدرش ألومك !
   
   فالقبول لا يُملك.
   
   لكن في نفس الوقت خايف تندمي .. ندم عمرك.
   
   عموما دي حياتك وقرارك أنت .. محدش له يتدخل.
  
"
78608,"
   رأي حضرتك في البنت اللي بترفع صورها ع السوشيال ميديا يا شيخ؟
  ","

   أعجب سؤال بيجيني !
   
   رأيك إيه في فلان .. رأيك إيه في اللي بيعمل كذا .. رأيك إيه في اللي حصل لكذا ..
   
   وأنا رجل لا يرى الإدلاء برأيه في كل شاردة وواردة مهما، فضلا عن أن يكون رأيه أصلا شيئا ذا بال.
   
   ثم ليس كل الآراء ينبغي قولها أو نستطيع قولها ..
   
   المهم ندين لله بما نراه ينجينا .. ونتكلم ما كان في الكلام مصلحة .. ونصمت ما وسعنا الصمت .. ونبطل عقدة إننا محور الكون الذي يصدر الخلائق عن حروفه ومواقفه.
  
"
78609,"
   شيخنا الفاضل..
انا مخطوبه م شهرين وهو شخص ع خلق ودين وكويس جدا وأهله كويسين جدا وكل حاجه بس انا مش عارفه اتقبله خالص بحس اني مش مرتاحه ولامبسوطه باي حاجه بيعملها علشاني يدوب لما بيتكلم ارد ع قد السؤال وحاولت كتير مش عارفه دايما مش مبسوطه ولا عارفه اتبسط باي حاجه معاه.
اعمل ايه فضلا ترد عليا؟؟
  ","

   لازم فيه سبب !
   
   ولازم نعرف السبب ده ونقف معاه ونشوفه يستحق ولا لأ.
  
"
78610,"
   ياشيخ ضروري ارجوك محتاجه رأيك انا متقدملى شخص وقرينا الفاتحه واكتشفت انه بخيل وقعد فتره مبيكلمنيش وبعدين قولت مش هكمل جه واعتذر كتير جدا وقال انه هيكلمنى وهيبقى احسن من الاول وطبع البيت عندنا غيرهم خالص ف انا مش عارفه اتصرف ازاى او اجيبهاله ازاى هو متمسك بيا جدا للعلم انه مكنش يعرفنى ولا انا اعرفه
  ","
  "" مفيش نصيب "".
  
  بكل هدوء .. وإصرار.
  
  وصدّري أهلك وابعدي أنت.
  "
78611,"
   ي شيخ رأى حضرتك لو مديرى ف الشغل بيشوف حاجات وحشه ع كمبيوتر بنستخدمه كلنا عشان نكتب التقراير انا عرفت من السجل بس المشكله دلوقتى انو بيشوف الحاجات دى واحنا موجودين بالنهار اول ما بندخل المكان اللى فيه الكمبوتر بينزل الصفحه انا بسأل بس هل هو ممكن يتجرأ علينا بسبب حاجه زى كدا
  ","

   لأ .. مالهاش علاقة !
   
   التزموا حدود المعاملة وبس.
   
   (والتجسس حرام على فكرة).
  
"
78612,"
   اخويا أخد مني الكتاب وقعد يقرأ فيه لدرجه انه أخده معاه الشعل يقرأ فيه ..
ربنا يجازيك كل خير يارب ..
  ","

   سلميلي عليه.
  
"
78613,"
   بصراحة انا بغبطك علي كل الدعوات الي بتخدها من الناس ربنا يتقبل منك وينفع بك
  ","

   اللهم يا رب تقبلها .. وانفعني بها في الدارين !
   
   دي من الحاجات اللي يهون معها الكثير.
  
"
78614,"
   ابو أنس والدتي امبارح كشفت والدكتور منعها تصلي وهي واقفه وتصلي علي كرسي من وقتها وهي بتعيط وبتقول انها كده مش هتاخد صواب الصلاة وان ربنا مش هيقبلها 
قولها شئ لعلها تقتنع 💔
  ","

   أجرك تام كامل يا أمي بإذن الله.
   
   ما تقلقيش؛ أنت من أهل الأعذار الذي لا ينقصهم الله بمنّه أجورهم شيئا.
   
   ربنا يشفيك ويعافيك ويسلمك.
  
"
78615,"
   يا شيخ محمد انا بجد بشكرك على الكتاب اللي اكتر من رائع نفسي كل البنات والولاد يقرأوه بجد.... انا كنت متضايقه جدا اني مقدرتش انزل معرض الكتاب في مصر واجيبه بس الحمد لله ربنا وفقني وقدرت الاقيه عندنا في معرض الاسماعيليه مكنتش مصدقه نفسي بجد... ربنا يجازيك خير يا شيخ
  ","

   يا ربنا لك الحمد !
   
   الله يتقبل وينفعكم به.
  
"
78616,"
   ي شيخ محمد ازاي اعرف كتاب حضرتك النسخه الاصليه من المقلده ؟
  ","

   النسخة الأصلية ملونة .. الكتابة أسود وأخضر ..
   
   وكلمة (صحبة الجنة) على الغلاف بارزة مش فلات.
  
"
78617,"
   أنا سوري.. سأتزوج بمصرية.. نصائحك يا شيخ.. لأني مش كثير بعرف عن المجتمع المصري وطبيعة البنات فيه
  ","

   هي بعون الله هتنسيك كل حاجة وتعلمك من أول وجديد .. ما تقلقش 😃
   
   (الله يسعدكم حبيبي ويتم عليكم بخير .. ما تقلقش، الصالحة صالحة في كل زمان ومن أي مكان .. اصبروا على بعض، ولسانك الحلو يكتر من ""تكرم عيونك"" وكل حاجة هتبقى تمام).
  
"
78618,"
   هو مين اللى بيحط الاسئلة دى؟!
  ","

   اللي ما يتسمى ولا يوعى يروح بيته 😏
  
"
78619,"
   دا ع اساس ان عندكم صبر 🤔
  ","

   جنس الرجال أصبر بلا شك !
   
   هذه القاعدة .. واستثناءاتها كثيرة.
   
   (أمهر طباخين العالم، أشهر صيادين العالم، أشرس قتلة العالم ... كل دي حاجات محتاجة صبر 😬).
  
"
78620,"
   هل يوجد صفة لديك منتشرة أكثر في الجنس الآخر؟ ما هي هذه الصفة؟
  ","

   تصدق بالله يا آسك ؟!
   
   أنت لو حد موصيك علي تجيبلي الكلام = مش هتعمل أكتر من كده يا أخي. 😂
   
   عموما مفيش مانع ناخد منهن شوية حنية .. وياخدوا مننا شوية صبر.
  
"
78621,"
   تفتكرو هيجى اليوم اللى مش هيبقى فيه مشاكل خالص
  ","

   طبعا !
   
   يوم ما ربنا يقولنا:
   
   "" سلام عليكم طبتم فادخلوها خالدين ""
   
   اللهم آمين.
   
   ألقاكم يا صحبة الجنة 💚
  
"
78622,"
   عارفة النهاردة كانت خطوبة واحدة منتقبة جارتي وصحابي منتقبات وماشاء الله اتجوزو فمالهاش علاقة خلاص ياطيبة وانا مش منتقبة ومتخطبتش.. الزواج رزق..  يأتي عندما يرزقنا الله..  
ربنا يصلحلك حالك يارب
  ","
  ....
  "
78623,"
   لو سمحت استاذنا.. 
انا شاب جامعي ولكن بميل للحب بمعني اني عايز احب واتحب  وف نفس الوقت مش عايز اعمل حاجه حرام..  وكل شوية م حد يكلمني من بنات الدفعه.. برجع  وم بكملش  واما حد يكلمني وحتى لو شوية بسيطه بتعلق بيه جدا من الجنس التاني وبحس اني خلاص عايز اروح اخطب.. عايز اتخلص من الشعور ده ي شيخ رجاء 🙏
  ","

   مش هتتخلص منه !
   
   دي طبيعة المرحلة.
   
   نتعامل معاها بصرامة وغلق الأبواب والمجاهدة؛ طمعا في رضا الله.
   
   اسمع ده:
   

    https://www.facebook.com/m.atiia.soliman/videos/1312807958799046/
   

"
78624,"
   بلاش يا بنتي أيا كان بيتك ارحم انا ادك و عملت كدا لنفس الظروف و رجعت بعد شهر كان أسوأ شهر في حياتي و اتذليت حرفيا وكنت لوحدي جدا
  ","
  ....
  "
78625,"
   ازاي احس ان ربنا سامحني ع ذنب عملته واني مش هتعاقب عليه تاني ! ولا بفضل طول حياتي عايشه بالذنب وبتعاقب عليه!!
  ","

   كلنا ذنوب !
   
   وكلنا عايشين بين الخوف والرجاء ..
   
   عارفين ما نستحقش حاجة بذنوبنا .. وطامعين في النجاة بعفو ربنا لأنه أهل لذلك ..
   
   عش بهما .. لا يطغى أحدهما على الآخر، ولا يحبسك شيطانك في زنزانة ذنبك ليقنطك ويقعدك.
  
"
78626,"
   بيقولوا لو لبستى النقاب محدش هيتقدملك عشان احنا محدش يعرفنا ولا يعرفك والصراحه بحس كلامهم صح
انا عايزه البسه وعايزه اتجوز برضو اعمل ايه 💔💔😭
  ","

   اصبري لبعد الزواج بإذن الله.
   
   والزمي حجابك.
   
   طبعا الزواج رزق ملوش علاقة بالنقاب من عدمه .. لكن دي نصيحتي الشخصية.
  
"
78627,"
   عرفت إنه عايز يتقدملى بس خايف من الرفض .. وأنا كمان أحتسبه على خير بس ساكته .. بقول أن لو فيه الخير هيتقدم ولو لا يبقا خير من الله عز وجل .. بس يا شيخ يعذبنى التفكير فيه وانتظاره .. بدعى ربنا كتير إنه مايعلنيش بشئ ماليش نصيب فيه .. بس أنا أتعذب يا شيخ فى صمتى .. دلنى .. أجارك الله
  ","

   غلّي نفسك !
   
   اللي يخاف = لا يستحقك.
  
"
78628,"
   بابا عمال يحذرني اني هندم عشان رافضة شخص كويس جدا و بالحسابات مناسب من جهات كتير وانه فرصة مش هتتكرر بس انا قعدت معاه مرتين و مش حاسة ناحيته اي ميل خالص و مش مستريحة ان اخد الخطوة دي و استخرت كتير جدا هو مفهوم الاستخارة اني اخد خطوة و لو متمتش يبقى ده اختيار ربنا و لا اني اميل لقرار معين امشي فيه ؟
  ","

   لازم حد أدنى من الميل تعطي لنفسك فرصة بناء عليه !
   
   ده قرارك أنت.
   
   اقعدي مرة تالتة فاصلة، وخليك منصفة بلا تحيز لا لقبول ولا رفض.
   
   وفقك الله وهداك للخير.
  
"
78629,"
   طيب معلش يا عم الشيخ انا غير السائله .. عمرى ما حسيت ان بابا وماما بيحبوا بعض لو حد منهم سند التاني ف موقف فده عشان العشره بس .. كل م اقعد مع حد منهم يطلعلي مساوئ التاني لدرجة انهم بقوا مكشوفين قدامي وانا تعبت وب٤يت بستغرب ان ممكن حد منهم يشتم التاني ف وسط كلامه .. انا عايشه ف نكد والله بسببهم
  ","

   هنقول ايه بس !
   
   آباء وأمهات فاقدي الأهلية .. مش حاسين للأسف بالمسؤولية ..
   
   طنشي خالص .. حياتهم وهم أحرار في اختياراتهم ..
   
   حافظي أنت على نفسك ونفسيتك وتصوراتك واختياراتك في الحياة.
  
"
78630,"
   السلام عليكم 
امتلك أب يسافر لعمله 23 يوم ويأتي إجازة 7 اقسم انه كان تنتظر الشياطين خارج المنزل حتي وصوله لتدخل معه بيختلق اسباب للخناق هيتعب لو ما فضلش يزعق ف امي وفيا وبخله علينا ومع البشر كلهم شيء واحنا شيء تاني انا اعبت وخايف ينفذ صبري واقتل نفسي بقترح اسيب البيت واستقل بذاتي بعيد انا 21 سنه؟؟
  ","

   إياك !
   
   لن تجدي في الخارج ملائكة الرحمة.
   
   تجنبيه قدر استطاعتك .. اصنعي لنفسك عالما خاصا يسعدك ..
   
   سامح الله أمك التي لم تأخذ القرار الصحيح مبكرا.
   
   ابتلاء .. احمدي الله وسليه العافية .. وتتعدل بإذن الله.
  
"
78631,"
   يا أبي مُعجبة بسلف اختي اللي هو اخو زوجها جدًا ما شاء الله بس خايفه ميخطبنيش😂.. اقفل من البدايه صح؟
  ","

   غلّي نفسك !
   
   اللي عايزك = ييجي يخبط على بابك.
  
"
78632,"
   ليه فيه أسئلة حضرتك مبتردش عليها؟
  ","

   عشان محال أقدر أجاوب كل الأسئلة !
   
   والله عيب تسأل سؤال زي ده.
  
"
78633,"
   وراء رفضه رغم القدره لان بحس ان طبيعي ميول زواج لغير القادر يا بال للقادر عليه ده مخوفني بس اهلي بقولولي ان ده دلع مني راي حضرتك من فضلك عشان برتاح بيه
  ","

   أعطي لنفسك فرصة معاه !
   
   بعضهم بيكون عايز يوصل الأول لمستوى معين يكون جاهز فيه للخطوة.
  
"
78634,"
   الخوف يخليني ارفض حد بيحبني وبقول انه مش مقبول بالنسبالي مع ان كل الي حوليا شايفينه مناسب ليا وافعاله كويسه جدا ومستحمل اني خرجت من فركشه خطوبه مكسوره وموجوعه وكارهه نفسي ممكن ده يكون خوف؟
  ","

   ده رد فعل طبيعي لتجربتك السيئة !
   
   ما ينفعش تستسلمي له وتحبسي نفسك فيه ..
   
   لعل العوض من ربك أتاك يطرق بابك .. فلا ترفضيه.
   
   (المهم لازم تداوي قلبك .. وما تاخديش حد شاريك بذنب اللي باع).
  
"
78635,"
   هل الخوف من المستقبل سوء ظن بالله
  ","

   فيه درجة خوف طبيعية يشترك فيها الناس من جهة أنهم بشر ضعفاء !
   
   ويتسامى عليها من قوي إيمانهم، وصحت صلتهم بربهم، وسلم فهمهم لحقيقة الدنيا.
   
   أنا واحد من الناس مثلا لو تركت نفسي للتفكير في المستقبل بناء على معطيات معينة = لازم هتجنن !
   
   لكن الحمد لله .. على أنه الله.
  
"
78636,"
   بعد حب طال لسنين ووالله ما زال قائماً ، حفل زفافها علي غيري كان البارحة ، متعب جداً يا شيخ ، قالت لي أنها ما زال عندها أمل أن  نكون لبعض يوماً ما ، ضاقت علي الدنيا. 
جبراً أرجوك.😭
  ","

   ذلك الألم الذي يهدك، تلك النار التي تسري بكيانك، موجات الرغبة في الصراخ حتى تتقطع أنفاسك !
   
   ثم صبرك ورضاك رغم كل شيء ..
   
   هذا مهر الصدق يا صاحبي.
   
   المحب يتمنى السعادة لأمله .. ولو لم تكن على يديه !
   
   قدر الله غالب .. والإيمان جُنّة نتقي بها الانهيار أمام صدمات الحياة، وجَنّة نلزم بابها عملا برضاه.
   
   اطوِ هذه الصفحة تماما .. واختم عليها بالنبل .. وتبسم لذكراها -من بعيد- بملامح الثبات.
   
   لا تدري أين الخير .. رغم كل شيء ..
   
   خذ وقتك .. ثم يبطل الألم في ندبة قلبك، وإن لم يزل أثرها.
   
   ويأتيك الأمل الذي يحييك، وبَرَد اليقين الذي يقويك، وموجات الحنين التي تجعلك فخورا بفضل ربك عليك وحسن تدبيره لك.
   
   (ليس الأمل الذي قصدته هي .. فلم يعد مسموحا بالانتظار في هذه المحطة بعد مغادرة قطارك ..
   
   لعل نصيبك على طائرة أنيقة .. تليق بك، وتليق بها .. فأحسن تهيئة قلبك لها).
  
"
78637,"
   طب واللي عنده ف صحته كمان يعمل ايه يا شيخ 💔💔!
  ","

   يبشر بمغفرة لا حدود لها بإذن الله !
   
   يبشر بغبطة أهل العافية له يوم القيامة؛ لما يرون من أجره عند الله.
  
"
78638,"
   يا شيخ موضوع تبادل النظرات صعب اوي وتعباني .. ازاي انهي ده !؟
  ","
  "" قل للمؤمنين يغضوا من أبصارهم .. ""
  
  "" وقل للمؤمنات يغضضن من أبصارهن .. ""
  "
78639,"
   أنا والله خريج طب بشري وقاعد حاليا بحاول أتعلم بيطري وادور ع أى شهادة ينفع أشتغل بيها بيطري ولو عاد بيا الزمن مش هسيب بيطري
بيطري دي المفروض تبقي عنوان للرحمة والانسانية لانك بتكشفي وتعالجي حيوانات ملهاش حد غير ربنا ثم حضرتك مبتقدرش تتكلم وتقولك اتعورت هنا أو ايه ال بيوجعها .. سيبك م المجتمع المريض
  ","
  ....
  "
78640,"
   ياشيخ بيتنا كله مشاكل واوقات بتوصل لخناقات كبيرة وبحس المشاكل بتأثر عشخصيتي وقرارتي وثقتي بنفسي اعمل ايه بالله عليك اجبني
  ","

   طبعا بتأثر !
   
   لكن احتسبي كل هذا ابتلاء .. كأي ابتلاء ..
   
   الحمد لله؛ مش في دينك ولا في صحتك.
   
   حافظي على نفسيتك وعلاقتك بربك .. هتفرج والجاي أحسن بإذن الله.
  
"
78641,"
   ياشيخ رد عليا بالله عليك
احب فتاه جدا لوقت طويل ، وهي ايضا 
وعدتها بالزواج كثيرا وهي انتظرتني كثيرا 
والآن عندما حان الوقت لخطبتها ، رفض اهلي بشده
ماذا افعل ، انصحني بالله عليك
  ","

   معرفش !
   
   ولا عزاء للمسكينة التي ضيعت فرصا أفضل منك بناء على كلمة .. مجرد كلمة.
  
"
78642,"
   شيخ هو فيها حاجه لو اتنين متجوزين ومش بيمسكو موبيلات بغض اعتقاد منهم ان الفون دا حريه شخصيه ولا دى افورة
  ","

   ده الصح !
   
   لو مفيش ثقة = يبقى مفيش معنى لاستمرار الحياة أصلا.
   
   ثم ازاي تقلّب هي وتشوف كلامك مع أصحابك وهزارك مثلا ..
   
   وأنت تقلب وتشوف كلامها مع صاحباتها وأسرارهن وصورهن !
   
   ربنا الهادي.
  
"
78643,"
   انا تعبت يا شيخ محمد من الحياة مع ماما وبابا خناقات باستمرار معرفش اعمل ايه ؟ بابا ديماً بيغير على ماما لدرجة الشك وهى صراحة بتتقى ربنا فيه وفينا بشكل كبير هى بتقول انا لما بيشك فيا كده بكرهو ومش بحب انام ولا اتعامل معاه الا ان احضرلو اكلو وشربو وهدمته وبس .. هى كده هيبقى عليها ذنب
  ","

   ربنا يهديه ويشفيه.
   
   هنقول إيه بس !
   
   الله المستعان.
   
   حافظوا على نفسيتكم، وخرجوا نفسكم من الليلة دي.
  
"
78644,"
   يا شيخ 
لما حد بيبعت أسئلة ع الآسك ..بجاوب بحسن نية ..بكتشف مثلا ف الآخر أنه ولد 
باخد الاحتياط بعد كدة ع قد ما اقدر 
المفروض أعمل إيه 🤔
  ","

   المفروض ما ترديش خالص ما دام مفيش حاجة مهمة أو نافعة !
  
"
78645,"
   ازاي يعني ياشيخ امال الواحد يتطمن علي خطيبتو ازاي يعني خصوصا لو اصرت الرفض علي انها تعمل كدا طبيعي الواحد هيشك وبعدين مبقاش يآمن بسبب اللي بيشوفو اليومين دول ..
طب فرضا اني مقولهاش ازاي اطمن ازاي ان مفيش حد كان في حياتها..
  ","

   معذرة أخي !
   
   مش مطمن = ابق في بيت أبيك وأمك.
   
   أسلم لك .. ولبنات الناس.
  
"
78646,"
   الواحد يعمل ايه مع المدير الرخم في شغل المديكال
  ","

   الله يعينك ويقويك وييسر أمرك !
   
   المدير الرخم موجود في كل مجال ..
   
   مشكلة مجالك بس إن فيه سترس زيادة.
   
   استعن بالله واعمل اللي عليك .. وحافظ على نفسيتك وصحتك .. الشغل وقرفه مش بيخلص.
  
"
78647,"
   لو ع جوده الطباعه والورق مش فارقه 
المهم المضمون ي شيخنا 
الهاي كوبي بردو حلو وسعره حنين  😂
  ","

   بس أنا لا أحل ولا أبيح لا اللي سرقها ولا اللي هيشتريها !
   
   و والله العظيم ما عشاني .. دي حقوق ناس وقطع عيش.
  
"
78648,"
   طيب يا شيخ اللي يمسك موبيل خاطيبته يقلبه كله من وراها ويفتح الرسايل يقراها مع صحاباتها ويهكر الموبيل علشان يتجسس على كل المسدجات يبقا اسمه ايه وعقابه ايه من ربنا دا
  ","

   يبقى أتعب من اللي فات !
   
   ومالناش دعوة بعقابه من ربنا إيه !
   
   لنا دعوة بإنك ما ينفعش تكملي معاه.
  
"
78649,"
   واما اكون قاعده مع المتقدم لخطبتي وفجاه يطلب مني افتحله موبايلي والمسنجر بتاعي. رفضي يديله حق اعتبار دا اختبار انا رسبت فيه ودا يديله حق ياخد دا ع انه دلاله ع حاجه مش كويسه؟
  ","

   لا .. يديك أنت دلالة على إن دماغه تعبانة.
  
"
78650,"
   🍀🍀
  ","

   نامي على وضوء .. واقرئي آية الكرسي.
   
   وما تشغليش بالك.
  
"
78651,"
   هو أنا مش هتجوز لو محطش ميكاب ولبست ضيق 😭
  ","

   ممكن تتجوزي !
   
   بس هتغضبي ربك.
   
   وممكن ما تتجوزيش !
   
   وبرضه تكوني أغضبت ربك.
   
   وأنت خلقت لطلب رضاه .. وليس للزواج.
  
"
78652,"
   ✋🏻
  ","

   يحذره ويخوفه بالله !
   
   لو ما استجابش = ما يدفعش.
  
"
78653,"
   شكرا لحضرتك وبالتوفيق 🌸
  ","

   سلمت حبيبي وغنمت ..
  
"
78654,"
   وسيظل من أفضل الكتب التي قرأتها 💜
  ","

   اللهم لك الحمد ..
   
   الله ينفعكم به.
  
"
78655,"
   نزل أسيوط ي شيخنا لكن للأسف مش الطبعه الاصليه .. أنا خوفت اشتريه لآني عارف إنه مش النسخه الاصليه .. و منتظراه ينزل بفارغ الصبر 🌸
  ","

   إياكم !
   
   فيه نسخة مزورة مسروقة موجودة .. وطبعا واضحة جدا في فرق جودة الطباعة والورق.
  
"
78656,"
   نزل ف اماكن كتير صحابوا اشتروه
  ","

   أيوه نزل .. لكن أنا منتظر اكتمال توزيعه عشان أعلن بأسماء الأماكن يقينا.
   
   هو الآن مثلا في مكتبة فكرة / سيتي استارز.
  
"
78657,"
   انه يكلمني كل يوم يطمن عليا مش بنقول كلام حب خالص ولا حاجة بس انا كنت تعبانه وهو عارف ومتصلش وانا رنيت عليه ومردش وقالي نسيت اكلمك والكلمة دي بيقولها كتير وكنت طالبة منه يجبلي (ورقةما) اتبعتت ليا مع شخص يعرفه وهو قابله ونسي رغم اني كنت بقوله عليها كل يوم واجازته خلصت ومجبهاش وزعلت ومشي ومش صالحني
  ","

   كونه ما يطمنش وقت مرضك ويكون عذره مجرد النسيان = مؤشر يقلق في شخصيته طبعا !
   
   لكن الكلام مش لازم يكون كل يوم في المرحلة دي.
  
"
78658,"
   ياشيخ بالله عليك رد لان الموضوع دة بيضايقني جداااا.. 
الايام اللي بيسقط عننا فيها الصيام والصلاة.. 
بحس اني بعيدة اوي عن ربنا لاني مش بصلي.. 
بفضل اكلمه و ادعي كتير بس بردوا مش زي احساس الصلاة و السجود.. 
و بيبقي نفسيتي تعبانة لحد ماارجع تاني اصلي نصيحتك ليا ايه لان الموضوع دة مزعلني اوي
  ","

   تعايشي معاه .. واعلمي أن أجرك مكتوب بالنية بإذن الله.
   
   ربنا يحفظك ..
  
"
78659,"
   المفروض يكون نزل المكتبات كدا ،يعنى ما احنا كتير ما شاء الله اهو هنفضل كدا كل واحد محتاجه يجى يطلبه
  ","

   معلش .. هم مشغولين في المعارض بره ..
   
   قريبا يكون في المكتبات بإذن الله.
  
"
78660,"
   شيخ لو بنت طلبت من حد وسيط ثقه يشفلها عريس هيا حلوه ومن عيله كويسه ومحترمه جدا لكن مفيش حد مناسب بيتقدم
هل ده يقلل منها ومن كرامتها ف شئ؟؟؟
  ","

   أبدا !
   
   المهم يكون ثقة وأمين .. وبيفهم.
  
"
78661,"
   شيخ محمد عطية حضرتك قلت قبل كده فيما معناه ان مبدأ الاختبار وحش ، ازاى طيب و ليه مش مفروض ان كل طرف بيبقى عايز يحتبر اخلاق اللي هايبقى شريك حياته؟!!
  ","

   الاختبار بنظام المقالب الساذجة اللي بتعملوها (زي حساب فيك مثلا وأشوف رد فعله) = ينم عن خلل في شخصيتكم أصلا قبل الشركاء !
   
   أما الأسوياء فيوافقون بناء على المعطيات الجيدة من قبول وسؤال وغيره ..
   
   ثم مواقف الأيام وحسن تأملها تكشف عن شيء من الحقيقة .. إما تأكيد على القبول بأمان، وإما جرس إنذار للابتعاد قبل فوات الأوان.
  
"
78662,"
   هو انا لما اكون شايفه خطيبي مش مهتم بيا كفايه ومضايقة جدا من كدا وهو شايف انه بيهتم بيا اعمل ايه اتكلمت معاه قبل كدا ومفيش فايدة وحصل بينا مشكلة ومشي علي الجيش من غير ما يصالحني وانا بفكر افسخ الخطوبة اعمل ايه
  ","

   حسب فهم حضرتك لمصطلح (الاهتمام) ودرجته في ظل ضوابط المرحلة !
  
"
78663,"
   مش حلومك لو ما رديت علي  واعتبر نفسي رميت رساله في البحر او لو مش في البحر يبقى في الثقب. الأسود 
المهم
 اهلي بيستزنفوا مشاعري بشكل كبير وانا مش عارف ايه يعملوا كذا  لدرجة اني أصبت بالاكتئاب  والاكتئاب بيدفعني لعمل أمور ما أحبها  و مش عارف أعمل ايه
  ","

   اسمع ده:
   

    https://www.facebook.com/m.atiia.soliman/videos/1300931739986668/
   

"
78664,"
   انا من اسيوط وعاوز اشتري الكتاب يااريت الرد لو سمحت ؟🤗
  ","

   راسل دار البشير يا غالي:
   

    https://www.facebook.com/Dar.Elbasheer1987/
   

"
78665,"
   لو شخص شوفت صورته ع الفيس قبل ما يجى ومحستش بقبول
وعايزين ياخدو معاد يجو فيه
اقابله الأول واقعد معاه واشوف
ولا ارفض ولا ايه
  ","

   اقعدي وشوفي على الطبيعة .. وبعدين احكمي.
  
"
78666,"
   السلام عليكم
يا شيخ انا سألت حضرتك كتير قبل كده في كذا قضيه محتاج رأيك فيها بس حاليا انا بجد محتاج مساعده وحياتي واقفه .. ياشيخ ازاي اعرف اني مختار الانسانه الي فعلا مناسبه ليا .. صليت استخاره فيها ومازلت مشتت .. موقف يصرف نظري وموقف يرجعني تاني .. انا احبها وهي كمان. مش عارف اعمل ايه.جزاك ربي خيرًا
  ","

   مش هنبطل نضحك على نفسنا بأه ؟!
   
   لو بتحبها = مش هتقول كده، ولا تحتار كده.
   
   لكن خلينا نفكر بالعقل !
   
   هل كونها مناسبة لك يعني إن كل حاجة فيها ومنها هتعجبك ؟!
   
   لا طبعا .. الفكرة إن فيه عيوب قابلة للتعايش ونقبلها مقابل مميزات كتير راضيين عنها وسعداء بها.
   
   كذا تسير المعادلة.
   
   فاحسم أمرك .. أنت وحدك من يعلم ماذا تريد، وماذا يسعدك.
   
   لا تظلم نفسك، ولا تظلم بنت الناس.
  
"
78667,"
   ما الذي يبث فيك الحماس في أول يوم عمل أو دراسة في الأسبوع؟
  ","

   الحمد لله !
   
   السبت أجازة يا آسك.
   
   حماس مين بس الله يسترك 🙄
  
"
78668,"
   ي شييييخ ي شييييخ ي شييييييييخ رد يارب تنجح وتجيب تقدير 😂😂هو لو شيلت ماده ينفع مقولش لاهلي لانهم هيزعلو ارووي مع انها احتمال كبير تترفع الترم التاني ولو سالوني عن التقدير اقول ايه رد الله يرضي عنك
  ","

   قول عدّيت 😃
   
   وشد حيلك.
  
"
78669,"
   ابي بالله تجاوبني لاني ببعت كتير و حضرتك مش بترد 
ازاي احب كليتي ؟ انا لحد الآن مش قادرة انا ف طب بيطري بنت و نظرة المجتمع للكليه تعباني و أي حد بشرحله بيطري يعني ايه حضرتك عارف فكرة الناس عنها ايه 🙂💔
  ","

   كلية زي الفل !
   
   سيبك من الناس خالص، وشدي حيلك.
  
"
78670,"
   ي شيخ بقي سيبك م الاكل عاوزين نقرأ الكتاب 😌 
هتكون موجود امته ف الرياض ؟
  ","

   منا في الرياض !
   
   المعرض لسه هيبدأ ١١ / ٣
   
   سأعلن عن يوم تواجدي هناك بإذن الله وقتها.
  
"
78671,"
   خيبت ظنى يا شيخ 😔 . راسلت حضرتك كتير وللأسف ولا مرة حضرتك رديت. شكرا جزيلا
  ","

   آسف .. سامحني.
  
"
78672,"
   كده ياشيخ يعني انا فعلا نكد زي ما هو قالي 😂😂🤭
  ","

   قلتش حاجة من عندي أنا ! 🤷🏻‍♂️
  
"
78673,"
   وافرض مكانش طيب ياشيخ وموقفش جمبها فى مرضها وعامل زعلان على سبب وهمى (مرضها صعب جدا)وهى فضلت تتحايل عليه يتغير ومرضيش ومش عاملها قيمه وقررت تتطلق كده هتشيل ذنبه
  ","

   إجابتي لا تشمل المرضى الأنذال.
   
   إجابتي أقصد بها الرجال.
  
"
78674,"
   وليه هو عادي عينه تزوغ ويخون وهي تبقي الوفيه ال مستنياه لما يدخل عليها بالشوكولاته .. ليه متوجعوش زي ما بيوجعها ..
  ","

   عينه تزوغ دي قصدت بها مجرد نظرة على فكرة !
   
   وبرد بها على السائلة اللي عاوزة تكون مستحوذة على (كل) تفكيره .. كذا قالت.
   
   مش خيانة وكلام كبير من اللي بتقوليه ده.
   
   هو كده .. جنس متطلع بطبعه ..
   
   إلا من عصمه دينه وألجمته تقواه ..
   
   وقليل ما هم.
   
   وسؤالك ده أوضح مثال للنكد البيور وقلة الفهم اللي بتخرب فعلا البيوت !
   
   أنا مش مع حد ضد حد .. أنا بكلمكم بالواقع ومقتضياته على النفسيات والطبائع.
  
"
78675,"
   يا شيخ انا حصل بيني تجاوزات بيني وبين الولد اللي بحبه وادي ده اني مبقتش بكر .. وهنتجوز عن رضي بينا .. بس اهلنا متعرفش اللي حصل هل اما يتقال اثناء كتب الكتاب البكر الرشيد هيكون العقد لاغي؟؟ او حرام؟
ارجو الرد؟
  ","

   استري نفسك .. ما تنطقيش.
   
   الله المستعان.
  
"
78676,"
   غير السائلة ، يعني يا شيخ مفيش أي بنت في الدنيا تشغله و تلفت نظره ، هي بس اللي مستحوزه علي قلبه و مشاعره و تفكيره
  ","

   يؤسفني أصدمك وأقولك: طلبك ده أوفر جدا !
   
   يكفيك من الرجل أن يكون طيبا كريما .. يتقي الله فيك، ويحسن عشرتك.
   
   أما دماغه الحقيقة فهتبقى مشغولة بمليون حاجة .. ابتداء من الليفر اللي هيطحن في الأليانز أرينا لين يبانله أصحاب، مرورا بالتقرير اللي المفروض يكتبه والمدير خانق عليه، وانتهاء بهيعمل ايه في مصاريف مدارس العيال، اللي لسه مجوش عادي !
   
   وسط كل ده ممكن عينه تزوغ مرة عابرة .. لكن من جواه عارف ومتأكد إن مفيش أحسن منك في الدنيا له.
   
   فبيستغفر ويفوق .. ويدخل عليك بشوية شيكولاته ..
   
   وتستمر الحياة !
   
   افهموهم عشان تعرفوا تعيشوا وتتهنوا بدون عقد.
  
"
78677,"
   ماكونتش محتاج من حضرتك غير خمس دقائق . بالتوفيق 💜👋
  ","

   طيب راسلني فيس وعرفني في رأس الرسالة أنك صاحب هذا السؤال.
   
   حقك علي .. اعذرني.
  
"
78678,"
   هل حزيني علي مشكله حصلت لي يعتبر سخط علي قدر الله
  ","

   لسه كاتب دي في مذكراتي أمس .. يلا رزقك:
   
   الرضا لا يمنع الحزن .. الصبر لا يحجب الوجع !
   
   بل الرضا ينافي السخط .. والصبر ضد الجزع.
   
   لا تظلموهم بانتظار حياة طبيعية ومزاج سليم .. لا تلقوا عليهم المواعظ وتتهموهم بغياب اليقين !
   
   لو لم يكونوا راضين صابرين = لخمدت أنفاسهم وانقطع منهم الوتين .. ليسوا ساخطين ولا جزعين، لكنهم حزانى متوجعين.
   
   حبا بالله .. لا تحملوهم ما لا يطيقون !
   
   غدا تشرق شمس أفراحهم .. وتبدد ليل الظنون.
  
"
78679,"
   يا شيخ ازاي اقرب من خطيبي واخليه ميفكرش غير فيا
  ","

   يعني ايه ما يفكرش غير فيك ؟!
  
"
78680,"
   رأي ماما اللي حضرتك طلبته بعد قراءة الكتاب..قالتلي ""ربنا ينفع بيه الراجل ده ويقدركوا تستفيدوا منه وتقدروا تفرقوا بين الناس الكويسه اللي عايزه مصلحتكوا وبين اللي عايز يتكلم وخلاص حتي لو هيضركوا، والكتاب يستاهل سفرنا علشان تجبيه""..
بتشكرك وبتطلب من صحبة الجنة يدعولي بالشفاء واني افك الجبس بسرعه 🤗
  ","

   الله يرضى عنك وعنها .. أقرئيها سلامي.
   
   رب يعافيك ويطمنها عليك.
  
"
78681,"
   هو انا لما حاسة اني شيلة همّ الامة والدين وان ربنا هحسبنا ع الاراضي المحتلة والدم والحق اللي مش عارفين نرجعه بسبب كل همنا ف العلاقات والحب مش،بقول حرام بس عادي ..حاسة اللي احنا اللي جبنا اجل الامة دي ! احنا جنة والا نار ..أبيض والا اسود!! مش فاهمة حاجة ف الزمن ده وحاسة اللي انا عايشة ف زمن غلط !
  ","

   خدوا بالكم إن التمادي مع مطحنة المستجدات كتير بيكون باب من أبواب الوهم التي يستدرجكم إليها الشيطان !
   
   بمعنى ..
   
   الاهتمام بأمر المسلمين، والحزن على ما يصيبهم = من لب الدين وحقيقة الإيمان.
   
   لكن ما ينفعش ده يتحول لطاقة حزن مُقعدة ومقنطة .. ونبدأ نضيع دوايرنا الخاصة اللي هنتسأل عنها بين يدي الله !
   
   تسيب مذاكرتك، أو تقصر في عملك وطلب رزقك، أو تقضيها حضرتك عويل واكتئاب بلا طائل .. عشان في الآخر تصل لشعور متوهم إنك كده (مهتم) وبتعمل اللي تقدر عليه = هنا الخلل كله.
   
   والمصيبة إن التمادي ده مع ضعف البنية الإيمانية بيبدأ يولد أسئلة زي: ليه كده .. وربنا حكمته إيه .. إلى آخر هذا الخور !
   
   الدنيا فطرت على الابتلاء .. وقوافل المظلومين لن تنتهي ..
   
   لكن هناك جنة تُنسي الغمسة فيها كل ما مَرّ من مُرّ.
   
   وقبلها حساب تستوفى فيه المظالم وتشفى صدور المؤمنين !
   
   السؤال:
   
   أين استعدادك أنت لما تسأل عنه من مسؤولياتك المنوطة بك ؟!
   
   عباداتك .. معاملاتك .. سعيك وعملك ؟!
   
   لن تنفعك ساعتها أن تقول: كنت عاجزا أكتفي بالبكاء على ما لا تُسأل عنه.
   
   اللهم اعف عنا .. واغفر تقصيرنا.
  
"
78682,"
   بيشتمني ع الفيس وبيتبلى عليا وسط الناس ياشيخ من يوم ما فسخت الخطوبه، بدعي عليه ليل نهار ... حرام عليا؟؟؟
  ","

   الزمي: "" حسبي الله ونعم الوكيل "".
   
   وانشغلي بحياتك واحمدي ربك الذي نجاك منه.
  
"
78683,"
   رقم الواتس بتاعك واديك خمسين بقرة 😂😂
  ","

   بقرك هينفعني بإيه لما يتحول الواتس لانبوكس الفيس ! 🥺
  
"
78684,"
   اتقدمت يا شيخنا و اترفضت و الرفض كان من البنت و والدها كان مقنمع بيا اتقدم تاني و لا صعب ؟
  ","

   أغلق الباب حبيبي .. وتجد الأنسب والأفضل لك بإذن الله.
  
"
78685,"
   حياتي بتزيد فيها المشاكل لدرجه قربت تبقى اكبر من طاقتي
ادعيلي ارجوك
  ","

   صدقني .. كله بيعدّي !
   
   المهم ما يتوهش منك قلبك وتغفل عن حقيقة سندك في قربك من ربك.
  
"
78686,"
   الطعمية بالرز احلي حاجة في الكون بالذات لو كشري عدس يا شيخنا 🙈❤️❤️❤️
  ","

   أنت كده برنس .. جدا.
  
"
78687,"
   أيهما تفضل، أن تأكل الأرز أم الخبز مع كل وجبة؟
  ","

   أنا بحب الحاجات اللي بتتاكل بخبز آكلها برز يا آسك !
   
   ملوخية - بامية  - طعمية ..
   
   آه طعمية زي ما سمعت كده 😌
  
"
78688,"
   لمغفرة من الله ورحمة خير مما يجمعون.
  ","

   اربط بها على قلبك .. وتمنّها لنفسك !
  
"
78689,"
   صباح الخير 😌
  ","

   هيجيلك يوم !
   
   أدائي .. كلمات: كمال اليماني.
  
"
78690,"
   أنس قال عن صحبة الجنة ايه بكل أمانة
  ","

   هو يقدر ينطق بإيه بس بعد كمية الشيكولاتة والألعاب اللي رجع بها يومها 😂
   
   أنتم شرفتموني في نفسي .. وعند أمي .. وولدي !
   
   اللهم تمام نعمتك، ودوامها.
   
   ألقاكم يا صحبة الجنة 💚
  
"
78691,"
   جزيت الجنة بصحبة الجنة
واخيرا جبت الكتاب
لقد هرمنا من أجل هذه اللحظه

💪
  ","

   اللهم صحبة !
   
   الله ينفعكم به.
  
"
78692,"
   قعدت معاه وطلع كويس ومحترم صليت استخاره بس بصراحه خايفه ومش عارفه سبب خوفي رغم ميلي للقبول شويه ،طالبين رأيي وانا مش عارفه اقول أيه اتوكل على الله وأوافق
  ","

   توكلي على الله .. الخوف طبيعي جدا الوقت.
   
   ربنا يسعدك ويتم عليك بخير ..
  
"
78693,"
   الاقي الكتاب في مكتبة إيه ؟
  ","

   راسلوا دار البشير .. تشحنه لأي مكان.
   

    https://www.facebook.com/Dar.Elbasheer1987/
   

"
78694,"
   ارجوك ترد
هولوبعمل ذنب وبتوب كل مرةو بتعذب من نفسي بس بقع تاني غصب عني ممكن ربنا يفضح ستره عليا؟انا خايفةمن كترالوقوع والتوبةييجي ف وقت يشيل ستره انامش بتغربستره بالعكس انامن جوايابكره اني اعصاه بس خايفةمنه وخايفةيعاقبني قبل مااسترجع واتوب.ببقي عاوزة اقول للناس اني وحشةوخايفةيحرمني فضله انامليش غيره
  ","

   سُئل الحسنُ البصريُّ رحمه الله: الرجل يُذنِب ثمّ يتُوب، ثمّ يُذنب ثم يتوب، ثم يُذنب ثمّ يتوب، حتى متى ؟
   
   قال: ما أعلم هذا إلا أخلاقَ المؤمنين.
  
"
78695,"
   👧👧👧👧
  ","

   لو هترجعي يبقى لازم ضمانات واضحة تضمن لك ولبنتك حق لو غدر تاني.
  
"
78696,"
   هو انا لما اكون محتاجه خطيبي جدا وملقهوش جنبي ولما اقوله يقولي كنت مشغول شويه ، سبب كافي اني مكملش حتي لو بحبه ,ارجوك جاوبني
  ","

   محتاجاه ازاي يعني !
   
   ما هو ما ينفعش تنسي إنكم في مرحلة لها حدودها وضوابطها.
   
   تقلقي لو طبعه في الأصل قاسي ولا مبالي.
   
   غير كده = يبقى بتدلعي.
  
"
78697,"
   لسه شرياه انهارده فرحت جدا اني لقيته😍طول المواصلات بنتين خدوه مني يقرأو فيه قعدو يدعو لحضرتك 
جزاك الله خيرا يا شيخنا🌸🌱
  ","

   اللهم انفع وتقبل ..
   
   الحمد لله رب العالمين.
   
   أنا بعد الكتاب ده فعلا مطمن إن سيبت حاجة دائمة أرجو ربنا يطرح فيها البركة على تواضعها.
  
"
78698,"
   👧👧👧👧هنا
  ","

   ما ترجعيش.
  
"
78699,"
   🔹🔹انا لست من بلدكم، كلمني شاب مصري متدين وخلوق وناضج ورزين يعمل في أمريكا يريد ان يكلم أبي .. هل الارتباط من غير بلدي فيه مخاطرة ممكن تجعل الزواج فاشل ؟
  ","

   فيه مخاطرة طبعا !
   
   بس هل يلزم فشل الزواج ؟!
   
   لأ .. حالات كتير بتنجح.
   
   استخيري .. والمهم يكون جد ويدخل لوالدك مباشرة.
  
"
78700,"
   من الصبح بنتظرك تفتح وبعتلك كتير شوف سؤالي رجاءا
  ","

   يا رب أكون جاوبته !
  
"
78701,"
   قرأت الكتاب مرتين ياشيخ 💪
جزاك الله خيرا ونفع بك في كل وقت وحال 😍
بحبك في الله
  ","

   الله يحبك ويرضى عنك 💚
  
"
78702,"
   يا شيخ محمد انا اتقدملى شاب كويس لكن عنده نوع من انواع اضراب الشخصيه والتوحد لكن اعتقد بيتعالج منهم لانهم لو شفته من بعيد او وسط جماعه متحسش بالحاله دى ولما خد باللى من الجزئيه دى رفض  بحجه عدم الراحه عشان مزعلوش ولا ازعل اهله وحاليا بقى اهله واهلى بيلومو عليا  اقولهم على السبب الحقيقى للرفض ولا لا
  ","

   لأ ما تقوليش.
   
   وحقك تماما ترفضي؛ محدش يبتزك هنا بشرع أو مشاعر.
  
"
78703,"
   لا يخرج وياخدوا بالهم منه بره عادى مش طول عمره هيفضل فى البيت !خدنا ايه من الناس الا وجع القلب
  ","
  ....
  "
78704,"
   بحبه جدا من زمان لما تقدملي حصل مشكله عائلية عنده فبعد من شهر ومتكلمش ولا قال اي عذر بس انا عرفت من بعيد انه في مشكلة
امي زعلانه اوي وبتقول انه مبيحترمنيش ومش هتوافق عليه لو اتقدم  تاني لما الظروف تتعدل
انا عارفه انه غلطان بس لسا بحبه ومش عارفه لما يجي تاني ويعتذر اعمل ايه
  ","

   هيئي نفسك على إنه مش هييجي !
   
   واطوي الصفحة.
   
   ما تعرفيش الخير فين !
   
   عوضك الله بمنّه.
  
"
78705,"
   مش مصدقة اني قرات كتابك ياشيخ! ربنا يجازيك خير عن كل كلمة كتبتها فيه ونفعت بيها الناس
  ","

   يا رب .. يا رب ..
  
"
78706,"
   حماتي بتحب بنتها لدرجة ان معندهاش مشكله تضر استقرار حياتنا بتدخلاتها وتعبت من المسايسة والمحايلة معاها ومفيش فايدة وعلى طول في مشاكل بيني وبين زوجتي بسببها ومش عارف اعمل معاها ايه.. نصيحتك يا شيخ محمد؟
  ","

   دور زوجتك تسطح العلاقة تماما من ناحية خصوصيتكم !
   
   ما تسمحش لوالدتها تعرف عنكم حاجة أصلا .. فضلا عن أن تتدخل برأي أو مشورة ..
   
   مرة في مرة هتتعود.
  
"
78707,"
   عايز كتاب حضرتك ف الكويت انا
  ","

   راسل البشير يا غالي .. عندهم شحن لكل مكان ..
   

    https://www.facebook.com/Dar.Elbasheer1987/
   

"
78708,"
   لو سمحت اخويا من ذوى الاحتياجات الخاصه 💙 فطبعا مش بيخرج من البيت مش بسبب رفض مننا ولا حاجة لكن والدتى بتتأذى نفسيا بسبب نظرات الناس وتعاطفهم معاه وان كان بالدعاء لكنه بيتعبنا بجد فهل حرام علينا اننا مش بنخرجه مع انى مش بخرج وبسيبه ودايما بقعد معاه ؟
  ","

   هنقول ايه بس في مجتمعنا اللذيذ !
   
   وفروا له الترفيه في البيت ..
   
   ربنا يجعله بابكم للجنة.
  
"
78709,"
   غ.س انا لو عاوز كتاب حضرتك اجيبه ازاى انا من اسيوط وسعره كام
  ","

   راسل دار البشير يشحنوه لك ..
   

    https://www.facebook.com/Dar.Elbasheer1987/
   

"
78710,"
   كنت صايمة النهاردة الايام القمرية وناوية الصيام من الفجر عادي وبعدين ماما حطت الغدا قبل المغرب بحوالي نص ساعة ونسيت خالص وقعدت كلت اكل اكل يعني 😂 وبعد ما قمت لقيت ماما بتسأل المغرب أذن ولا لا فافتكرت اني  صايمة كدا صيامي صحيح ولا ايه 😅
  ","

   ههههههه
   
   صحيح.
  
"
78711,"
   ياااااااه😃مستنيك من زمان ياعم ..هلا والله
  ","

   ارحبووو 😃
  
"
78712,"
   انت ساكن فين فى الرياض يطيب انا فى الشفا  شارع الخليل ابن احمد
  ","

   حياك !
   
   أنا بالسويدي .. جيران ترى 😃
  
"
78713,"
   وش نظرتك عن البنت الجنوبيه(الجيزانيه)
  ","

   وش بلاك أنت !
   
   كل المسلمين خير وبركة .. شمالهم وجنوبهم .. حجازهم ونجدهم .. مصرهم وشامهم.
  
"
78714,"
   سأصاب بإحباط كبير إذا ...
  ","

   ياما دقت على الراس طبول يا آسك !
   
   المهم ننادى يوم القيامة في المقبولين.
   
   ——————————————-
   
   لو تقصد على المستوى القريب التافه .. سأحبط لو ليفاندوفيسكي أكل عيش على دفاع الليفر وأبو صلاح ما ظبطش نوير الليلة 😬
  
"
78715,"
   مش حرام قلبين بيحبوا بعض يبتعدوا ويكون نصيبهم فراق وبس انا بموت كل يوم يا شيخ تعبت
  ","

   لعل هذا غاية الرحمة بهما !
   
   إن صدقا وأحسنا ورضيا بقدر الله بعد طرق الأبواب المشروعة.
   
   نظرنا قاصر .. وقلوبنا تبتلى بالصبر، والدنيا دار ابتلاء، والنجاة في اليقين برب للخواطر -على كل حال- جابر.
   
   ————————————————
   
   ألقاكم يا صحبة الجنة 💚
  
"
78716,"
   بحب مديري يا شيخ هو شاب.. خايفه ادعي بيه ميكونش خير ليا..و ف نفس الوقت بتأكد ان هو دا اللي عايزاه مع الوقت.. ممكن تنصحني؟
  ","

   غلّي نفسك.
  
"
78717,"
   هو حضرتك مع الحب ولا ضده.. انا فعلا مبقتش بفهم الاجابات
  ","

   لو كان للحب فم لبصق على كثير مما تدنسونه به !
   
   خداع وضعف وجبن واستجابة لرغبات ساذجة وملء أناني لفراغ حزين .. وغيره مما توحي به الشياطين.
   
   أنا مع الحب .. الصادق الوعد، الأمين .. المتقدم في حلال، أو الصامت طاهرا تحت الظلال .. الذي يكمل قويا جميلا، أو يرحل وفيا نبيلا.
   
   أنا أتنفس الحب .. حب الرجال.
   
   أين سماء هذا .. من تراب لعب العيال !
  
"
78718,"
   شيخنا في شخص بعثلي عل اسك انه معجب باسلوبي واجوبتي الدينية عل اسك.. تكلمنا قليلاً بالاسك سالني عن عائلتي ودراستي وانا كذلك ..وكل فترة يبعثلي يطمن علية.. هو حرام ارد عليه واتكلم معاه حتى لو الكلام كان عام عن حياتنا؟؟ارجو الرد فانا في حيرة شديدة💔
  ","

   اعمليله بلوك يا ماما.
  
"
78719,"
   ٤٦ ريال و ٢٢ هللة و ترد عليا 🙄
  ","

   طب ورقة بخمسين طيب 🥺
  
"
78720,"
   ادعيلي يا شيخ بالله عليك هو واخذ باله انى كل مره بتلكك وأرفض وخايفه اخسره
  ","

   طبعا الأمر مش بسيط !
   
   ربنا يعافيك ويسلمك .. اتبعي إرشادات العلاج وتعالي على نفسك شوية .. وبإذن الله تتحسني وتبقي تمام.
  
"
78721,"
   محتارة مش عارفه اعمل ايه مع زوجي من يوم مااتجوزت وهو بيعرف عليا بنات كتير ويقول عني كلام وحش واكتشف بينهم خروجات وفسح وكلام وحش وكل مره كنت بصبر ودلوقتي بصبر عشان ولادي بس انا اللي ادمرت كنت بشوف منه اهانه وضرب واصبر مش عارفه اعيش في كسر جوايا اعمل ايه ومش موافق علي الطلاق
  ","

   للأسف لا أدري هل مثلك يستحق حتى التعاطف أم لا !
   
   بداية من سوء الاختيار ثم تماديا في الإصرار لتضحية متوهمة !
   
   إن كان كما تقولين = فأنت جانية على أولادك لتربيتهم في مثل هذا الجو .. لا مضحية كما تظنين.
   
   عموما يا تتجنبيه تماما وتكملي في بيت (صوري) لكن تحافظي على نفسيتك وإيمانك بربك وصحتك عشان نفسك وأولادك .. يا الطلاق.
  
"
78722,"
   بالله عليك تجاوبني ي ابو انس زوجي حلف عليه بالطلاق اني ما كلمش جارتي وانا كلمتها انا ايه موقفي الوقتي ي شيخ هو كان جدي جدا ف حلفانه
  ","

   لا أفتي في مثل هذا.
   
   معذرة
  
"
78723,"
   بحب زوجى جدا لكن بكره العلاقه الجنسية بروح لطبيبه نفسية بدون علمه. اعمل ايه تانى
  ","

   لازم تداومي على العلاج والتأهيل النفسي .. وبإذن الله هتكوني تمام.
  
"
78724,"
   كلامك مش كلام عادي يا شيخ محمد ... كلامك كلام شخص مر بنفس التجربه
  ","

   شخص اتمسح به بلاط الأيام ! 😃
  
"
78725,"
   زي ولادك عشان مش بنتك وهي طالعالك وبتنقلك أخبارنا وكلام مش كويس خالص 
هو شديد عليها اوي 
هي في خامسة ابتدائي طفلة معرضة لأي حاجة 
لكن مش فاهم كده بيتلكك عشان ما اخدهاش 
مش عارفة اعمل ايه 
متعلقة بيها جامد ومانع كل الطرق اللي ممكن اشوفها بيها وانا مش بروح عنده 
وأخواتي ضاغطين عليا عشان أصالحه
  ","

   نذل .. جبان !
   
   ما تدخليش معاه في صدام.
   
   اوصلي لحل وسط تشوفي فيه البنت وتقعد معاك يوم، يومين .. لازم تفضلي ركن الأمان في حياتها كيلا تنهار.
   
   الله يحفظها .. ويأجرك عنها خير الدارين ..
   
   سلمت من كريمة طيبة.
   
   آمين
  
"
78726,"
   ربنا يجزيك كل خير ♥️
بنت معجب بيها من الكلية و أهلها ناس طيبين، هي محجبة لكنها بتلبس بناطيل.. هل أتقدم لها و أكلمها في الحجاب الصحيح؟ ولا الواجب عليا صرف النظر؟

أكرمك الله ❤️
  ","

   تقدم.
  
"
78727,"
   و اللي اتجاوز التعلق يا شيخ بس مش قادر يتجاوز إحساسه بالذنب و إن الطرف التاني ممكن يكون اتأثر سلبيًا بغيابه 
يعمل ايه؟
بالله أجبني 💔
  ","

   إن لم يكن حضورك مصدرا للسعادة = فغيابك هو أفضل حسنة تقدمها.
   
   مهما كانت الأسباب !
   
   لا تعيشوا المروءة المتوهمة في البدايات .. فالحكم لا يكون إلا بالنهايات.
  
"
78728,"
   هتجاوز ازاي من غير مايجي راجل يملا الفراغ اللي سابه اللي قبله
  ","

   منتهى البؤس !
   
   نعم؛ كلامك هذا هو أوضح مثال لوهن الإرادة وخفة العقل بل وضعف الإيمان.
   
   من لم يستطع ملء فراغه بنفسه .. من لم يملك الإرادة التي تمنحه الطاقة ليصبر ويتحمل .. من لم يعطه الإيمان يقينا بأن غدا -على كل حال- سيكون أجمل = سيظل هكذا على أرصفة العابرين يتسول.
  
"
78729,"
   باقيلي ايام واتم الاربعه وعشرين 
خايفه اعنس يا شيخ بيتقدم ناس بس مش بالمواصفات اللي كنت محدداها
تنصحني بايه ارضي بالمستوي اللي بييجي ولا افضل متمسكه بمعاييري
  ","

   الزواج يا يسعد القلب ويكمل الروح .. يا قلّته أحسن !
   
   ما زلت صغيرة .. جدا.
  
"
78730,"
   شيخنا انا بنت هي مرحله التجاوز بعد اي علاقه ممكن تاخد قد ايه؟
  ","

   حسب قوة إيمانكم وسيطرة عقولكم على قلوبكم !
   
   مفيش قاعدة ثابتة.
   
   لكن المشترك إن اللي عايز يتجاوز فعلا = بيتجاوز .. حتى لو ضربه الوجع من حين لآخر.
  
"
78731,"
   مش عارف يا شيخ محمد كل حاجه مناسبه بس بصراحه لما بابص ليها مش بحس بأي انجذاب ليها حاسسها عادي جدا بنسبه ليا مش حاسس إني هقدر أحبها تقدر تقول يا شيخ بحاول اضغط على نفسي واتقبلها مش مقتنع بشكلها بصراحه بس زي ما قولت لحضرتك كل آلظروف ضد إني اسبها خصوصا ان في ناس هتفرح فيهم جدا وانا مش قادر علي ده
  ","

   أنهِ الأمر فورا وبلا تردد !
   
   وإذا كان على الشماتة (مع إنه كلام فارغ) فهتكون مضاعفة لما تعيش بائسة معك؛ تتسول منك الحب.
   
   كن رجلا بصدق وابتعد عن بنت الناس .. واتركها لمن يسعدها.
  
"
78732,"
   ياشيخ 
والدتي عايزة تسأل حضرتك ف حاجة  ممكن تجاوب عشان أسألها تحت السؤال ده
  ","

   تفضلي ..
  
"
78733,"
   انا ف حيره كبيره جدا بين السلفين وناس تانيه يعتبرو قطبيين 
اعمل ايه 
احضر للاتنين زي ما انا ولا اعتبر كدا منافقه 
انا عاوزه منهم العلم بس 
بس مش عارفه مين صح ومين غلط 
ومين الفرقه الناجيه 
انا مش فاهمه اي حاجه
  ","

   لما أنت لسه ألف باء .. إيه اللي دخلك في المزالق دي كلها .. سلفيين وقطبيين ومش عارف إيه !
   
   عليك بالأساسيات يا بنت الناس.
   
   الصلاة والحجاب والقرآن والذكر وحسن الخلق .. ما تمشيش مع حد يمسحلك دماغك !
   
   اقرئي واتعلمي دون تعصب لأحد.
  
"
78734,"
   بالله ترد يا أبا انس. انا لسه متقدم لبنت من اسبوع بس بصراحه مش حاسس نحيتها اي حاجه وكمان مش قادر احس وللأسف مش هقدر اخد قرار الانفصال أهلي مستحيل يوافقه وكمان هشمت فيها ناس كتير جدا وهكسر فرحت أهلها لأنهم بيحبوني جدا الدنيا هتخرب يا شيخ محمد انصحني ك ابن ليك زي ما متعود ديما علي نصيحتك
  ","
  "" وكمان مش قادر أحس "" !
  
  ليه ؟!
  "
78735,"
   - كيفك سيدنا؟
أسأل الله أن تكون بخير حال..

ثُمّ؛

- دعواتك الطيبة.💚
  ","

   حياك حبيبي 💚
  
"
78736,"
   بالله ترد اتقدملي ووافقت وبعدها طلبت اسيبه وهو تفهم طلبي وبعدها طلبت ارجعله ووافق ولقيت انه راجل وطيب وحنين وناجح وكريم وبار بأهلي بس ماكنتش مرتاحه وبعتلك قلتي ماارتحتيش=ماتكمليش وسيبته تاني ودلوقتي البيت كله زعلان عليه وانا اولهم ومش مرتاحه اكتر وحاسه انه خلاص ضاع من ايدي اعمل ايه؟
  ","

   طبيبة نفسية بسرعة.
  
"
78737,"
   كيف للنور أن يزور قلبي ؟!
  ","

   بركعات في الليل !
   
   ليس فقط يزور .. بل يسكن ويستقر.
  
"
78738,"
   قولها هتتجاوزي وهتنسي وربنا يرزقك بالافضل منه حصل معايا شبه موضوعها وقلتله هموت من بعدك وسبحان الله ربنا أسعدني من بعده وعرفت قيمة نفسي ولا بفكر فيه واتأكدت اني مكنتش بحبه وعايشة أفضل مما كنت معاه مليون مر فالحمد لله على نعمة التجاوز والنسيان
  ","
  ....
  
  الله يسعدك.
  "
78739,"
   ده بيبقى من ايه ده بالله من غير سبب و بيفسخو كده بالساهل هما مش عارفين كسرت القلب عامله ازاي
  ","

   هو التراجع خيار مكفول للطرفين لو القرب أظهر لهما أو لأحدهما إنهم ما ينفعوش لبعض !
   
   لومي كله في الحالة اللي زي دي بيكون ليه كتبت كتاب .. ليه عقدت عليها وأنت لسه مش مالي ايدك ومش متأكد !
   
   عموما دي مناطق ربنا وحده اللي يحكم فيها؛ لأنه يعلم السر وأخفى .. ويعلم النية والمقصد .. مطلع على الصادق من المخادع.
  
"
78740,"
   وهتبقي  في نظر الناس انها مطلقه حتي لو قولتلي ملناش دعوه بكلامهم بس كل هيتقدملها هيبقي مطلق ياما واحد مش مطلق و يرفضها عشان هي مطلقه
  ","

   لأ .. هي ما تفرقش عن اللي اتفسخت خطوبتها حاجة !
  
"
78741,"
   انا عرفت ليه والدي الله يباركله رافض تماما حاجه اسمها كتب كتاب بدري او كتب كتاب علشان يقربوا من بعض اكتر وهالكلام
  ","

   المسألة مش في كتب كتاب من عدمه !
   
   عادي مخطوبين وبيفركشوا .. متجوزين وبيطلقوا ..
   
   المسألة في صدق العزم وصحة الأساس اللي بنبني عليه العلاقات.
  
"
78742,"
   خطيبها متابعك ياشيخ وهيعرف ان الكلام عليه ياريت تقوله كلمة هو واللي زيه عشان حرام اللي بيحصلها بسببه وابوها وأمها هيموتوا على بنتهم
  ","

   برضه ما عليّ منه !
   
   سواء طرأ عليه ما يمنعه، أو من الأول نيته مكنتش سليمة = حسابه على ربنا.
   
   المهم هي تعدّي وتحسن بربنا الظن .. وأهلها يحمدوا ربنا إن ده محصلش بعد زواج وخلفة مثلا .. وإنها بدينها وبصحتها !
   
   وبكرة ربنا يعوضها خير بإذنه.
  
"
78743,"
   الحمد لله مفيش حاجه اتمنيتها اوكان نفسي فيها وحصلت نفسي بجد افرح كل حاجه بشوفها بتتسحب أقدام عنيا وكأني مليش نصيب ف اي حاجه.
  ","
  "" نفسي بجد أفرح "" !
  
  مقدرش ألومك في دي ..
  
  هو الصبر الذي تمضي به الأيام ..
  
  وما دمت ملازما لدرب ربك = هتفرح .. والله هتفرح.
  "
78744,"
   صاحبتي كانت كاتبة كتاب وخطيبها طلقها امبارح بدون أي سبب قالها مش مرتاح ومش عارف احبك هي منهاره مش عارفة اساعدها ازاي وهو ايه اللي يخلي راجل يكتب كتاب مداط مبيحبهاش؟
  ","

   هي تحمد ربنا وتشكر فضله إن ده حصل الوقت !
   
   ما علينا منه .. المهم تفوق وتتجاوز.
  
"
78745,"
   مساء الخير حبايب 
أعطوني اسم قارئ قرآن صوته حلو 
غير القآرئين المتعارف عليهم 
وشكرًا 💐
  ","

   حسن صالح .. بحبه جدا.
  
"
78746,"
   الله يباركلك فيها يا شيخ ويحفظهالك ويرزقها العافية حقيقي من أنقي الشخصيات اللي قابلتها في حياتي وأتمني أشوفها تاني
  ","

   لا أظنها تنسى هذا اليوم بقية عمرها !
   
   رب يسعدكم كما جبرتم خاطري فيها يومها ..
   
   واحنا على الباب مروحين لقيتها بتقولي:
   
   هو أنت عايش معانا ازاي ! 😂
   
   قلت يا أمي لست بشيء .. وإن كنت شيئا فعلي يديك نَمَوْت ومن طيب روحك سقيت.
   
   رب اجعل برها وبر أبي سبيلا لي إلى رضوانك .. ما حييت.
  
"
78747,"
   من هو أفضل من يطهو الطعام في عائلتك؟
  ","

   محروم من قربها ومن طعامها يا آسك !
   
   مش ناقصاك الله يسامحك.
  
"
78748,"
   صل على الحبيب 💙
  ","

   اللهم صل وسلم وزد وبارك عليه .. وعلى آله وصحبه .. عدد خلقك، ورضا نفسك، وزنة عرشك، ومداد كلماتك ..
   
   اللهم احشرنا في زمرته وتحت لوائه .. اسقنا من حوضه، وارزقنا شفاعته.
   
   ألقاكم يا صحبة الجنة 💚
  
"
78749,"
   ياريت يكون حضرتك لسه فاتح ..ارجوك من غير اي كلام يزود جرحي اكتر 
كنا بنحب بعض واتقدم والأهل رفضوا حاولت معاهم وكان بدون جدوى قطعنا سبل التواصل تماما وعرفت أنه خطب، قلبي اتكسر فعلا وعايزه حضرتك تدلني اتجاوز المحنه دي ازاي
  ","

   هتتجاوزي !
   
   والله هتتجاوزي ..
   
   أيام، ويمر المر .. وتستقبلي حياتك من جديد !
   
   ولعل خلف حجب القدر ينتظرك سعد أكيد.
  
"
78750,"
   ازاي اقدر اوصل لكل اللايفات بتاعت حضرتك؟
  ","

   اللايف:
   
   - اصنع عالمك الخاص:
   
   ‏https://www.facebook.com/m.atiia.soliman/videos/1300931739986668/
   
   - غلي نفسك:
   
   ‏https://www.facebook.com/m.atiia.soliman/videos/1305808432832332/
   
   - كن رجلا:
   
   ‏https://www.facebook.com/m.atiia.soliman/videos/1312807958799046/
   
   - فاستقيما:
   
   ‏https://www.facebook.com/m.atiia.soliman/videos/1321356817944160/
   
   - لأن الحلال أجمل:
   
   ‏https://www.facebook.com/m.atiia.soliman/videos/1333654656714376/
   
   - لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   - من أول نظرة:
   
   ‏https://www.facebook.com/m.atiia.soliman/videos/1366156033464238/
   
   - لقاء مفتوح:
   
   ‏https://www.facebook.com/m.atiia.soliman/videos/1373121009434407/
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
   
   - الحب .. أيها الزائر المنتظر:
   
   ‏https://www.facebook.com/m.atiia.soliman/videos/1427942897285551/
   
   - لا تذكره أبدا .. لا تتجاوزه أبدا:
   
   ‏https://www.facebook.com/m.atiia.soliman/videos/1454248847988289/
   
   - فرصة:
   
   ‏https://www.facebook.com/m.atiia.soliman/videos/1469011923178648/
   
   - ذكريات:
   
   ‏https://www.facebook.com/m.atiia.soliman/videos/1482898151790025/
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
   
   - توضيح الواضحات:
   

    https://www.facebook.com/m.atiia.soliman/videos/1564614870285019/
   

   - خايف أظلم:
   

    https://www.facebook.com/m.atiia.soliman/videos/1626517180761454/
   

   - أنت مش بابا:
   

    https://www.facebook.com/m.atiia.soliman/videos/1806787436067760/
   

   - قرارك أنت:
   

    https://www.facebook.com/m.atiia.soliman/videos/1969550863124749/
   

"
78751,"
   انا والدي بيهين امي بالفاظ بشعه قدامي وبتوصل للضرب المبرح يعني وانا كمان بيحصل معايا كده.. تقريبا البيت مش بيخلي من الصوت العالي والزعيق والتهزيق وشبه جاتلي حاله نفسيه.. في كل مدي بيزعق او بيضرب امي او انا بحس اني بكره ومش قادره اتخلص من الشعور دا بالعكس بيزيد في كل مره بيعمل كدا..
  ","

   ما هو ده هيتحب ازاي يعني !
   
   عموما أنت خرجي نفسك تماما من الليلة دي ..
   
   تجنبيه وركزي في شؤونك الخاصة ومصلحتك.
   
   عارفه صعب طبعا .. لكن لعل الله يسوق لكم فرجا قريبا ..
   
   ابتلاء، فاصبري وأبشري.
  
"
78752,"
   سؤالي كمان مره يا استاذي اتمني تشوفه وترد دكتورنا انا بحب بنت معايا في الشغل لم اصرح ولن افعل اولا لاني مش بحب ده وثانيا هي مطلقة فا الموضوع حساس جدا ولكن سؤالي هل حتي لو مش جاهز اتقدم زي ما والدتي بتقول وربنا هايفتح ابواب الرزق وكده ولا اعمل ايه احنا الاتنين 32 سنة فا رأي حضرتك ايه؟
  ","

   ٣٢ وهتستنى أكتر من كده إيه بس يا غالي !
   
   تقدم بالمتاح ويفتحها عليك الفتاح.
   
   (وميزة كبيرة إن والدتك موافقة مش زي كثير من أمهاتنا في حالة المطلقة .. هداهن الله).
  
"
78753,"
   كنت أحبه في صمت
وسبحان الله وجدته أتي يطلب الحلال يا شيخ بدون حتي أن أستوعب كيف
ولكن أهلي يرفضونه لأنه مطلق بدون حتي أن يستمعوا له
أرشدني بالله عليك
  ","

   يا وجع القلب !
   
   اتكلمي مع أهلك .. حاولي تقنعيهم .. اضغطي بما تستطيعين .. واعذريهم فالأمر عليهم ليس بهين ..
   
   إن نفذت حيلتك = ارضي بما قدره رب العالمين.
   
   لا تستنزفي نفسك على كل حال؛ فقد يطرأ عنده من العوارض ما يمنع أو يعكر صفو حياتك ولو بعد حين !
   
   وارد جدا مثلا يرجع زوجته .. وساعتها لن تجدي معين.
   
   يسر الله لك الخير .. حيث كان .. آمين.
  
"
78754,"
   زوجي لا يفقه في امور النساء شيئاً،يظنني المرأة الوحيدة اللي في نتفة سواد تحت عينها او شعرها بينفش بعد الحمام،ويظن ان البنات يجب أن يكون حالهن دائماً كالنساء في التلفاز او السوشال ميديا،تعبت من نظراته ليا وتريقته،رغم اني جميلة بشهادة الجميع..بقيت اكرهه واتمنى اتزوج واحد تاني يقدرني..اعمل معاه ايه؟
  ","

   إنا لله !
   
   لذا دايما بنقول مش كل (الخام) ممدوح .. فيه درجة بتصل للبلاهة والسذاجة التي تحيل الحياة لجحيم.
   
   محتاجة تتكلمي معاه بهداوة وتفهميه إنه لازم يقرأ أو يحضر لايف كوتشينج ويشتغل على نفسه شوية عشان يفهم، وده واجب عيني مش رفاهية في حالته دي .. ما تسمحيش له بالتريقة ولا بإنه يفقدك ثقتك في نفسك أو يلجئك للدفاع كأنك متهمة !
   
   أما لو بيعمل كده مجرد ابتزاز لك لأنه في الأصل لا يغض بصره ولا يتقي الله في نفسه ولا فيك .. يبقى محتاج يصلح علاقته بربنا في الأساس.
   
   (عموما لو لسه متزوجين جديد فلازم تأجلي الحمل شوية لين تظبط أموركم بإذن الله).
   
   ادعي الله كثيرا يهديه ويبصره.
  
"
78755,"
   عايزة اتجوز ... 
ماذا افعل؟
  ","

   والله سؤالك يوجع !
   
   يوجع عشان الرجل لما بينوي بيخبط على ميت باب .. أما المرأة فتقاسي في الانتظار العذاب.
   
   لكن دي طبيعة الحياة .. الابتلاء بالصبر واليقين ..
   
   فالأول خالص نتفق إننا ما اتخلقناش للزواج .. مع إنه من أهم وأجمل ما يمكن أن يكون في حياتنا ..
   
   وإن بعض الناس ابتلاؤهم هيكون في الحرمان منه .. ودول طبعا أسعد حالا ممن ابتلوا بفشله أو مشاكله أو قيامه صوريا على بيوت بلا روح أو معنى !
   
   ثم ..
   
   ١) ادعي ربنا كثيرا بالخير.
   
   ٢) قوّي علاقتك به لتكون سندا مش انتظارا لمقابل الزواج.
   
   ٣) زودي دايرة معارفك من الصالحات .. شاركي في أعمال خيرية بالضوابط .. كوني فعالة في الاجتماعيات سيما في محيط الأسرة.
   
   ٤) طوري مهاراتك واشتغلي على نفسك .. لنفسك قبل الزواج !
   
   ٥) عيشي الرضا وتنفسيه .. على كل حال أنت فيه.
   
   ربنا يقر عينك ويسعدك .. وكل من مثلك ..
   
   آمين.
  
"
78756,"
   بالله عليك يا شيخ دي عاشر مره ابعتلك خطيبي كان بيحب وحده زمان والبنت دي اتجوزت وبقي عندها ولد وسمت الولد ع نفس الاسم ال كانو متفقين عليه سوا وحاليا بقالها اربع سنين متجوزه وهو خطب قبلي ومكنش بيكمل ودلوقتي احنا مع بعض وانا عرفت انه لسا بيحبها وهي كمان وبينشرو بوستات تدل ع كده ومتابعين اخبار بعض ...
  ","

   إن كان كما تقولين = ما تكمليش.
   
   حسبنا الله ونعم الوكيل على من يفرّق بين قلوب أحبت.
   
   وحسبنا الله ونعم الوكيل على قلوب تظلم من لا ذنب لهم؛ بحجة الحب.
   
   اللهم العفو والعافية.
  
"
78757,"
   ده بشكل عام ولا هناك استثناءات؟
خاصة لو كان الرجل كويس ومعندوش اختيار تاني غير بيت أهله؟
  ","

   المشكلة مش في الرجل !
   
   المشكلة بتكون في نقاط التماس بين البر وبين ضعف الشخصية .. بين الخصوصية وبين الاتهام بالعقوق .. بين قيامه بحق أهله وبين ظلم زوجته ..
   
   كلنا تزوجنا في بيوت أهالينا !
   
   المهم تكون لك حياة مستقلة وشقة منفصلة ..
   
   وطبعا ده لا يمنع أبدا أن تتطوع زوجتك بمساعدة الوالدة الكريمة بما تقدر عليه وبمد حبال الود ..
   
   ودي حاجات بتيجي تلقائي !
   
   فيه حموات بتبلغ درجة معزّتها من طيب قلبها وحسن معاملتها إنك بتلاقي الزوجة مش عايزة تسيبها، تاكل وتشرب وتقعد غالب الوقت معاها .. وتطلع شقتها وقت الراحة والنوم.
   
   بتيجي تلقائي لو موجودة فعلا !
   
   محدش بيكره الود واللمّة.
   
   لكن ده استثناء ما ينفعش نخليه القاعدة الحاكمة.
   
   أما غالب الواقع للأسف فبيكون مرمطة وقلة كرامة وإلزام كأنك شريت خدامة مش تزوجت واحدة بنت ناس، يمكن ما كنتش بتغسل كوباية في بيتها .. وفي الآخر نكران وجحود .. واستباحة تامة للخصوصية واغتيال لمعنى الحياة الزوجية.
   
   وده اللي بيخلينا ننصح النصيحة العامة دي !
   
   وكل واحد أدرى بحاله وبطاقته.
  
"
78758,"
   صدقت والله انا اختى بعد سنين معاملة طيبة وحسنة وخدمة قالوا عنها كلام ميتقالش وحماتها دلوقتي مش بتعمل حاجة غير انها تدعى عليها بس اختى مش ظلماها يبقى دعوتها مش هتستجاب صح ؟
  ","

   أهو ده الغالب للأسف !
   
   الله أكرم من أن يستجيب من الناكرين الغادرين.
  
"
78759,"
   يا شيخ احنا نعتبر بيت عيلة يعني اخويا في شقته بس طول النهار هو ومراته واولاده عندنا ومراته كتر خيرها بتقوم بشغل البيت لان امي مش بتقدر وانا بنت بس في محافظة تانية عشان الكلية وامي بتعامل مرات اخويا أنها بنتها وبتجبلها لبس عيد ومناسبات احسن مني كمان
  ","

   ده استثناء !
   
   ما ينفعش نحكم به.
   
   الله يزيدكم ويحفظكم ويبارك فيكم ..
  
"
78760,"
   يا شيخنا 
انت قولت لحضرتك اني متقدملي واحد كامل من كله بمعني الكلمة بس انا مبحبهوش واهلي مصرين انس اوافق وأنها فرصه لو انا رفضت كدا ابق بعصيهم،بحب شخص تاني بس والله العظيم مبغضب ربنا كل الحكايه أنه لسه بيجهز نفسه اعمل ايه يا شيخ رد ضروري بالله عليك
  ","

   والله دي مسؤوليتك !
   
   مع احتمال كبير جدا إن صاحبنا اللي هتحرقي عمرك في انتظاره يقولك: تستاهلي حد أحسن مني؛ ده لو ما اتفاجئتيش بارتباطه أصلا يعني (ما تستغربيش .. بيحصل كتير والله) وساعتها تكوني خسرت كل حاجة.
   
   عايزة رأيي ؟
   
   اقعدي مع المتقدم .. بإنصاف .. لعل قلبك يفوق ويحس بالفرق !
   
   مش عندك استعداد ومشاعري ومش حاساه .. وبلا بلا بلااا = أنت حرة .. كل واحد بيتحمل نتيجة اختياره في النهاية.
  
"
78761,"
   طيب نفس المعنى عند البنات يا شيخنا
  ","

   بالضبط مع الحجاب، والصلاة تكون على وقتها.
  
"
78762,"
   فرج الله كربك فرج الله كربك ، الجبار يجبرك ويتولاك ( ربنا يكتبلك اجر التغيير الي صار بحياتي ، دعوة امي ليك ، اثبت على ما انت عليه ، ربنا يتولاك وينفع فيك عباده )
  ","

   يا الله !
   
   اللهم أنت تعلم وتشهد.
  
"
78763,"
   يا شيخ اقعد ف بيت عيلة ولا ف شقتي احسن ؟
  ","

   إياكم وبيوت العوائل !
   
   إياكم.
   
   آه تبروهم وتساعدوهم باللي تقدروا عليه .. لكن لازم يكون لكم حياة منفصلة وشقة مستقلة.
  
"
78764,"
   طيب أنا يأست وهاتبع هوايا ما دام ماحدش مهتم بسؤالى
  ","

   على فكرة مش حجة هتنفعك خالص بين يدي الله !
   
   ما تعملش زي اللي قال هلحد عشان أنتم وحشين وبتهاجموني.
   
   فيه ألف عذر لعدم الإجابة .. لكن مفيش عذر يبرر لك التصالح مع الذنب.
   
   حفظك الله ووفقك.
  
"
78765,"
   يا شيخ رد علياااااا بالله  أنا مستقبلي بيضيع ...انا بنت محققتش طموحي بغير من اللي وصلوا بس غصب عني والله بقالي سنتين علي الوضع ده
ف كليه أدبيه و مش حابه الوضع خالص يا شيخ انصحني وادعيلي ربنا يكرمني
  ","

   لو تتعاملي مع حياتك بنفس مثابرة وإصرار تكرارك للسؤال = حاجات كتير هتتغير والله !
  
"
78766,"
   جزيت خير الجزاء هورى ماما إجابة حضرتك
  ","

   وأقرئيها سلامي وغاية احترامي لنبل معدنها !
   
   نحن بخير سيدتي .. ما دام في الدنيا مثلكم.
  
"
78767,"
   ضروري جدا. من اول قاعده ساكت مش بيتكلم ولما كلمني تلفون لاول مره كل كلامه قلب فجأه حب لدرجه ان انا اتصدمت من دخلته واحنا لسه اول مره نتكلم وبيزعل وبيتقمص عشان انا مش خابه الكلام دا وانا وضحتله من الاول ان ف حدود للخطوبه وهو مش قابل دا وبيقول عليا معقده اتنازلت عن عيوب كتير فيه وبدور ع حد يحتويني.
  ","

   مش ناضج !
   
   هيتعبك.
  
"
78768,"
   بابا جاب تاتا والدته تقعد معانا فى البيت عشان كبيرة والجو برد وبيتها فاضي عليها ..
هى طيبة وبتحب ماما جدا بس حاسة بtention كبير فى البيت من وقتها ما بين بابا وماما هو بيحب كل حاجة لتاتا ومابيشوفش قدامه غيرها ف البيت غير تعليقاته لماما كتير وضغطه عليها طول ما هى معانا رغم ماما مش مقصرة ولا تاتا اشتكت
  ","

   معلش !
   
   أبوك رجل عظيم وأمك امرأة أصيلة ..
   
   وقد فتحا بابا للجنة ..
   
   خلي ماما تصبر وتعذره .. وسترى بعينها بركة فعلها في الدنيا قبل الآخرة.
   
   ربنا يجعلكم بررة، قرة عين لهم .. في الدارين.
  
"
78769,"
   من مكة المكرمة لصحبة الجنة 💚🍃
   
    https://ask.fm/rusulsoos88429/answers/152098854489?utm_source=copy_link&utm_medium=android
   
","

   الله لا يحرمنا منها .. ما حيينا ..
   
   رب يسعدكم.
  
"
78770,"
   ياا دكتووور محمد 🌸
بقي ليا فترة نفسيتي مش مظبوطة خالص لا سيما بعد وفاة أبي .. لقيت أخويا الله يجبر بخاطره و يفرحه وبعوضه بكل جميل زي م هو عوضنا دخل عليا و جاب لي هديتين كتاب حضرتك- صحبة الجنة- 🌸🌸
و أمانوس لدكتور حنان 🌸
ادعي له ي دكتور ربنا يراضيه زي م هو مراضيني أنا وأمي و اخووواتي
جاوبني فضلا🌸➿
  ","

   الله يسعده ويرضى عنه ويكثر من أمثاله الطيبين !
   
   سلميلي عليه.
  
"
78771,"
   ما معني الإلتزام يا شيخنا !
وازاي انا كشاب اكون ملتزم افدني افادك الله ياريت الرد ضروري يا شيخنا
  ","

   صلّ الخمس في جماعة .. ورد من القرآن .. داوم على الذكر .. غض بصرك وخالق الناس بخلق حسن؛ بالذات والديك وأرحامك .. انشغل بعمل نافع.
   
   أنت زي الفل 💚
  
"
78772,"
   شخص عرفني من الفيس
بعتلي رساله عاديه عن تنميه بشريه علشان مشكله كنت كاتبتها على جروب معلقتش جه بعدها عرفني بنفسه وبياناته وعايز يتقدم بس عايز نتعرف الأول ونفهم بعض على كلامه
قبل ما يقابل والدى
هوا باين من صفحته انو شخص محترم وملتزم قولتله تقدر تيجي البيت
قالى انا نيتى كويسه ومحتاج اعرفك قبل ما اجى!
  ","

   يعرفك لما ييجي.
   
   غير كده = لأ.
   
   كل اللي بيتسلوا بيبدؤوا بنفس السيناريو .. مش هيقولك يعني أنا بتسلى !
  
"
78773,"
   شيخ محمد انا خطوبتي الشهر الجاي ان شاء الله بس هو مغترب فبيكلمني كل يومين مثلا على تلفون والدي أو اخي والكلام للتعارف بدون تجاوز بس ممكن نضحك مثلا هل كده غلط او حرام ؟ ومفيش وسيلة تاني للأسف غير دي للتعارف 😢
  ","

   وفين المشكلة ؟!
   
   الله يتم عليكم بخير.
  
"
78774,"
   انا بحب حضرتك جداا ،حضرتك فخر لمصر كلها والله ،الله يزيدك من نعمه ويباركلك💙💙
  ","

   يشعر ب: محمد صلاح 😃
   
   الله يسعدك حبيبي ويرضى عنك.
  
"
78775,"
   هو لو الواحد تاب ورجع لربنا هيفضل برضو موضوع كما تدين تدان ويحصل لبناته نفس ال كان بيعمله مع انه تاب !!
  ","

   لأ !
   
   التائب من الذنب كمن لا ذنب له.
  
"
78776,"
   العريس قاعد بره وانا مش عايزه اطلع نفسيتي تعبانه ومش قادره اقابل حد
  ","

   اتوضي وصلي ركعتين كده وهدي نفسيتك واطلعي .. لعله عوض ربنا مبعوت لك.
  
"
78777,"
   حياتي مليئة بكرم 
عايشة سعيدة ومبسوطه وكل اشي تمام 
كيف اشكر ربنا علي كل هذه النعم التي لا حصر لها
  ","

   الله يزيدك ويديمها عليك ..
   
   اعلمي أنك ابتليت بالعافية، فاجعلي من نعم الله عونا لك على طاعته ورضوانه .. وأقرّي له بالعجز عن الشكر؛ فهذا تمام شكره .. سبحانه.
  
"
78778,"
   لا تنس غدًا صيام الإثنين و١٣ هجري 🌼
  ","

   يلا بسم الله !
   
   إثنين وثلاثاء وأربعاء وخميس.
  
"
78779,"
   شيخ هو ربنا بيسامح ؟
  ","

   بيسامح بلا حد !
   
   كما لا يخطر لنا على بال ..
   
   بس نصدق.
  
"
78780,"
   قرأت كتاب حضرتك ف ساعات معدوده بس احيانا جزئيات وانا بقرأها كانت بتحزني وأخرى تسعدني. بس هو كتاب فعلا عظيم ومن الواقع تماما.
  ","

   الله ينفعك به !
   
   من الحزن والسعادة نغزل ثوب الحياة.
  
"
78781,"
   هل تتمنين ان تصبحي رجل اوتتمنى ان تصبح بنت ولماذا؟!
  ","

   الكلام اللي بتقوله ده عيب وحرام ! 😑
  
"
78782,"
   الله يبارك فيك رد عليا انا وخطيبى تجاوزنا حدودنا وانا كرهته وعاوزه اسيبه وبدون اسباب وخايفه اوى اموت وربنا زعلان منى اعمل ايه عشان ارضى ربنا
  ","

   تستغفرا وتتوبا ومعدتوش تعملوا ده تاني ولا تقعدوا لوحدكم !
   
   بس كده.
   
   ما تأفوريش ما دام الأصل فيه إنه إنسان كويس.
  
"
78783,"
   صرحت لأهلي برغبتي في الزواج خوفا من الفتنة .. وما زالوا رافضين بحجة الدراسة.. اتصرف ازاي؟
  ","

   اصبر / اصبري !
   
   مرحلة المجاهدة دي مهمة في تربية نفوسكم وقدرتكم على المقاومة بعدين.
   
   معلش؛ صعبة لكن هتعرفوا فايدتها وثمرتها ..
   
   انشغلوا فيما ينفعكم من الدين والدنيا .. وربنا يسددكم ويحفظكم.
  
"
78784,"
   ضع صورة لوجه مخيف.
  ","

   الوجه الخالي من نور السجود وأثر النظر في القرآن = مخيف في نظري !
   
   مهما كان وسيما.
  
"
78785,"
   ما هي المواضيع التي تحب التحدث فيها؟
  ","

   ليت كل ما نحب قوله نستطيع قوله يا آسك !
   
   عموما الصدق في الحديث بلاغة .. وهو في الصمت أبلغ.
  
"
78786,"
   ليه بنستخير ونوافق وبعدين يطلع الموضوع مش خير ؟
  ","

   كل عبادة ولها فقهها وأدبها؛  لتؤتي غاية ثمرتها في روحك وقلبك .. زي الرقية مثلا أدبها اليقين، والصلاة أدبها الخشوع، والقرآن أدبه التدبر !
   
   فأدب صلاة الاستخارة الذي نغفل عنه كثيرا هو أن تدخلها باستسلام تام.
   
   استسلام يجعلك تشهد الله صادقا على ضعفك ""تقدر ولا أقدر""، وجهلك ""تعلم ولا أعلم""، ورضاك بما كتبه ""فاقدر لي الخير حيث كان"".
   
   يعني تدخل صلاة الاستخارة بعد أن هيّأت قلبك لقبول تمام الأمر من عدمه .. فتسجد وترفع يديك بالدعاء على بساط التفويض وحسن الظن بالله، على أي حال يكون.
   
   اللي بيحصل إننا بنكون مايلين وشبه واخدين قرار وبنصلي الاستخارة يعني من باب الخجل بس، وبندعي كأننا نجبر ربنا على خيار بعينه لن نرضى بغيره -حاشاه سبحانه-.
   
   وبالتالي بنمضي فيما نريد (رفضا أو قبولا) ونتشعلق بأي (قشاية) من هنا أو هنا ونقول دي رسايل من ربنا .. ونتجاهل في الوقت نفسه أي إشارات واقعية ومنطقية ربنا بيلطف بنا فيها وبتكون إقامة للحجة على نفوسنا عشان احنا مركزين في اتجاه واحد بس.
   
   هتقول لخبطتني .. يعني أعمل ايه ؟!
   
   يعني حقق ما ذكرته لك آنفا من تمام الاستسلام وتنحية تعلقك وميلك والرضا باختيار الله لك وهذا وحدك تعلم صدقك في تحققه دون ظنون .. ثم لا يضرك بعد ذلك أيا ما يكون !
   
   مش شرط أبدا تشوف رؤيا ولا تسمع هاتف مثلا يدلك على الاختيار الصحيح .. بل الأيام والمواقف وما يقع في قلبك هيهديك به ربك بإذنه ومنه.
   
   آخر حاجة هقولهالك ليه بتقول ""يطلع الموضوع مش خير"" !
   
   إيه خلاك تحكم إنه مش خير مهما كان ألمك فيه أو خسارتك ؟!
   
   يبقى الابتلاء أصلا ثابتا في هذه الحياة .. وما دمت استخرت وحققت الشروط يبقى ثق تماما أن الله سيرزقك الشكر في النعمة، ويلهمك الصبر في الابتلاء؛ يرفع به درجتك ويغسل به خطيئتك، وتعلم بين يديه أنه ما ابتلاك ليهلكك، وإنما لأنه لطيف يحبك !
   
   اللهم لك الحمد عليك.
  
"
78787,"
   هقدر أسترجع مشاعري اللي استنفزت ف المكان الغلط من تاني؟
  ","

   هتقدر .. وهتعرف الفرق بين الأصلي والفالصو !
   
   ألقاكم يا صحبة الجنة 💚
  
"
78788,"
   خاطب ياشيخ والحمد لله الامور ماشيه تمام 
بس كل اما اجي اكلم خطيبتي ف كتب الكتاب تقولي مش الوقتي لسه معرفناش بعض مع ان اننا خاطيبن بقالنا سنه وخايفه اني اتغير بعد العقد 
مع ان الواحد والله نيتة سليمه جدا وربنا اللي عالم اقنعها ازاي واقولها اي مع العلم ان الحمد لله يعتبر محصلش ما بينا مشاكل والحمد لله
  ","

   معلش .. اصبر عليها يا غالي !
   
   ما دامت الأمور ماشية كويس = ما تقلقش.
   
   المهم خوفها ده ما يستمرش لقرب موعد الزواج مثلا، وغالبا هي اللي هترغب في خطوة العقد مع اقتراب الوقت.
  
"
78789,"
   شيخ 
هو أنا لما اسامح بزيادة كده برهق نفسى؟
  ","

   المهم ما تكونش المسامحة اللي تخليك تقبل بالأذى وتتعايش معاه وتبرره !
  
"
78790,"
   والولد ياشيخ
  ","

   حسب فهمه وإدراكه واستعداده .. وقدرته النفسية والصحية والمادية يفتح بيت ويتحمل مسؤولية رفيقة درب.
  
"
78791,"
   رايك في خطوبه البنت في سن صغير يا شيخ ؟؟
  ","

   حسب فهمها وإدراكها واستعدادها.
  
"
78792,"
   مبتعرفش تطبخ يا شيخ ولا ايه؟
  ","

   مبعرفش أولّع البوتاجاز 🥺
  
"
78793,"
   عايز ألاعبك  Fifa 19😂
المهم هتخسر كام؟😂😂
  ","

   ده معرفي عالأونلاين firesword014
   
   والميه تكدب الغطاس 😌
  
"
78794,"
   حرام البنت تحط صورتها "" الوجه فقط لا غير "" كصورة بروفايل فيس؟
ورأي حضرتك الشخصي ف الموضوع دا
  ","

   لا أحبه.
  
"
78795,"
   شيخنا لا اظن سئ ولكن خوف عليك وتنبيه لو كان هناك نسيان .. حضرتك بترد من قبل المغرب واستمريت للآن بفواصل بسيطه جدا بين كل سؤال هى كافيه لأجاباتك على السؤال التالى .. اخشى أن المغرب ضاع عنك جماعه بسبب الرد هنا🌼
  ","

   صليت المغرب إماما بالناس في مسجدي بفضل الله !
   
   وباقي على العشاء عشرة دقائق.
   
   جزاك الله خيرا لحرصك .. أنا لست في مصر.
  
"
78796,"
   طب انا متعلقة بناس في خيالي مش أشخاص حقيقين ونفسي ابطل العادة دي ومش عارفة هي مخرجاني من ضغط كبير بس بنسي الواقع وفي نفس الوقت مش عايزة ابقي فيه... دي حقيقة والله 🤕😂
  ","

   درسناها دي في سيكولوجية المراهقة 😃
   
   الهروب بأحلام اليقظة !
   
   وعموما هو مقبول بدرجة ما، لكن لو زاد عن حده تبقي محتاجة استشارة نفسية .. والأمر بسيط خالص بإذن الله.
  
"
78797,"
   طب انا ميتة عليك لو عملت لك بلوك عادي مش تزعل (: !!
  ","

   أنا لا داري بك وأنت بتتابعيني .. ولا هدرى بك لو عملت بلوك .. ولا قلبك يستحق منك تظلميه بالتعلق بوهم !
   
   ولا ينفع تتعلقوا بأي حد مهما كان عشان شوية حروف ..
   
   خذوا الفائدة من الناس ودعوا ما وراء ذلك؛ عشان غالبا بيكون صادم والله.
   
   عموما هي مرحلة .. وبكرة تكبري .. وتضحكي على نفسك من اللي بتقوليه الوقت.
   
   حفظك الله والمسلمين.
  
"
78798,"
   ايه هوايات حضرتك اللي لما بتعملها بتكون مبسوط وتغير مودك؟
  ","

   قعدتي معاكم هنا !
   
   FIFA 19 😌
   
   احم .. أكلة هفت على مزاجي وعرفت أجيبها 😃
   
   كل واحدة من الثلاثة دول لها قيمتها في نفسي.
   
   أما الأولى فواجب أحتسبه للآخرة .. وأما الثانية فتنفيس كثير من الضغط .. وأما الثالثة فمن أجمل معاني الحياة 😋.
  
"
78799,"
   بدعي للناس اكتر ما بدعي لنفسي دا عادي
  ","

   الموازنة في كل حاجة جميلة !
   
   تقبل الله منك.
  
"
78800,"
   انا بشغل اوقاتي بقرايه الروايات والكتب وكل اللي يشوفني يقولي الكتب والروايات هتجننك انا بندمج جدا معاهم وحتى لو زعلانه بتخرجني من اي اللي انا فيه كدا صح ولا غلط؟
  ","

   أنت في جنة !
   
   حافظي عليها.
  
"
78801,"
   السلام عليكم ..
سأتزوج من انسانة محترمة و مؤدبة وخلوقة لكن عيبها انها تلبس بنطلون و تلبس فوقيه بلوزات و جواكت واسعه لغاية الركبة لكن تحت الركبة بيبقي البنطلون ضيق و انا اتكلمت معاها اكتر من مرة و هيا بتبرر ده ان جسمها مليان و مش بتلاقي حاجات علي مقاسها والجيب بيبقي عليها اضيق من البنطلون
اتصرف ازاي؟
  ","

   تخلي البنطلون واااسع من تحت الركبة برضه ومفيش مشكلة.
  
"
78802,"
   غير السائله. جوز اختى يا شيخ مانعها تيجى عندنا ومانعها تكلم امى اللى هى امها وحماته. ومضيق عليها فى حياتها جدا أقسم بالله. وقالها والله العظيم لو روحتى عند اهلك ما انتى راجعة تانى. انا كأخ اتصرف ازاى
  ","

   تتكلم معاه بلطف وحكمة !
   
   وتفهمه إنه مقبول منه يقطع علاقته بكم .. لكن لا شرع ولا عقل يسمح له بقطيعة الرحم؛ ما دام ليس هناك سبب معتبر كتخبيب الوالدة لأختك عليه مثلا.
   
   وعموما لا يقوم بمثل هذه المواقف إلا ناقص المروءة، قليل الدين.
   
   ثم قس بعد ذلك المصالح والمفاسد من أي موقف سواء صمتكم عنه ده أو تصعيدكم للأمور .. والله يعين.
  
"
78803,"
   معاملة امي لي سيئة ماذا افعل
  ","

   عامليها بالأدب؛ قياما بالبر لله !
   
   وحاولي تشوفي المشكلة فين بالضبط وإيه سبل إصلاحها.
  
"
78804,"
   الفراغ متعب يا شيخ و الواحد مش بيلاقي حاجة يعملها كل اللى عليك انك تذاكر ومحدش ف البيت بيركز غير ف المذاكرة ف بالتالى هتبدأ تفكر ف الموضوع ده و الموضوع بقى منتشر و الواحد مش عارف يملى فراغه
و حضرتك بتقول اتكلم مع ربنا بس بيتهيألى الواحد عاوز حد يتجاوب معاه ويتكلم معاه بيتهيألى ديه طبيعتنا كبشر
  ","

   وأنا مش بنكر الطبيعة دي أبدا !
   
   أنا بقول هي مرحلة اختبار بالصبر لازم ننجح فيها عشان نكون مؤهلين لما بعدها.
   
   بقول إن ملء الفراغ ده بأي وسيلة غير صحيحة = بيدمر بعدين.
   
   يا يتملى صح في حلال بما يليق .. يا يظل الثبات والاحتساب لله ومراقبة القلب وتحصينه والانشغال بما ينفع؛ خير معين على الطريق.
  
"
78805,"
   نظرتك للبنت اللي بتلبس بنطلون و اللي بتلبس جيب و فساتين ؟
  ","

   لما أرضى عن نظرتي لنفسي أبقى أشوف نظرتي لهم ايه !
   
   سبحان الله
   
   نسأله هداية العصاة .. ونحن أولهم في الحقيقة.
  
"
78806,"
   اتكلم عليا من ٣ سنين واتخطبنا شهر وبعدها سابني بطريقه بايخه وتلكيك أن باباه مش موافق مع ان اهلنا عشره عمر وكنا خلاص خلصنا كل حاجه واتفقنا علي كل حاجه والدتي للان بتدعي عليه وانا خايفه دعوتها تستجاب لاني انا مسمحاه خلاص ومش عايزه حاجه وحشه تحصله هو شخص كويس واكيد كان عنده اسبابه هو ممكن دعواتها تستجب
  ","

   لأ؛ بإذن الله.
   
   وخليها تدعيلك أحسن ما تدعي عليه.
   
   يمكن له أسباب وأعذار .. والقبول والرفض في المرحلة دي حق مكفول للطرفين.
   
   رزقك الله خيرا منه، ورزقه خيرا منك.
  
"
78807,"
   زوجى مبيكلمش أهلى بقاله سنة ونص بسبب مشكلة حصلت و الموضوع مضايقنى جدا اعمل ايه ؟  😢
  ","

   ولا حاجة !
   
   أنت تبرّي أهلك وتصليهم .. وتحافظي على علاقتك بزوجك وأهله ..
   
   والأيام هتصلح بإذن الله.
  
"
78808,"
   ف فتره قصيره اتعلقت بمعيد عندي عاملني بلطف وساعدني ف الكليه وامبارح عرفت انه هيخطب قريب ومبطلتش عياط وحاسه اني مليش قيمه واني اقل من كل البنات 
عايزه ابطل اتعلق بالناس اعمل ايه؟
  ","

   هي دي مصيبة مرحلتكم دي !
   
   وده مشترك بين الجنسين على فكرة .. لكنه عند البنات أكثر.
   
   وعشان كده دايما بنقول حصنوا قلوبكم كويس وراقبوا مشاعركم .. كل حاجة في بدايتها سهلة، لكن لو غذيتم الوهم بأفكار وأحلام وتفسير لكل تفصيلة على مراد أمانيكم = هتتحول لنار قبل أن تطفئوها ستكويكم !
   
   وللإنصاف ففيه درجة من اللطف والاهتمام برضه بتكون مؤذية ينبغي أن يتنبه لها من يتعامل مع أصحاب هذه المرحلة سيما لما يكون اهتمام شخصي موجه، وحدود الشرع راحة ونعيم لمن التزمها من الطرفين.
   
   انسي كل ده وركزي في مصلحتك .. وبلاش الكلام اللي ملوش لازمة زي ملكيش قيمة وخلافه.
  
"
78809,"
   مكتوب كتابي من سنة ..هو مغترب و دايما بيشتكي من شغله وإن تبعاه مصاريف دايما بيشتكي إنه صرف كذا ودايما ييشتكي انه عليه ضغوطات وبيعصب عليا أنا وعايز هو إلي كلمته تمشي هو ده طبيعي ؟؟والله تعبت نفسيا؟اتعامل معاه ازاي ؟💔
  ","

   لازم تفرقي بين اللي بيطلع منه بسبب الضغط اللي هو فيه ويُلتمس له العذر !
   
   وبين اللي في طبعه أصلا كالبخل والعصبية بزيادة ومحتاج وقفة وإعادة تقييم للأمر.
  
"
78810,"
   يا شيخ
انا الدكتور صاحب السؤال السابق
انا لم أفعل شيء لاني اريد دخول البيت من بابه
 لذلك اذا كنت على استعداد لخطوبة في مثل هذا الوقت لنقل سنة
وبعدها عند بداية الحياة العميلة نتزوج
هل هذا شيء جيد؟؟
  ","

   ممتاز !
   
   وفقك الله ويسر أمرك.
  
"
78811,"
   هل الحب وحده كافي كي اتمسك بشخص ؟
  ","

   حسب تعريفك للحب ايه !
   
   فغالب ما تظنونه حبا ليس كذلك.
  
"
78812,"
   يا شيخ
السلام عليكم
انا طالب سنة سادسة"" اخيرة"" في كلية الطب
معجب بزميتلي وارى ان هذا الاعجاب متبادل
لكني لم اصارحها ولم اقل شيء
احيانا اقول ان اقدم واخبرها لكي لا ابقى مشغول البال... و احيان اخرى ارى ان الوقت غير مناسب
ماذا تنصحني؟؟؟
  ","

   اصبر على نفسك يا دكتور !
   
   كلمة ""بحبك"" بحقها .. وحقها هو أن تتقدم من الباب رجلا يطلب الحلال ..
   
   ما دمت غير مستعد للخطوة فالصمت سبيل الصادقين ..
   
   ومش هتاخد غير ما قدّره لك رب العالمين.
  
"
78813,"
   وكان فضل الله عليك عظيمًا ..
  ","

   أشهد !
   
   اللهم تمامه، ودوامه.
  
"
78814,"
   أسوأ عذر سمعته في حياتك؟
  ","

   السوء هنا نسبي يا آسك !
   
   نفس العذر الذي تقبله من أحدهم قد يكون هو عين الغدر من غيرهم.
   
   عموما من عاش سليم الصدر، يقبل من الناس ظاهرهم، مستغنيا بالله عنهم = قدّم لهم أعذارا أبلغ مما يقدمون لأنفسهم.
  
"
78815,"
   ياشيخ بالله عليك قولى ع مكان اجيب منه الكتاب
  ","

   قريبا جدا بإذن الله هنزل لكم أسماء المكتبات في كل محافظة.
   
   وتقدروا تطلبوه مباشرة من دار البشير عبر رسائل الفيس؛ يشحنوه لكم حيث كنتم.
   
   ألقاكم يا صحبة الجنة 💚
  
"
78816,"
   استعرت كتابك و حقيقي ده كتاب لازم يتحفظ عن ظهر قلب ✨
  ","

   الله ينفعك به، ويجعله نورا على الدرب.
  
"
78817,"
   انا غلط قبل كده وعرفت شاب وقعدت بعدها يعتبر سنه اتعذب وحاسه انى ربنا مش هيسامحنى وكنت بدعى ربنا دايما دلوقتى حصل حاجات كتير حسيت منها ان ربنا بيحبنى بس كل محد يتقدملى ارفض وخايفه م الموضوع دا وهل لو انخطبت احكيله كل حاجه فاتت ولا اعمل ايه !!
  ","

   اقبلي بالصالح المناسب .. وانسي اللي فات تماما !
   
   ما تحكيهوش حتى لنفسك.
  
"
78818,"
   ي شيخ هو ربنا بيحنى
  ","

   هل أدل على حبه من أن منّ عليك فولدت مسلما من أمة محمد ؟!
   
   لا يستهوينك الشيطان فتتوه في دروب سوء الظن.
  
"
78819,"
   شعور/موقف غريب ما زال ببالك....
  ","

   ذلك الشعور الذي تملكني ليلة سفري عائدا من الإجازة هذه المرة !
   
   الله المستعان.
  
"
78820,"
   انا كده تيقنت ان حضرتك مش هتشوفه 😭😭😭
   
    https://m.facebook.com/story.php?story_fbid=2170220546368019&id=100001402838285
   
   هي مقتطفات من كتاب صحبة الجنة كنت كتبتها
  ","

   اللهم بارك !
   
   سلمت وسعدت ..
   
   شاكر وممتن والله ..
   
   نفعكم الله به.
  
"
78821,"
   كان الناس يمرون على مرور الكرام اعجاب عابر وانتهى ...لكن لا اعلم ما الذي حدث عندما رأيته أصبحت اشعر بغصة في قلبي لمجرد تذكري له ..شعور غريب الحقيقه لا أجد له تفسيرا ..وخصوصا أني لست معجبه بكل جوانب شخصيته وأعلم أنه لا يناسبني ..ماذا على أن أفعل؟!
  ","

   معدتيش تشوفيه ولا تتابعيه ولا تستسلمي للأفكار !
   
   كم يوم وتتجاوزي كل ما صار.
  
"
78822,"
   دعوة بالزوج الصالح والعوض الجميل لي ولبنات المسلمين جميعا
  ","

   آمين .. آمين .. آمين ..
   
   اللهم قرّة العين .. في الدارين.
  
"
78823,"
   ازاي اختار صح زوج كويس ؟؟ 😞
  ","

   اسمعي ده:
   

    https://www.facebook.com/m.atiia.soliman/videos/1349637431782765/
   

"
78824,"
   زوج صالح؟
  ","

   من إذا أغضبك = تشكين منه إليه، آمنة مطمئنة.
   
   يعلم أنك سؤال إجباري من أسئلة القيامة !
   
   ويعمل لهذا السؤال إجابة وكرامة.
  
"
78825,"
   يعنى ايه زوجة صالحة؟
  ","

   فراشك دافئ .. ونومك هانئ .. وارتوى قلبك الظامئ ..
   
   ظهرك مسنود .. وسعدك ممدود .. وهناك من يرقب النافذة؛ متى تعود ..
   
   عينك فرحانة .. وروحك ملآنة .. وبطنك شبعانة ..
   
   قلبك مستغني .. بعهد صادق: أنا منك .. وأنت مني !
   
   نعم هناك ريح خلاف عابر، تضرب كإعصار .. أو حزن ما يتسلل، كهشيم به نار .. لكن الأساس مستقر؛ تفيء له المودة، بكلمة صلح أو نظرة اعتذار.
   
   ليس قبل باب الجنة مستقر ..
   
   فكن معي؛ لأظل حيا .. وسأكون معك؛ لنخلد سويا ..
  
"
78826,"
   بالله ترد من حوالى اسبوعين صليت الفجر حاضر واستغفرت ودعيت ربنا ان يستجاب لدعاءى وحلمت والفكراه ان كان فى الحلم مطر شديد جدا وكان معايا صحابى وكنا فرحانين واستاذ لى كان موجود بس مش فاكره غير كدا صحيت وكررت نفس الدعوة ونمت تانى فى نفس الوقت 
هوا ده خير وربنا هيستجاب للدعاء بالله ترد ياشيخ
  ","

   يستجيب بإذنه ومنّه !
   
   لكن مش شرط بالصورة التي تريدين وتنتظرين ..
   
   جبر الله خاطركم.
  
"
78827,"
   وبعد دا كله هنلاقي اللي يعجبنا ؟
  ","

   ما ينفعش ترتبطوا إلا باللي يعجبكم !
   
   حد أدنى من الإعجاب يحقق الرضا.
  
"
78828,"
   طب انا إللى بيحاولوا يدورولى ع عريس وانا الموضوع خانقنى جدا لان بيقللوا من قيمتى جدااا اعمل معاهم ايه
  ","

   ما يقللش ولا حاجة ما دام بحكمة وهدوء ..
   
   (اخطب لبنتك وما تخطبش لابنك)
   
   ربنا يسعدكم جميعا.
  
"
78829,"
   يعني انها ترفض علشان شهادته اقل ده سبب مقنع ومن حقها ؟
  ","

   من حقها ترفض عشان لون شرابه مش عاجبها !
   
   من حقه يرفض عشان لون الطرحة مش ماشي مع زراير البلوزة !
   
   كل الخيارات متاحة ما دمتم عارفين بتعملوا ايه وعاوزين ايه.
  
"
78830,"
   لا يا شيخ دا خاطب مش زوج وبيفتعل المشاكل علي الحاجات دي كتير جدا
  ","

   مؤشر سيء في شخصيته !
   
   غالب اللي بيعمل كده بيكون عنده خلل في حاجات تانية كتير.
  
"
78831,"
   انا بقولك من كل وجهات النظر بس هي رافضة و انا غلطت و كنت هخيرها بيني و بين حاجة زي كده فقالت هقفل الفيس خالص بس أنا مخنوق برده 
أعمل إيه مع العلم هي بتحبني و قالت انا مش هسيبك و لا همسح حد
  ","

   خلاص تقفله كله مفيش مشكلة.
   
   وتبقى تعمل حساب باسم تاني (وردة البنفسج) مثلا تتابع منه وخلاص.
   
   كبّر أنت بأه دماغك عشان ما تقعش في اللي بتنتقده فيها.
  
"
78832,"
   يا شيخ ، جه اللى ارضى دينه وخلقه وطبعه ولكن شهادته التعليميه اقل منى وانا بعتبر ان الاهم فى  الحياه الزوجيه يبقى فيها موده ورحمه طالما راجل بجد ويعتمد عليه ، اهلى بيقولوا انى هتعاير به من الجميع رغم معدنه الطيب وكل مميزاته ، بالله ما رايك ؟
  ","

   معذرة !
   
   عرفت منين دينه وخلقه ومعدنه وراجل بجد ؟
   
   المشكلة يا بنات غالب مواقفكم دي بتكون بناء على تعاطف بس .. وحرام يترفض ويتكسر خاطره، ودين وخلق وكده !
   
   مش بقول طبعا إن مبدأ أهلك صحيح، وإنك هتتعايري .. لأن الأصل نكون سعداء وما علينا من حد !
   
   لكن ما تثقوش ثقة عمياء في تقييماتكم من قعدة ولا اتنين.
   
   هل تعطوه فرصة ولا لسه هييجي أفضل بإذن الله ؟
   
   اتكلمي مع أهلك .. اتناقشوا وتوصلوا سوا لقرار.
  
"
78833,"
   غاضة لبصري بس زليت مرة وتعلقت لم نتحدث قط وبقيت بدعي ربنا يجمعنا في حلاله .. انا كدا غلط ؟
  ","

   ادعي ربنا بالخير وغلّي نفسك.
   
   هتتجاوزي بإذن الله.
   
   التعلق العابر كلنا معرضون له !
   
   المهم نطنش وما ننفخش في الرماد بالأوهام لتصير نارا تلهبنا.
  
"
78834,"
   امال يا شيخ الرجال الي بتمنع مجرد اللايك اوالشير او الكومنت او الفولو  لمجرد ان الي كتبه راجل دول ايه
  ","

   ربنا يهديهم !
   
   وعموما لو واحدة زوجها كده وكويس معاها لكن عنده أزمة في الزاوية دي = تسمع كلامه وتمشي حياتها .. نقطة ما تستاهلش المشاكل يعني.
  
"
78835,"
   بس بينا عشرة و اتفقنا ع الجواز و واحد اقل منها بخمس سنين بيقولها يا غاليه و انت نعمه ف حياتي و انا عارف أنه بيقول كده لكله بس انا مش قابل كده
  ","

   لا طبعا ما ينفعش يقول كده !
   
   حقك ترفض وجوده .. ومن تمام احترامها لك ألا تسمح بقول هذا لها؛ مهما كان المبرر.
  
"
78836,"
   مايمكن دي طريقة خطيبها بيفتح فيها الكلام معاها.. زي ازيك وازاي ماما وبابا واخواتك ومامتك عملت ايه في مصلحتها وهكذا.. ممكن تكون دي اختها البنت الوحيدة فجت كدة .. كباب بيهتم بخطيبته عن طريق اهتمامه بأهلها!!
  ","

   مفيش حاجة اسمها بيهتم بخطيبته من باب !
   
   والحد الطبيعي المقبول محدش بيتكلم عنه ولا بيزعل.
   
   لكن فعلا فيه حاجات أوفر ورخمة وبتعمل كمان بلاوي بعدين .. ومستغرب من انتشارها وتكررها الحقيقة !
   
   في الغالب بيكون مردها إن صاحبنا (هايف) نصيبه مش مالي عنيه وبيحاول يرضي نفسه للأسف بحاجات من دي.
  
"
78837,"
   بالله ترد 
من حقي أتحكم ف الأشخاص ع الفيس بوك عند خطيبتي  و لا يا شيخنا و لو رفضت 
(الكلام ع غير الأهل يعني )
  ","

   لا يا غالي !
   
   ما دمت واثقا فيها وليس عندها تجاوز في تعليقات أو غيره.
   
   ابنوا علاقاتكم على نقاء معادنكم وسمو معاملاتكم .. ليس بفرض السيطرة تكسبون القلوب.
   
   الغيرة مطلوبة وجميلة .. لكن استنزاف رصيدها في فرعيات خطأ يوقعكم في أحزان أنتم بغنى عنها.
   
   هتقولي محبش صفحة زوجتي أو خطيبتي يكون عليها إضافات لرجال.
   
   في حين إن صفحتك عادي جدا بيكون عليها برضه نساء.
   
   عموما وبصرف النظر عن إن حكم الإضافة (مجرد الإضافة) ليس فيه شيء .. تقدر تطلب منها ده، وهي برضه تطلبه لكن بعد رصيد كافي من الكرم والعشرة يخلي الاستجابة للطلب جبرا لخاطر أهم الأطراف عندك.
   
   أما حوار اتخطبنا النهاردة .. يلا بكرة بلوكات لكل المتوحشين اللي عندك، ويلا لازم تحذف كل الحالمات اللي كانوا بيتمنوا ضفرك = فدي أسوأ طريقة للأسف بتستسهلوا تقولوا بها: نحن هنا.
  
"
78838,"
   شيخ انا بزعل اوى  لما اعمل اللى عليا والاقى التقدير مش المتوقع وبتعب نفسيا اوى
  ","

   ربنا لا يضيع عنده شيء !
   
   تأكدوا من هذا حتى لو لم تعجل لكم العاقبة.
  
"
78839,"
   نتيجتي ظهرت ومش زي ماكنت متوقعه بعد البهدلة والتعب ده كله هتكون كدا 😭
  ","

   المهم نعمل اللي علينا !
   
   النتايج بأه مش بتاعتنا.
   
   اتبسطي؛ مفيش تستاهل.
  
"
78840,"
   خطيبي وعاقدين بيكلم اختي كتير ودايما بيسالني عليها هي فين وعملت ايه ؟ وانا بصراحه بغير ليا حق ولا ؟واوضحله بلطافه ازاي
  ","

   طبعا لك حق !
   
   نبهي أختك بلطافة هي اللي تطنش وتخشبله بالذوق.
  
"
78841,"
   ما هي نقطة ضعفك؟
  ","

   اصطبح يا آسك !
   
   تاني.
  
"
78842,"
   شيخ أنا عارف إنك بتعاملنا كإننا إخواتك الصغيرين 
انصحني كأخ أصغر خليني أفوق
أنا كنت حافظ القرآن وكل صلاتي في المسجد 
دلوقتي أنا ضعت ونسيت كتير من القرآن و فيه صلوات بتضيع مني 
لدرجة إني كلمت بنت 
أنا بضيع ومش عارف اعمل ايه
  ","

   اسمع ده حبيبي؛ عسى الله ينفعك به:
   

    https://www.facebook.com/m.atiia.soliman/videos/1321356817944160/
   

   وراسلني ماسنجر نتكلم أفضل .. وعرفني في رأس الرسالة إنك صاحب السؤال ده.
   
   ألقاكم يا صحبة الجنة 💚
  
"
78843,"
   بيقولي اتق الله ف نفسك ولو جالك حد مناسب وافقي ..
انا غلطت فعلا يا شيخ اني كنت منتظراه ومستنية الأمل 💔
  ","

   وعشان كده بنقول للبنات: غلّي نفسك .. وللشباب: كن رجلا.
   
   تجاوزي وانسي .. وثقي بالله عز وجل.
  
"
78844,"
   ي شيخ شلت مواد وفجامعه خاصه خايفه اقول 
ربنا ناسيني!💔💔💔💔
  ","

   ربنا مش ناسيك !
   
   أنت معملتيش اللي عليك.
   
   بلاش نرمي دايما تقصيرنا على القدر.
   
   الواجب نتعلم من أخطائنا ونصلحها مش ندور على شماعة.
  
"
78845,"
   انا وخطيبتي  بيحصل مشاكل كتير بينا بسبب كلامها وهزارها مع اولاد الخال والخالة هما ممكن يبقو اكبر منها ومتجوزين بس زي اللي متربيين فبيت واحد وبتقولي دول زي اخواتي وهتقلل الكلام معاهم بس مش عارفة ازاي... نصيحتك يا شيخ؟
  ","

   شوف حبيبي الأمر محتاج حكمة منك وحسم منها بالتدريج !
   
   يعني ما تقفش أنت وتعتبر ده قدحا في خلقها وأدبها .. هي طبيعة بيوت العوايل كده.
   
   وهي تبدأ تقلل ده سيما في وجودك وتلزم حدود الشرع اللي ما تزعلش حد .. ثم هم هيفهموا إنها اتخطبت خلاص وده حقك أنت؛ مش معناه برضه اتهام لهم أو قدح في أخلاقهم.
   
   وفقكم الله وأسعدكم ..
  
"
78846,"
   عارفين والله ولسه حاصل تاني النهاردة
ومش عارفة اتصرف بيضربوني ويقولولي لو اتطلقتي هتقعدي زي الخدامة تخدمينا ملكيش خروج كفاية هتاكلي وتشربي
مع انهم مش محتاجين
ظلمة جداجدا انا تعبت وبفكر اموت نفسي حقيقي من كتر اللي شوفته منهم ومن جوزي واهانته وضربه ليا
مفيش سبب واحد يخليني اكمل معاه وبقالي ٤ سنين كدة
  ","

   اوعي تضعفي.
   
   خليك مع ربنا وخدي موقف يحفظلك دينك .. ادعيه وهو جاعل لك بمنه مخرجا.
   
   ربنا ينتقم من الظلمة الجهلة.
  
"
78847,"
   السلام عليكم ورحمة الله وبركاته يا ابو انس
عيلة عمي قاطعين معنا العلاقة و الاتصال لاني اتخطبت لشب كان خاطب بنتهم و انفصلوا من حوالي ٣ سنين اعمل ايه معاهم هل  اعتبر اني قاطعة رحم؟
  ","

   لا مش قاطعة؛ ما دمت تلقين السلام وهم اللي بادئين بالخصام.
  
"
78848,"
   انا بعت لحضرتك من شهر علي ماسنجر اني عايزه انتقب وماما مش موافقةانا حاليا بقيت منتقبه وحضرتك لسه مردتش😂😂
  ","

   ألف بركة !
   
   الله يثبتك ويوفقك ويجعله بداية خير ورضوان ..
   
   اتوصي بأمك وزيدي في برّها.
  
"
78849,"
   واحشتنا يا شيخ الاسك رجع ينور ...وبقا ليه طعم.... مكنش ليه لازمة وحضرتك قافل 
ربنا ينفع بيك ديما
  ","

   الله يجبر خاطرك.
  
"
78850,"
   خطيبي محترم وبيصلي وتقريبا كل حاجه فيه حلوه وانا بحبه عرفت انه بيكلم واحده تانيه معرفش ايه الموضوع اصلا سالته حلف انه مجردكلام عام ومفيش اي حاجه من الي بتفكري فيها واعتذزلي وفضل يقولي انت اغلى حاجه عندي وهبلك الرقم انا حاسه اني مجروحه منه ومكنتش متخيله انه يتعمل معايا كدا اعمل ايه
  ","

   انسي ما دام كويس فعلا !
   
   اعطيله فرصة، بلا شكوك.
  
"
78851,"
   حلمت اني بشرب سجاره😢
متنكدة من ساعة مصحيت خايفه يكون معناه وحش
  ","

   طنشي.
  
"
78852,"
   عاوزة رد الله يكرمك يا شيخ
والد جوزي بيتحرش بيا وبلغت جوزي اكتر من مرة ومخدش موقف
شرعاً موقفي ايه
فالاساس بينا مشاكل وبطلب الطلاق وهو رافض
بالله عليك جاوبني انا تعبت مش عارفة اتصرف ازاي
عندي ولد وبنت صغيرين واعلي رافضين الطلاق عشان شكلهم ادام الناس
  ","

   أعوذ بالله !
   
   إن كان كما تقولين = يبقى الطلاق وتغور جميع الأطراف .. دينك أغلى من أي حد.
   
   وهتربي أولادك وربنا هيتولاك ويعينك بإذنه.
   
   (مش مصدق إن أهلك يكونوا عارفين حكاية التحرش دي وموقفهم ما اتغيرش .. بالتالي عرّفيهم).
  
"
78853,"
   نسكن مع حماتي لأنها لوحدها ولكن مشاكلنا كبرت .. سكتت على اذاها من سنين لكن هذا العام كبرت بيننا المشاكل كثيرا واصبحت ارد عليها ونتشاجر...قررت ان اعود لبيتي انا واولادي ويبقى زوجي معها إلى عودة ابنها الثاني اتقاء لشرها.. زوجي رافض هذا الحل ويجب ان نبقى معها.. هو لا ينكر اذاها..انصحني بحل لو سمحت
  ","

   لازم تبعدي عنها !
   
   وهو يبر أمه؛ حق واجب عليه.
   
   اتكلمي معه بالهداوة ووسطي حكيما يفهمه.
  
"
78854,"
   بيغير من ولاد أعمامي علشان بيكلمني على السوشيال ميديا مع ان اهلي عارفين وعايزني اقطع علاقتي بيهم تماما
  ","

   ده مين ؟
   
   وولاد عمك بيكلموك بغرض إيه ؟
  
"
78855,"
   دي اغنية علفكرا والرد المناسب في باقي الاغنيه اهووو..😬

قم نحو شمس الصبح لا .. غيم الشتا

ياس القلوب نعم يزال .. لا لا يدوم فذا محال

فانظر إلى الدنيا معي .. هيا تعال

وانظر الى تلك النجوم .. مهما تغطيها الغيوم

ستظل تلمع حرة .. حبا تحوم

وانظر الى البدر الجميل .. بدل البكاء أو العويل
  ","

   ردي أحلى على فكرة 😌
  
"
78856,"
   هو انا معمولي حظر ولا اي .. 
انا ببعت لحضرتك كل يوم  😞😞😞
  ","

   لأ !
   
   اعذرني معلش.
  
"
78857,"
   إلحقني يا شيخ 
واحدة زميلتي حلمت مرتين إني  قلعت الحجاب وهي كانت بتقولي في ابحلم ليه عملتي كدة وانا اقولها عادي يعني 
انا مخضوضه من ساعة ما قالتلي 
ده يبقى تفسيره إيه؟
  ","

   ولا حاجة !
   
   طنشي.
   
   وما تخليهاش تحكي تاني على حاجة من دي .. وانصحيها تنام على وضوء وأذكار.
  
"
78858,"
   امى فيه احتماليه انها تكون مصابه بالسرطان انا في مصر للدراسه و هيا برا و مش عارفه اتمالك نفسي من ساعه ما عرفت . ادعيلى انها تبقى بخير و كويسه
  ","

   اللهم عافها واحفظها واصرف عنها .. وكل مبتلى مسلم.
   
   فوضي لله الأمر .. وأبشري.
  
"
78859,"
   هو ليه لما برفض أسلم على بنات عمي بإيدي وبشاور بس بيحسسوني إني عامل جريمة ، حاسس الموضوع آخد أكتر من حقه فعلًا، أنا تعبت والله جدا
  ","

   أنت صح .. اثبت.
  
"
78860,"
   مش هكلمها تاني يا شيخ
ادعيلنا
  ","

   الله يثبتكم ويكتب لكم الخير كله .. حيث كان.
  
"
78861,"
   بالله ياشيخ تجاوبني... أعجبت بجارتي وشبه تعلقت بيها وكنت بدعي ربنا يحافظ عليها لو فيها خير لحين وقت المناسب واتقدم.. لكن عرفت بعدين ان ف تواصل بينها وبين حد قريبها..المفروض كده اصرف نفسي عن التفكير فيها خالص لانه مش م حقي وابطل كمان الدعاء ده ولا اعمل ايه؟..
  ","

   نعم؛ انس حبيبي.
   
   وستجد الأنسب بإذن الله، في وقتها.
  
"
78862,"
   حبيته ومش عارفه انساه اعمل اي!
  ","

   انشغلي بحاجة نافعة تفجري فيها طاقتك ومواهبك.
   
   واسمعي ده:
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
  
"
78863,"
   خطيبى ممكن يكلم البنات قرايبه عادى وممكن يطلع معاهم ولما الومه بعدين بيرجع يقولى احنا قرايب وواخدين على بعض ومفيش حاجه بينا اكتر من  كده وأهلنا عارفين وبنتكلم قدامهم هو كده طبيعى ولا لأ  لانى خايفه من ان الموضوع يتطور بعد الجواز
  ","

   لأ ما ينفعش !
   
   حتى لو هو واخد على كده، ينبغي يقدر مشاعرك ..
   
   وقبل ده يلزم حدود ربنا.
   
   كلميه بالهداوة وفهميه إنك واثقة فيه وكل حاجة، لكن الشرع حاكم.
  
"
78864,"
   ازاي اقدر اعرف إن جاهزة لكتب كتابي امتي اعرف إن جاهزة للخطوة دي خصوصاً وانا مترددة ومش مشدودة لخطيبي رغم حبه الكبير ليا لاكن مكمله لمعامله الكويسه وأخلاقه  ..
  ","

   ما دمت تأمنين على نفسك بصحبته.
   
   وبطلي تردد الله يهديك.
  
"
78865,"
   تقنعه ازاي ان الكلام طالما مفيش رايط رسمي او شرعي حرام  ادله كتير ومواقف لو سمحت
  ","

   مش لازم يقتنع !
   
   هي تعمل الصح وبس.
  
"
78866,"
   طيب رد ع سؤالي ياشيخ بالله لاني عايزه اقفل السوشيال ومنتظرة رد حضرتك... (الفتاة التي تدرس الطب)
  ","

   الفتاة التي تدرس طب هتبقى دكتورة 😬
   
   (كرري سؤالك هنا لأني مشفتوش).
  
"
78867,"

    https://m.facebook.com/story.php?story_fbid=598684680599018&id=100013724734889
   
   نصايحك دي يا شيخ عايزة تتكتب بماء الدهب و تتبروز 
روح يا شيخ الله يسترك و يرضيك
  ","

   الله يتقبل وينفع بها ..
  
"
78868,"
   أشهد الله آني أحبك فيه 💙
  ","

   الله يحبك ويسعدك ويجمعنا في ظل عرشه .. صحبة في الجنة.
  
"
78869,"
   ايوا كدا.. وحشتنا ضحكتك يا شيخ 💟💟
فاكرني انا.. عبدالله اللي اديتني هدية 😂💙
  ","

   حبيبي يا عبد الله 💚
   
   فاكرك طبعا .. ومعايا صورتك كمان :)
  
"
78870,"
   حلمى تحطم واختفى💔
  ","

   الأحلام لا تموت !
   
   فقط يتبدل مسارها .. توكّأ على حسن ظنك بالله، وكفى.
  
"
78871,"
   شيخ محمد ارجوك انت وصحبه الجنه تدعوا لزوجي بتهوين امره عليه مسافر وفقد كل فلوسه ف مشروع والموضوع ماثر ع نفسيته جدا ارجوا من حضرتك الدعاء له ولو امكن تنصحني ازاي ةاكون حنبه واسنده بالرغم اننا مش مع بعض وقلبي بينفطر عليه ومش عارفه اعمله شئ 💔💔
  ","

   ادعيله كتييير .. وما تحمليش عليه أي ضغط والتمسي له العذر في أي تقصير.
   
   الله يفرج عنه ويعوضه كل خير.
  
"
78872,"
   يا شيخ، لو حد معجب بزميلته ينفع يخبرها بمشاعره.
باقيله ٣ سنسن ليتخرج و عاوز يعرف رايها
  ","

   لأ .. لأ .. لأ.
   
   ينتظر التلات سنين، ويتقدم ..
   
   واللي مكتوب = هيكون.
  
"
78873,"
   بحبك فى الله 💛
  ","

   الله يحبك ويسعدك 💚
  
"
78874,"
   الله يرضى عنك ❤ ❤
  ","

   وعنك .. آمين 💚
  
"
78875,"
   هو زوجى لمايعترف بخيانته⁉️
 اعمل ايه،، ولمايحلف أنه تاب وندم برغم ان توبته ديه سببها أن زوجها عرف فقط
عايزه احدد موقفى اعمل ايه وللعلم معى تلاته اولاد
وانا بكره الخيانه واكره ان اكون سلبيه
  ","

   أخطأ في الاعتراف !
   
   وكان يكفيه التوبة بينه وبين الله.
   
   عموما قدّري إنه بيحكيلك من باب إخلاصه لك (في ظنه هو يعني) .. واغفري ليغفر الله لك.
   
   ما تسمحيش للشيطان يدخل بينكما من هذه الزاوية؛ ما دام تاب وأصلح ويحسن معاملتك.
  
"
78876,"
   عايزة حاجة أأدب بيها نفسي على ذنب، حاولت فيه كتير وكل مرة بقع وبدأت أيأس من نفسي واستسلم
  ","

   مفيش حاجة اسمها كده !
   
   فيه توبة واستغفار وعدم يأس من رحمة الله ومدده .. وبس.
   
   التعنيف ده بيكون مقدمة لوسواس قد يجرك به الشيطان للانتكاس عشان تصلي لنتيجة: مفيش فيك فايدة.
   
   وهذا غاية مناه، أكثر من الذنب نفسه.
   
   كلنا ذوو خطأ .. وليس المتقون بالمعصومين، إنما هم التوابون الأوابون؛ مهما تكرر ذنبهم.
  
"
78877,"
   يا شيخ ، بابا شخص سئ ماما سابت البيت واخدتنى معاها عدى خمس سنين على كدا وكل يوم خناق ومشاكل ودلوقتى انا ف ٢ كلية وعايز ياخدنى من ماما بالعافية ويزوجنى وانا مش بطيق اكلمه انا كدا عليا ذنب ☹ ودايما بيقولى محدش هيرضى يتجوز واحده زيك باباها ومامتها بعاد عن بعض صح الكلام دا افدنى لو سمحت ☹☹
  ","

   ما تسمعيش كلامه.
   
   ربنا يهديه ..
  
"
78878,"
   يا شيخنا بيحبني وطلب مني نكمل كلامنا عشان هو لسه مش جاهز دلوقت وانا ورفضت نتكلم بدون رابط شرعي عشان حرام يعني .ومش عايزة اغضب ربنا . انا كده اكون ظلمته؟او غلطانة بالله ترد
  ","

   أنت صح .. تماما.
   
   ولو كان صادقا = لابتعد ليجهز نفسه ويتقدم.
   
   أي حاجة غير كده = عك نهايته ألم.
  
"
78879,"
   واحشنا يا حبيب 💚
  ","

   حياك حبيبي 💚
  
"
78880,"
   شديد الأسف على تكرار سؤالي للمرة الرابعة لكن أجبني جبر الله خاطرك..حدثني عن قدرة الله و جبره الخواطر
  ","

   وهل هذا يحتاج لحديث !
   
   وكل ما فيك وحولك ناطق بقدرته وعظمته ورحمته ..
   
   إنما نؤتى من قِبل جهلنا وعجلتنا .. وفي الرضا كل سعادتنا.
  
"
78881,"
   انا كنت سمعت فيديو لأحد الشيوخ واحد بيسأله أنه لسا بيفكر ف حبيبته القديمة(مكنش مرتبط بيها كان مجرد حب) وبيراقبها ف صمت زي ما بيقولوا😅بالرغم من انه اتجوز وبيحب مراته حب فوق الوصف🙂😅هوا في فعلا كده.؟!والمفروض الإنسان يعمل اي عشان ميقعش ف فرط التفكير ده😅
  ","

   طول ما بيراقبها = هيفضل يفكر !
   
   والأسلم أن يقطع الطرق ويركز في حياته .. وهيسعد؛ ما دام بيحب مراته.
  
"
78882,"
   طيب ي شيخ الناس اللي حضرتك بتجاوب عليها ايه بتعمل 🙄 علشان انا اعمل زيها انا جديد ع الاسك ومعرفش فيه كتير
  ","

   ولا حاجة حبيبي !
   
   هي أقدار .. زي ما شفت كده 😃
  
"
78883,"
   ممكن تشوف الماسنجر الله يكرم حضرتك
  ","

   والله مزحوم بطريقة مش عادية ومتراكم عشان الإجازة .. وبرد عليه من أمس !
   
   اعذروني معلش واصبروا علي.
  
"
78884,"
   طب لو كانت صداقه مع بنت وحبيتها وانا ولد ؟ اعمل ايه ؟
  ","

   مفيش صداقة مع بنت !
   
   والحب يا غالي ملوش إلا الزواج .. أو الصمت.
  
"
78885,"
   أيهما أهم بالنسبة لك، الصداقة أم الحب؟
  ","

   أنت اللي بتجرّني أهو يا آسك ! 😬
   
   الصداقة الحقيقية هي أعظم بوابة للحب !
   
   لن تجد متحابين إلا محسنين لدور الصداقة في الأساس ..
   
   لكن تنبه؛ فمعادلة (الصداقة ـ الحب) معادلة في اتجاه واحد ..
   
   متى قال الصديق ""أحبك"" فليعلم أنها كلمة لا تقبل أنصاف الحلول !
   
   إما المضي قدما في النعيم .. وإما فراق -ولو كان أنيقا- أليم ..
   
   الحب لا يستطيع أخذ خطوة للخلف.
  
"
78886,"
   رجاء وإبراء ..
  ","

   المتابعات الكريمات .. ذكرت قبل ذلك مرارا أن كلمة (أبي) منكنّ لم آمر بها ولم تسؤني .. وأنها وليدة شعور بالثقة في زاويتي هنا؛ أرجو أن يدوم خالصا نافعا .. آمين.
   
   لكن دعونا ندفع عن نفسنا كما دفع نبينا (وهو أطهر الخلق) لما كان واقفا مع صفية رضي الله عنها .. ندفع عن نفسنا ظن أن متابعتكم لي تتجاوز أي معنى سوى أني مجرد واحد يحرص على حسن استماعكم، ونصحكم بما يحبه لبناته وأهل بيته.
   
   فمن هنا ورايح معدتوش رجاء تبدؤوا سؤالكم ب (أبي) .. وذكرت من قبل أن أحب ما أنادى به لقلبي هو (أبو أنس) .. ومعنديش مشكلة لو قلتكم حتى يا (كابتن) 😬
   
   ثم رجاء أكيدا تراجعوا صفحة (٩٥) من كتابكم صحبة الجنة؛ ففيها رسالة هامة أحببت توثيقها لتظل شاهدة أمام الله ثم أمامكم على نيتي ومقصدي.
   
   كل هذا قلته من قبل كثيرا !
   
   لكني أعيده إبراء لذمتي، وامتنانا لثقتكم، وذبّا عن صدقكم، وانقيادا للنصح، واستفادة من النقد المنصف.
   
   وأسأل الله أن يكتبنا جميعا من الصادقين.
   
   (هسيب الإجابة دي ٢٤ ساعة لأكون قد أعذرت في إبلاغها).
   
   دمنا متعاونين على ما يرضي ربنا.
   
   ألقاكم يا صحبة الجنة 💚
  
"
78887,"
   شيخ..واني اجد صعوبة في غض البصر
  ","

   استحضر دوما أن نظر الله إليك أسبق من نظرك أنت !
   
   تحب ربك يشوفك بتعمل ايه ؟!
   
   لو ضعفت مرة = لا تستسلم لرحلة من السقوط .. بل استغفر وابدأ من جديد.
   
   وهكذا ..
   
   غض البصر له لذة في القلب لا توازيها والله مفاتن الدنيا كلها !
   
   حقيقة مش كلام إنشاء .. جرّب تعرف.
   
   وفقك الله وثبتك وأعانك.
   
   ألقاكم يا صحبة الجنة 💚
  
"
78888,"
   ياشيخ نفسي مبقاش عصبيه
  ","

   وأنا كمان !
   
   وإن كنت تحسنت كثيرا ولله الحمد .. مع المجاهدة ومراجعة المواقف وردود أفعالك فيها، وإيه السبب الرئيسي اللي بيوصلك للعصبية دي.
   
   العصبية مجرد عرض لمشاكل تانية !
   
   مثلا: الغربة بتعلم العصبية غالبا .. الوحدة .. الخذلان في تجربة ما .. وهكذا ..
   
   لو عرفتم توصلوا للمشكلة وتعالجوها .. أو على الأقل تتعايشوا معاها = هتقل الأعراض حتى تصل لدرجة التحكم التام، بإذن الله.
  
"
78889,"
   أنا كنت بحب خطيبي بجنون والله ياشيخ محمد وفجأة قالي مش هكمل وبدون سبب عيطت وانهارت وبعد فترة اكتشفت إني محبتهوش أنا بس كنت متعودة على وجوده بدأت ادور على نفسي وأحبها واتغيرت حتى في شكلي ولقيت في نفسي حاجات مكنتش اعرفها انا طلعت قوية وتجاوزت الموضوع قول للبنات يحبوا نفسهم ويهتموا بيها ويبطلوا ضعف
  ","
  ....
  
  ويلزموا حدود كل مرحلة عشان ما يتعبوش.
  
  كل حاجة بتعدّي.
  "
78890,"
   متي نجد من يتحمل فوضانا الداخلية😢؟
  ","

   إن لم نستطع ترتيبها بأنفسنا = لا أحد سيتحملنا !
  
"
78891,"
   ربنا يعينك علي ابتلاءك سواء في المدح أو الذم فكلاهما صعب
  ","

   صدقت .. صدقت !
   
   ولا يخلّص القلب إلا الإخلاص.
   
   رب اجعلنا من أهله ..
  
"
78892,"
   عارف إحساس ان روحك بعيدة عنك؟ هو كان أغلى حد في حياتي ليه عمل فيا كده؟ أنا مش عارفة اعيش من غيره
  ","

   عارفة إحساس إن روحك تتوه عن الحاجة الوحيدة اللي هتغنيها فعلا !
   
   وإن ده السبب الرئيسي في وقوعها أصلا ؟
   
   أعيدي قلبك لساحة الطاعة = ينطق ساعتها باليقين ""من استغنى فنحن عنه أغنى"".
   
   عارف ده شعور صعب .. لكن في بدايته بس !
   
   بعد كده هتذوقي لذة الأنس بالله .. وهتزعلي أوي على اللي عاملاه في نفسك الوقت.
  
"
78893,"
   ليه يادكتور بحلم بيه وكل مابنسى أشوفه في أحلامي زي مايكون كل حاجة ضدي حتى الأحلام بتفكرني بيه اعمل ايه
  ","

   ما تنسوش حرص الشيطان على إحزانكم !
   
   مجاهدة وطناش وانشغال بما ينفعكم = وكله بيعدّي بإذن الله.
  
"
78894,"
   وانا تعمدت ارسل إليك ليعرف الناس ويتأكدوا اني لا اعاديك 
انا انتقدت بأدب فقط ومازلت احترمك واقدر جهدك في نفع الناس
وانتقدت ايضا من تجاوز في انتقادك ووصل للسب
والناس تظن ان الاختلاف يعني المعاداة ونحن في الآخر اخوة في الله
فالله اسأل ان يصلح احوالك واحوالنا جميعا وان يوفقنا وإياك لكل خير
  ","

   آمين .. آمين ..
   
   على عيني ورأسي أخي.
   
   عفا الله عنا، وتقبل منا أجمعين.
  
"
78895,"
   شيخ انا حزينة اني ضيعت وقت كتير في الاجازة واهملت الاذكار والقران ...انا بكون كسولة جدا في الاجازة واهي ضاعت كعادتي مع الاجازات 😖والان ماذا افعل
  ","

   تنسي اللي فات وتبدئي بهمة في اللي جاي !
   
   مفيش فايدة من الندم.
  
"
78896,"
   اخبار الفسيخ يا شيخ
طمنا عليه 😂😂😂😂
  ","

   فسيخ نبروه يتسأل عنه برضه ؟!
   
   حاجة عظيمة كالعادة 😃
  
"
78897,"
   يا شيخ محمد . 

أنتَ مدين لي .
  ","

   آمر ..
  
"
78898,"
   هي حاجه تعيب البنت انها تتخطب مرتين والموضوع مش يتم؟!!
  ","

   احفظوا القاعدة دي:
   
   ""مش كل اتنين كويسين ينفعوا لبعض"".
   
   الطباع والتركيبة النفسية أعقد كثيرا من حسابات الناس ..
   
   وفايدة فترة الخطوبة تكمن في التأكد من صحة الاختيار ومناسبته لكم.
   
   بالتالي لو تأكدتم إنه مش مناسب ومش هيحقق سعادتكم = يبقى اللي يعيب فعلا هو العجز عن القرار الصحيح.
   
   الناس مش هينفعوكم بعد كده.
  
"
78899,"
   يشيخ 
مهمتش ردك عشيخ أحمد سالم 
هو كصحبك و كناقد قال أنك مش مؤهل 
و أنا كمتابع بمسمعك و مشفاهم في أيه
  ","

   وجهة نظره .. تُحترم !
   
   أنت كمتابع خذ ما يفيدك .. ودع ما دون ذلك .. من كل أحد.
   
   بسيطة خالص أهي.
   
   ———————————————-
   
   نقطة ومن أول السطر.
  
"
78900,"
   لازم تكون جامد بأسلوبك مع الآسك
ما بتعرف 
بكرا يمكن يعتبرها سهوكة
  ","

   أصل ناقصاه هي 😂
  
"
78901,"
   بما إن حضرتك هتبدأ تجاوب عن الأسئلة
التواصل الإلكتروني لمحب لا يقوى على الفراق والله يعلم ولا سبيل له بالزواج في الوقت الحالي ؟!
  ","

   بل يقوى لو صدق العزم !
  
"
78902,"
   هل تحب قراءة الكتب في البانيو؟
  ","

   اصطبح يا آسك !
  
"
78903,"
   تمّ أسبوعنا !
  ","

   الذي حددتُه مدة لتعبيركم عن احتفالكم بكتابكم ""صحبة الجنة"" من خلال تفاعلي مع منشناتكم هنا.
   
   ونعود لعهدنا مع الأسئلة ..
   
   حفظكم الله جميعا وأسعدكم .. ونفعكم ونفع بكم .. وثبتنا على ما يرضيه عنا حتى نلقاه.
  
"
78904,"
   انا عارفة المشكلة اللى حصلت يا شيخ وحضرتك مثال فى قمة الاحترام يعنى والله جدا وبدعيلك كتير وأمى وأبى بيحبوك جدا وبيدعولك كتير 
لكن ايه موضوع المنشنات ده؟!
  ","

   سلميلي عليهم .. وخليهم لا ينسوني من دعاهم.
   
   خلّصنا خلاص :)
  
"
78905,"
   بالعكس الكتاب أجمل من رائع ، وبالتقسيمة دي كمان حلو جدًا.
  ","

   مش نقد كده 😃
   
   اللهم لك الحمد .. الله ينفعكم به.
  
"
78906,"
   الحق يتقال ان حضرتك في المعرض كنت في منتهي الاحترام و الادب حتي مكنتش بترفع راسك ولا تبص في وشنا وحضرتك بتسأل علي الاسم
لكن ماعجبنيش موضوع المنشنات حسيت ان في بنات كتير كانت بتأفور ومزوداها اوي وخدوا علي حضرتك جدا فالحقيقة زعلت لان ده لا يليق بمقام حضرتك
  ","

   يُستدرك بإذن الله.
   
   أعطيت الفرصة للجميع يفرحوا بعفوية بكتابهم .. لأنه فعلا كتابهم.
   
   رب يبارك فيكم جميعا.
  
"
78907,"
   كنت اتمنى الكتاب ميبقاش على شكل سؤال وجواب 
لو حضرتك كنت كتبت معلوماتك العظيمه مجمعه فى فصول كان هذا افضل
  ","

   الكتاب مقسّم لجزئين .. الجزء الثاني مقالات.
   
   وفقكم الله وأسعدكم.
  
"
78908,"
   عرفت ليه بنحبكم انتم الإثنين في الله جزاكم الله عنا كل خير انا سألتك ودعوت الله يكون جوابك يؤلف بين القلوب وما اكون سبب لا سمح الله بالفتنة بين الأخوة حفظكم الله وأنار الله طريقكم الى الجنه يا رب 
قعده شوي السمك لابد ان تقعدها انت و هو على خير  بالدنيا ونحن جميعا المتابعين وانتما مع الرسول بالجنه 🙏
  ","

   آمين .. آمين .. آمين ..
   
   نعوذ بالله من أن نُفتن .. أو يُفتن بنا.
  
"
78909,"
   ثم أني لستُ عالما ولا مفتيا !
  ","

   ما انتبهت لآخر كلمة: "" أنتم علماؤنا "".
   
   ما قدمت نفسي يوما بهذا .. بل قلت وأقول: مجرد واحد بيحاول يسمعكم، وينصح بما يحب لنفسه لو كان في نفس موقفكم.
   
   اللهم سداد العمل .. والعفو عن الزلل.
  
"
78910,"
   شيخ حفظك المولى عز وجل  اليوم كان واضح جدا الشيخ أحمد سالم جزاه الله كل خير باليف اديش بحبك و بحب لك الخير انا من المحبيين لكم اذا كان كلام أبو فهر هذا منبعه قعده شوي سمك وحلوها و شوفو وين الخلاف ووين الحل للشعب المتابع والله هالشي صعب على العامه يا علماءنا الأفاضل انتم ممثلين رسول الله في هذا الزمن
  ","

   لسه والله ما سمعتش اللايف لأني بره طول اليوم ..
   
   لكن بلغني أنه أثنى وانتقد .. جزاه الله خيرا.
   
   أما الثناء فأرجوه من الله.
   
   وأما الانتقاد فسيكون من مثله على العين والرأس بلا شك .. والعاقل من يستفيد من النصح بالمعروف؛ من وقت لآخر يعيد حساباته ويقيّم خطواته.
   
   وأما الاختلاف فسنة الله في الخلق .. لا يفسد سلامة القلوب ولا حقيقة الأخوة.
   
   ومن حضر حفلة التوقيع رأى موقفه النبيل وهو يعانقني مهنئا على الكتاب، مشرّفا لي بقبول نسخة هدية؛ كتبت عليها: ""لك عليّ فضل، لا أنكره ما حييت"".
   
   ومن حضر سمعني وأنا أعلّق على ذلك بكلمتي: هذا درس عملي في أدب الاختلاف، وكيفية الفصل بينه وبين المعاني الإنسانية العظيمة التي تجمع المسلمين.
   
   وأما طويلو اللسان الذين شبعوا لطما خلال ذلك (التريند) فلا أكافئهم بمثل العفو؛ من أجلي أنا طمعا في عفو الله .. لا من أجلهم؛ فلا يستحقون.
   
   وأما المتابعين فأكدت وأؤكد وأظل ما حييت أقول: استفيدوا من الجميع حيث وجدتم استفادة .. تسعكم سلامة الصدر لأطراف كثيرة تفيدكم، ولو اختلفوا فيما بينهم .. لا تحرقوا في معارك لا طائل لكم فيها حسناتكم، ولعل أصحابها ينجون بين يدي الله بحسن نياتهم .. فاحفظوا دينكم.
   
   وبعد ..
   
   رسول الله -صلى الله عليه وسلم- هو وحده من البشر من تقيمون تعصبكم له، وطاعتكم بلا قيود .. في المنشط والمكره.
   
   رسول الله -صلى الله عليه وسلم- هو وحده من البشر من دفنت العصمة معه .. وكل من بعده يؤخذ منه ويرد.
   
   ثم أما بعد ..
   
   "" ربنا اغفر لنا ولإخواننا الذين سبقونا بالإيمان ولا تجعل في قلوبنا غلا للذين آمنوا ربنا إنك رؤوف رحيم "".
  
"
78911,"
   الله يرضي عليك و يراضيك يارب و يبعد عنك السوء و يثبتك يارب و يبعد عنك الفتن و يجازيك بكل حرف اتعلمته من كتابك و كلامك  و طبقته خير الله يرزقك من حيث لا تحتسب و الله يكتبلك الخير كله و يجبر بخاطرك يا دكتور محمد حقيقي الكتاب كنز عظيم لاي شخص الله يجمعنا جميعا بصحبة النبي و الصديقين و الشهداء ف الفردوس
  ","

   آمين .. آمين .. آمين ..
   
   أكرمكم الله وأسعدكم.
  
"
78912,"
   أنا يأست إنك تشوف الأنسر !🙄
   
    https://ask.fm/ZeinabEbrahimGomaa/answer/153972451245?utm_source=copy_link&utm_medium=android
   
","

   الله يرضى عنك ويسعدك ويتقبل .. ويرزقنا الإخلاص.
  
"
78913,"
   اهديت الكتاب لصديقتي واعجبها بشده مع انها لا تتابعك ولا تعرفك الا من حديثي عنك ربنا يبارك لك ويجازيك به خير
  ","

   الله ينفع به ويكتب القبول.
  
"
78914,"
   هو حضرتك مبتقبلش اى اراء فى الكتاب غير المدح
  ","

   بالعكس !
   
   قلت كثيرا منتظر التعليق والتقييم ..
   
   تفضلوا هنا ..
  
"
78915,"
   ادعي لي انت وصحبة الجنة قاعد في الخليج وقاعد من غير شغل ليا اربع شهور والارض ضاقت بي !!
  ","

   الله يا رب يرزقك ويوسع عليك وييسر أمرك ..
   
   أكثر حبيبي من الاستغفار والصلاة على النبي المختار .. وأبشر بالخير.
  
"
78916,"
   ماهي قصتُك؟
  ","
  "" قل إن صلاتي ونسكي ومحياي ومماتي لله رب العالمين "".
  
  وأرجو فصل الختام، على خير حال.
  "
78917,"
   سالت عدة مرات
الكتاب عن شو يحكي
ولا حياة لمن تنادي
  ","

   هذه حروف كتبتها بدم ودمع .. لا أدعي لها الصواب المطلق، لكن أرجو أنها أرادت الصدق ..
   
   فكرت معكم خلالها بصوت عال، وأرجو أن تكون معينة لقلوبكم على تجاوز أنواع من القلق ..
   
   كلام في العلاقات وطبائع النفوس .. كعلامات إرشادية على الطريق .. وكل سيسلك الدرب الذي يراه أرفق بروحه، وأصلح لحاله.
   
   في النهاية ليس من حق أحد أن يحصر حدودا يحجّم بداخلها مشاعر الناس ويعممها كأحكام مطلقة على خط سيرهم في الحياة والقرارات ..
   
   حال الفراق أو الوصال .. في الأحزان أو المسرات ..
   
   تبقى النفس البشرية أكثر تعقيدا من جميع النظريات !
  
"
78918,"
   هقول رأي بصراحة جدا انا مقرأتش الكتاب لسه ومأجل اني اقرأه دلوقتي اخي الكبير مجرد ما قرأ اول صفحه قال الكتاب ده جامد جدا وعذرا في اللفظ وهو مش متابعك من الاساس و مكنش ناوي يشتري الكتاب من الاساس لكن ان الكتاب يعجبه من اول صفحه ده شئ فرحني انا شخصيا 
مبروك على نجاح الكتاب 💚
  ","

   ومعذرة ليه 😃
   
   سلميلي عليه .. الله ينفعكم به.
  
"
78919,"
   مكنتش متخيل اني اخلص الكتاب في جلستين ف يوم واحد والله وكأني  كنت التهم الحروف والصفحات، امتعتني واسعدتني بجميل كلمك والله ، ونورت قلبي وعقلي.
اجابات وحلول لمشاكل كتيرة قابلتي ومكنتش عارف انصح ولا اتصرف لكن دلوقتي بقيت مسنود ع#صحبة-الجنة وبعرف انصح واتصرف. 
ودلوقتي اختي وامي بيقرأوا الكتاب سوا ❤❤❤❤❤
  ","

   الله يسعدك يا حبيبي ويرضى عنك 💚
   
   رب ينفع به.
  
"
78920,"
   دكتور محمد انا بتابع حضرتك من زمان فيس واسك وقريت حاجات كتير من اللى اتكتبت عن حضرتك وربنا اعلم انى مشوفتش حاجه من اللى قالوها بالشكل والتعبير اللى قالوه مع العلم انهم اخدوا اسكرينات لرد حضرتك بس بسوء ظن ونصح وتعبير
اخيرا جزاك الله كل خير 
وبرده كان نفسى اجى المعرض واخد توقيع ودعوه
 دعو الخلق للخالق
  ","

   كم إجابة عن الحب وسط خمسين ألف إجابة ؟!
   
   ألف .. ألفين .. نسبة كم يعني ؟!
   
   "" معرفتش الجيد جدا إلا لما حبيت ""
   
   واللي كانت بين إجابات كتير كنت بقولكم فيها إني عقدت زواجي وأنا داخل البكالوريوس ودي السنة الوحيدة اللي جبت فيها جيد جدا.
   
   كم إجابة فيها هزار أو (قلش) !
   
   خليني لم أحسن التقدير في بعضها.
   
   أنا قلت بتكلم هنا دون كثير تكلف .. و والله ما بعرف أصلا أتكلف !
   
   وكتير منهم -للأسف- عاشروني وعارفين كده، وقالوه بلسانهم.
   
   وقلت مرارا وتكرارا مجرد واحد بيسمعكم وبينصحكم بما يحب لنفسه .. وربنا اللي جمّع وكتب القبول ويسر لنا دون توقع مني هذه الصحبة هنا.
   
   يبقى "" سقط وانتكس "" و "" شر عظيم ومن سيء لأسوأ "" .. سبحانك !
   
   عموما .. ربنا قدير، عليم خبير .. وهو الموعد.
   
   يسدد العمل ويعفو عن الزلل .. ويكرم ويقبل.
   
   تاني استفيدوا من الجميع حيث وجدتم استفادة .. ما تدخلوش نفسكم في مطحنة الخلافات .. ربكم -وحده- يعلم النيات.
   
   هقوم أصلي وأجهز لليلة الجمعة .. عشان نفتح شحنة الفسيخ اللي عدينا بها من سلطات الجمارك 😬
   
   ونستعيد أمجاد الفيفا 😃
   
   منشنات بأه.
   
   ألقاكم يا صحبة الجنة 💚
  
"
78921,"
   الناس اللى بتغلط دى قرأوا الكتاب!! أو حتى شافوا الصفحة ! معتقدش هم بس سمعوا كلمتين وعلى الاساس ده بيرددوا من غير وعى ولا بحث ....اتقوا الله
  ","

   يا ريت حد فيهم يقرأ فعلا بإنصاف ويفيدني بتعليقه .. والله هحترمه جدا.
  
"
78922,"
   التجاهل ام البلوك💚
شكرا ، شكرا ، لاخر العمر شكرا وجزاك الله كل الخير 💚💚
  ","

   و "" شيء من الطناش لا يضر "".
  
"
78923,"
   شيخ محمد وصل سلامنا لوالدة حضرتك
أمنا الجميلة النقية 🌸🌸
ربنا يباركلك فيها يااااارب
  ","

   أمي لسه مش مصدقة نفسها 😃
   
   اللهم في الدنيا والآخرة .. أدم بي فخرها.
  
"
78924,"
   اثبت يااخي انتا شخص محترم وخلوق وغيرت الكثير في الشباب لم يستطيع ان يغيره هؤلاء الذين يسبوك او يستهزؤا بك وأعلم ان ماانت فيه لابد ان يحدث لان ليست القلوب كلها تحمل الخير فمن نصحك بينه وبينك هذا شخص نحسبه على خير ومن فعل غير ذلك اسأل الله ان يهدينا ويهديهم اخوك علاء حتى لايقال ان كل متابعينك بنات فقط
  ","

   آخر سؤال هنا في الزاوية دي !
   
   يا حبيب أخيك .. نسبة النساء أكتر في الدنيا كلها !
   
   لكن التربص يعمل أكثر من كده.
   
   رب يجعلنا من الصادقين المنتصحين .. ويغفر لنا وللمسلمين.
  
"
78925,"
   طب خفيت اليوزر ليه؟
  ","

   عشان محدش يغلط فيك .. لا أحب تحميل أحد سيئات من أجلي !
   
   بوركت.
  
"
78926,"
   يزعمونه نصحا؟ - *إنا لله وإنا إليه راجعون. ربنا يهديك والله.
  ","

   يا رب ويهديك !
   
   لما أتشتم بنفسي وبأمي !
   
   لما يطلع واحد يقول: "" سقط وانتكس"" كأني متصور بزجاجة خمرة -معاذ الله- !
   
   لما يتقال مش بيتكلم غير في كذا .. ولا يحسن إلا كذا .. والناس ثم صفحتي تشهد على كذب هذا !
   
   لما يحصل كل الاستنفار ده بأسوأ أسلوب ممكن ممن يدعون لأنفسهم التدين = يبقى ده مجرد زعم للنصح.
   
   محدش بيزعم لنفسه العصمة ولا يستنكسف عن مراجعة نفسه وإلا يكون مجنون .. ومحدش في نفس الوقت هيتكلف يكون شيء غير نفسه لرضا أحد كائنا من كان وإلا برضه هيكون مجنون.
   
   ثبت الله علينا عقلنا وديننا .. والمسلمين.
  
"
78927,"
   يمكن انا مش الناس اللي بيتابعو حضرتك علي طول 
وكدا ، بس اتضايقت جدا من كم الاستهزاء اللي نزل
مهما كان الحق يقال 
ارشدت بنات كتير ، سددت خطي كانت عرجا ونصحت بنات وشباب كثير وبيك بعد الله استقووا 

ربنا يجزيك خير ي شيخ ويرقع قدرك والله
  ","

   اللهم آمين ..
   
   أعجب حاجة الناس اللي باعتين يقولوا: اوعى تسيبنا وتبطل تجاوبنا !
   
   كأني كنت أصلا أنتظر مدحا من أحد لأكمل، أو يحبطني مثل هذا الذي يزعمونه نصحا !
   
   ويقدّر الله أن أُختبر على الحقيقة في حروفي .. أُختبر فيها على المستوى العام والشخصي ..
   
   غير أني أعدكم وأعدها أن أشرّف -بإذن الله- وجهها.
   
   نعم؛ لا أحد يكمل .. والخطأ وارد عند الجميع .. ومراجعة النفس وتصحيح مسارها دوما واجب ..
   
   لكن ما دام العمل لله وحده = فلن تنتظر عليه مقابلا صادقا إلا بين يديه.
   
   سبحانه؛ مدحه زين، وذمه شين .. لا سواه.
  
"
78928,"
   يا استاذ محمد حضرتك حذفت سؤال اللي دخل يقولك بكرهك - وأنا كتبت شوية شتيمة حلوين بس حضرتك حذفته بقي
  ","

   هو اللي حذفه يا حبيبي مش أنا !
   
   لو هحذفه مكنتش هجاوبه ..
   
   وعموما بقوله تاني أو بقولها:
   
   حقك !
   
   المهم تحب ربنا والرسول والصحابة وعباد الله الصالحين ..
   
   المهم تحب نفسك، وتنجيها من النار بالطاعة.
   
   (مش محتاجة شتيمة خالص .. صحبة الجنة يعني أخلاق وترفع .. بوركت حبيبي).
  
"
78929,"
   وأنا خلصتة كمان  سلمت يداك يارب 🙏
كل كلمة فية محتاجة تنكتب ف اقتباس وبفكر اجيب نوتي خاصة ليه وأقرأة تاني والله 😍
  ","

   يا رب لك الحمد.
  
"
78930,"
   عايزة اقولك يا شيخ ان الإهداء لوحدة بالدعاء شجعنى جدا عالقراءة ...
ازاى الكتاب بيلمسنا كدة وكأنه بيتكلم مع خواطرنا اللى بنخاف سعات نفتحها مع نفسنا اصلا 💔 
ربنا يجازيك خير يا رب ويجعلك طريق لهدايتنا من غير ما حضرتك تضل الطريق 🌸
  ","

   اللهم آمين.
   
   الله يسعدكم وينفعكم به ..
  
"
78931,"
   شيخ محمد 
زوجتى توقفت عن قول بحبك ليا وغيرت اسمى فى هاتفها من حبيبى إلى أبو البنات ... تكلمت معاها كتير ..قالت ان ده عادي هو انت مش أبو البنات ...وبتقولى يا بابا ...
مش عارف الصراحة حاسس بتغير. .هى محافظة ع الصلاة والصيام وبنت ناس طيبيين وعشرتها  طيبة ومعقولة.
  ","

   فتور طبيعي يصيب العلاقات !
   
   وعموما ده هيكون راجع لشخصيتها اللي أنت فاهمها .. يعني بعضهن من النوع المقتصد في المشاعر بطبيعة الحال، دون أن يعني هذا أنها لم تعد تحبك.
   
   لكن أظن التغير ده لسبب .. لازم تعرفه بهدوء وتصر عليها بلطف وحرص يكون بينكم لغة حوار .. اخرجوا مرة لوحدكم بدون البنات في مكان له ذكرى معاكم واتكلموا .. اسمعها كويس، وبإذن الله قلبك يطمن.
   
   ربنا يسعدكم ويهدّي سركم.
  
"
78932,"
   حضرتك انا في السعوديه ياشيخنا في الرياض تحديدا ممكن احصل ازاي علي الكتاب جزاك الله خير⁦❤️⁩
  ","

   بإذن الله معرض الرياض أول مارس.
  
"
78933,"
   شوف المنشن ياشيخ 😅🌸
  ","

   بشوف والله كما وعدت !
   
   بكرة آخر يوم في أسبوعنا ..
   
   وسامحوني لو حاجة عدّت مني.
  
"
78934,"
   عااااوزة الكتاب 😭 هو هيتوزع ع المحافظات امتى ؟!
  ","

   قريبا جدا بإذن الله هنزل لكم أسماء مكتبات في كل محافظة هتلاقوا فيها الكتاب.
  
"
78935,"
   ياشيخ أنا انتهيت من قراءة كتاب حضرتك .. حقيقي كان في كلام كتير كنت محتاجة بس حد يقولهولي حاسه بكم من الراحة فظيع لأن بعدها أخدت قرارات إيجابية ف حياتي فرقت معايا جدا كنت خايفة أخدها منذ فترة ربنا يجازيك خيرًا 🙏
  ","

   اللهم ربنا ولك الحمد.
  
"
78936,"
   يا شيخ أى موضوع الشيخ محمد عطيه ده انا خوفت بجد لما قريت كلامك عنة انا متابعاة ومش فاهمه هل هو بيعمل حاجه غلط ولا فى اى😥
  ","

   واضح السؤال كان رايح لحد تاني وجه هنا !
   
   وأنا محمد عطية بقولك وبقول لغيرك:
   
   أنا هنا كما عرفتوني .. لا بدّعي لنفسي عصمة، ولا طالبتكم بحاجة من أجلي.
   
   قدّر ربنا أسمعكم وأجيب بما أحبه لنفسي .. راجيا سداد العمل، والعفو عن الزلل.
   
   اللي يلاقي حاجة تفيده وتنفعه = أهلا ومرحبا.
   
   اللي شايف غير كده = حقه.
   
   اللي متلخبط وكلمة توديه وكلمة تجيبه = فيه زرار صغير اسمه بلوك ويرتاح.
   
   المهم (بكرر وبأكد) احفظوا قلوبكم وألسنتكم .. وما تلخبطوش نفسكم ..
   
   القضية مش في الأشخاص .. إنما يمكث في الأرض ما ينفع الناس.
  
"
78937,"
   مبروووووك الكتاب ،، و مبرووووك الإقبال عليه ،، ربنا ينفع بيك ،  ومنتظر نسختي لما نتقابل  .. دمت بخير
  ","

   الحبيب الغالي الكريم .. رضي الله عنك د. صلاح.
   
   على خير حال بإذن الله 💚
  
"
78938,"
   في حد عند حضرتك نزل صفحة من كتاب صحبة الجنة..الحقيقة فضلت مستغربة ان ازاي الكلام كان بيوصف حالتي بالظبط ..وازاي حضرتك فوقتني عن ذنب كنت بعملة وان حجتي طلعت باطله .... بالله عليك ادعيلي ربنا يهديني ويقويني .. وفي اقرب فرصه هشتري الكتاب باذن الله
  ","

   الله يحفظك وينفعك .. ويرضى عنك.
  
"
78939,"
   حبينا نجمع اقتباسات من كتاب حضرتك بعد ماخلصناه في كومنتات البوست عشان تبقي مرجع للنصايح لينا في اى وقت 💚🙈👇
   
    https://m.facebook.com/story.php?story_fbid=241193933436878&id=100026388196816
   
","

   جميل جدا !
   
   وتستمر الحياة ..
  
"
78940,"
   سيشن ظريف لمقتطفات من كتابكم .. صحبة الجنة 💚
  ","

   https://m.facebook.com/100018431072042/albums/100950057196030/
  
"
78941,"
   من الحاجات اللي تعباني نفسيا يا شيخ انتقاد الناس ليك 
كل ما افتكر اني كنت بعتالك ضايعه و واحد بيبتذني وحضرتك انجدتني و ارشدتني و خليتني اغلي نفسي وابقي في المكانه اللي انا فيها علي الرغم أن اربع مشايخ غير حضرتك نهروني قبلك وخلوني كنت خلاص هنتحر وانت اللي نجدتني ابكي والله
  ","

   هجاوب على دي من باب شكر الله على الملأ !
   
   اللهم أنت تشهد .. وتعلم.
   
   لا تبكي ولا تزعلي حالك ..
   
   اثبتي وخدي بالك من قلبك .. وبس.
  
"
78942,"
   الكتاب مقسوم نصين من اوله لاخره نصه الاول ترهيب من العلاقات الحرام دي واللي بتسببه من اذي للقلب وازاي نقوّم العلاقات الاجتماعية ، ومابين كلامك انت عن جمال العلاقات ف الحلال . انا بدأته بتفكير قربت علي نهايته بتفكير مختلف وخلصته بفكرة شاملة وهى ازاي نحصن نفسنا بجد.!
  ","

   برافو عليك !
   
   أنت كده فهمت الترتيب اللي قصدته صح 👍🏻
  
"
78943,"
   شيخ محمد اتابعك من فتره و لم أري آراء الاخرين و إنتقاداتهم إلا دلوقتي،شوفت كل الانتقادات من اشخاص مختلفه،كل التعليقات بتاعتهم قرأتها سيرا علي نصيحتك بأن نتابع و نحاول نطلع بالفائده،أحب اقول لحضرتك ان مع كل ذم و كل نقد وكل سخريه قرأتها عنك منهم -حتي وكل دليل ذعموه ليثبت نقدهم- كنت اتأكد انك صح.
  ","

   عمري ما هكون صح على طول الخط !
   
   العصمة دفنت مع النبي.
   
   وفي نفس الوقت عمري ما هكون حد غير نفسي طلبا لرضا كائن من كان، أو خشية غضب كائن من كان.
   
   والكلام ده بقوله من زمان وهفضل أقوله ..
   
   أنا كما أنا .. راجيا ربي سداد العمل، والعفو عن الزلل.
   
   وهفضل أقولكم: اطلبوا الفائدة حيث وجدتموها .. ما تتعصبوش لأشخاص .. الأشخاص بيروحوا وبييجوا وبيتغيروا .. ليكن دفاعكم وتمسككم بالفكرة التي تحسبونها توصلكم لباب الجنة .. ودعوا حساب الناس على ربهم.
   
   رب يسددنا للرضوان، ويوجب لنا بصدق النيات الصحبة في أعالي الجنان.
  
"
78944,"
   بقرأ كتابك حاليا وفي اول صفحة جه في ذهني سؤال عن ما هو أكبر سبب بعد توفيق الله لوصولك لكم هذا الحب والشهرة من المتابعين؟ هل هو ..
* حسن الأسلوب واختيار جميل الكلمات
* العلم الكافي
* الإهتمام المستمر بالمتابعين
* شئ آخر ماذا هو
  ","

   بعد التوفيق الستر .. بس.
   
   أحسن الله إليك حبيبي، ونفعك به.
  
"
78945,"
   نبهت كثيرا من قبل ورجوت محدش يجيبلي روابط لحد بيهاجم ويقول رد وإيه رأيك !
  ","

   لأني لا هرد ولا لي في الجو ده كله !
   
   فيه قيامة وحساب .. ورب بيده المقادير والقلوب.
   
   ونصيحة لكم خالصة عشان ما تتشتتوش:
   
   احفظوا قلوبكم وألسنتكم !
   
   استفيدوا من الجميع إن وجدتم فائدة، ولو مختلفين فيما بينهم .. يستقيم لكم أن يصفو داخلكم لأطراف نزاع !
   
   دعوهم يتحملوا مسؤولية نزاعاتهم واخرجوا أنتم بالفائدة حيث وجدتموها ..
   
   احذر .. لا تكن طفوليا يقتات على موائد الإحن ..
   
   تابع بعقل قويم .. أو أعرض بصدر سليم ..
   
   حساب الناس على الله، ومقاماتهم وحده يعلمها .. المرفوع من رفعه، والساقط من وضعه .. وحده.
   
   فحط بالصيانة دينك؛ هو أغلى من كل أحد.
   
   نعوذ بالله من أن نُفتن أو يُفتن بنا.
   
   من وجد ها هنا شيئا مفيدا = فالله يتقبل مني ومنه.
   
   من كان رأيه غير ذلك = حقه، والله يعفو عني وعنه.
   
   والحمد لله رب العالمين.
   
   ألقاكم يا صحبة الجنة 💚
  
"
78946,"
   في زحمة المنشنات تنسي حد عن غير قصد ام الكلام لا يعجبك أو يوجد به شئ خطأ
  ","

   ممكن !
   
   سامحوني معلش.
  
"
78947,"
   يا شيخ محمد هو الكلام كله بقي عن الكتاب ولا اي؟ احنا محتاجين الاسئله وردود حضرتك ع نتستفيد منها
  ","

   أنا قايل هنفضل أسبوع نحتفل بكتابنا !
  
"
78948,"

    https://m.facebook.com/story.php?story_fbid=566692403846456&id=100015171030262
   
   ايه رايك يا مولانا في الكلام دا
  ","

   شوف !
   
   هتلاقي من الكلام ده كتير أوي اليومين دول ..
   
   بعضهم هيختلف بإنصاف، ومختلف معايا من الأول أصلا .. وحقه !
   
   ومين مجنون يعني هينتظر اتفاق الناس كلهم عليه ؟!
   
   وبعضهم محتاج ربنا يعينه على قلبه ويشوفله حاجة نافعة يعملها بدل مراقبة الناس .. وهو حر برضه في رأيه !
   
   في النهاية .. أنت نيتك إيه، ومقدار نفعك إيه، وبتحاول تصلح أخطاءك ازاي أو على الأقل معترف بها !
   
   في النهاية .. الحساب على ربنا وحده .. وهذا يكفي، جدا.
   
   مش حابب أخرّب أجواء احتفالنا بحاجات بدهية وعارفينها كويس .. لكن مفيش مشكلة ننبه على طبيعة الأمور وازاي نتعايش معاها !
   
   أما أنا .. فقلبي سليم على المسلمين جميعا، محبهم ومبغضهم .. محدش يستاهل مني حسنة واحدة ولا تلويث قلبي الذي أرجو أن ألج من باب نقائه للرضوان.
   
   آمين.
   
   صحبة الجنة .. كمّلوا احتفال .. احنا نجحنا .. والله نجحنا !
   
   ورب يتمها لنا ما حيينا .. حتى ظل العرش وباب الجنة 💚
  
"
78949,"
   ومن أجمل ما صار لي في المعرض !
  ","

   الآباء والأمهات الذين كانوا يشرفونني بالزيارة ويشدون على يدي بالاستمرار .. بل ويكرمونني بالشكر على حبي الخير لأبنائهم !
   
   وإنما أشكر ربي على ستره ثم أشكرهم على ثقتهم .. طامعا أن أظل على قدرها وأكثر .. ما حييت.
   
   أتحفونا بالصور .. فقد كنت ألتقطها معهم على جوالاتهم.
  
"
78950,"
   والآن هذا دوركم !
  ","

   تكلمت كثيرا .. والآن من حقكم أن تتكلموا لتحتفلوا بكتابكم كما يحلو لكم !
   
   لمدة أسبوع كامل بإذن الله لن أجيب على أسئلة؛ بل أتفاعل مع حساباتكم عن طريق (المنشنات) التي تصلني باسم حسابي هنا منكم.
   
   اكتبوا انطباعاتكم .. تقييماتكم .. أسعدونا بصوركم للكتاب ومقتطفاته .. أتحفوني بمراجعاتكم وملاحظاتكم .. أمدوني بنصائحكم ..
   
   صحبة الجنة .. لمدة أسبوع .. أنا عندكم.
   
   (وبالطبع أؤكد أني على سفر، والمنشنات ستكون غامرة، وإشعاراتها تبقى ٢٤ ساعة فقط .. سأحاول قدر المستطاع مشاركتم بالإعجاب والسؤال حين اللزوم .. فاعذروني، والأصل كما يقال: اللّي في القلب في القلب 💚).
  
"
78951,"
   لا جديد !
  ","

   أنتم أجمل ما حزته في الدنيا !
   
   وأصدق ما أدخره -بإذن لله- للآخرة.
   
   دمتم .. دمنا يا صحبة الجنة 💚
  
"
78952,"
   ايه المفاجآت  😁
  ","

   هتشوفني يا أخي 😌
  
"
78953,"
   مش انا الى باعت السؤال بس اقسم بالله انت فيك شئ تتحب عليه كدا لله
  ","

   ربنا يجبر خاطرك 😍
  
"
78954,"
   نزلها يا شيخ للسائل لعلّه يشوفها..

لو تلحق تلبس هدومك وتنزل وتروح النهاردة، صدقني هتفرح جدًا جدًا، مش عارف اوصف لك والله كمّ السعادة اللي هتكون فيها..
حاول تروح بس وتوكّل على الله، ربنا يعينك 💙
  ","

   الله يسعدك يا حبيبي 💚
  
"
78955,"
   ياشيخ رقمهم مقفول ادينا طريقة مضمونه نكلمهم بيها
  ","

   أنا أكدت عليهم وهيجهزوا لي كشف بإذن الله من الرسايل .. هوقع بأسمائهم اليوم قبل ما أمشي.
   
   راسلوهم وسجلوا الاسم والعنوان.
   

    https://m.facebook.com/Dar.Elbasheer1987/
   

"
78956,"
   نتواصل مع دار البشير فين
  ","

   ده رابط صفحتهم:
   

    https://m.facebook.com/Dar.Elbasheer1987/
   

"
78957,"
   ي شيخ والله عيوني ورمت من العياط ع اني كنت جاية لحضرتك اخد الكتاب موقع بس خالو اللي كان هيخدني قالي بكرة .. اعمل اي ي شيخ اعمل اي انا بجد عمري مزعلت كدة .. الحمد لله
  ","

   ابعتي للبشير اسمك وعنوانك وهكتبلك إهداء ويشحنوه لك بإذن الله.
  
"
78958,"
   حضرتك ماقولتش ليه قبلها انك هتكون موجود الخميس 😪
  ","

   بغنّي بقالي يومين .. يا نايمين 😏
  
"
78959,"
   كنت جاي لحضرتك والله يا شيخ بس نتيجتي ظهرت وطلعت شايل مادة في اولي جامعة ادعيلي والله ياشيخ ادعيلي ربنا اعلم بحالي وحال اهلي الآن بالله تدعيلي من قلبك
  ","

   ولا يهمك أبدا !
   
   المهم نتعلم ونستفيد من أخطائنا ..
   
   طريق النجاح بدأ بخطوة فاشلة.
  
"
78960,"
   بتركب نقل عام عشان يبقى زيك زي عامة الشعب ! الله ع أخلاقك ياأبو أنس 😂😂💔
  ","

   ههههههه
   
   لا عشان آخر أيام الإجازة والرز بدأ ينشف 😬
  
"
78961,"
   ياشيخ بالله عليك نزلها عايزه أى حد من المنصورة يجبلى الكتاب بتوقيعك حتى لو بضعف سعره والله
  ","

   راسلي دار البشير وسجلي اسمك وهوقعه بإذن الله .. ويشحنوه لك ..
   
   وكل اللي عايز زيها من أي مكان يعمل كده النهاردة .. يلحق وأنا موجود.
   
   الله يسعدكم.
  
"
78962,"
   ده فيه تفرقة ي شيخ محمد الناس إلى جت يوم الثلاثاء مخدوش دبوس 💔😂
  ","

   كل يوم له حاجة مميزة !
   
   الجمعة: الفرحة البكر ..
   
   الثلاثاء: أنس وأمي وصور ..
   
   الخميس: دبابيس ومفاجآت بإذن الله.
  
"
78963,"
   مبتضحكش ف الصورة ليه ي شيخنا 😂
  ","

   هضحك لما أشوفكم 😃
  
"
78964,"
   اه بيعدي من قدام الجامع الي هناك
  ","

   يسلموا صحبة الجنة 😃
   
   من محاسن الصدف أقابل في الباص راجل طيب من حبايبنا في البشير .. ومجهز لكم ده 💚
  
"
78965,"
   ركبت يا شيخنا من رمسيس ولا لسة؟؟
  ","

   ركبت ركبت 😃
   
   هو عادة بطلب أوبر من موقف زراعة .. بس قلت نغير النهاردة.
  
"
78966,"
   احنا جايين في الطريق اهو يا شيخنا😂💙
  ","

   هو باص رمسيس اللي بيروح المعرض أركبه منين بالضبط ؟
   
   بيكون فين في رمسيس ؟
  
"
78967,"
   حضرتك متواجد بكرة من امتى في المعرض باذن الله لحد امتى ؟
  ","

   انتظروني .. أنا جاي 😬
   
   نايم ساعتين بس 😌
   
   (هوصل على ١٠:٣٠ بإذن الله .. حتى نهاية اليوم).
  
"
78968,"
   يلا نلحق ننام ساعتين 😃
  ","

   ونقوم نصلي الفجر وناخد طريق المعرض بإذن الله ..
   
   هذه الفرصة الأخيرة التي أسعد بلقياكم فيها قبل السفر.
   
   أنتظركم يا صحبة الجنة 💚
  
"
78969,"
   هو حضرتك بتكتب اي ف الاهداء اصلي لاحظت انه كلام كتير
  ","

   آه 😂
   
   صحبة الجنة لازم يكونوا مميزين.
   
   بكتب الاسم ودعوة (وبحاول تكون مرتبطة بالاسم) .. ثم توقيع باسمي.
  
"
78970,"
   مازلتُ أتابع فرحة النّاس من بعيد بقراءة الكتاب وأتحسر على نفسي لأنّي لا أستطيع اقتناءه الآن ..
كم أغبط أهل مصر ! 😢
  ","

   يصلك يا حبيبي بإذن الله 💚
  
"
78971,"
   أنس جاي معاك انهارده ياشيخ 😍
  ","

   لأ .. كفاية عليه كده 😬
   
   بعتذر حتى للأخوات اللي تنشن معاهم المرة اللي فاتت. مكنش نايم كويس وصاحي بدري ومتنح 🙃
  
"
78972,"
   يا صاحب الحصيرة ⁦🌸كتاب حضرتك اللهم بارك جميل جداً جداً جمعنا كلنا في كوكب خاص بينا وحاسين انه بيتنا وحبيت جدا كلمات الأستاذ محمود توفيق ليك، الكتاب لقيته صدفه مع صاحبتى جابته هديه لأختها ومش عارفه اسيبه والله من فرحتى بيه وقرأت الإهداء بتاع آمنه😍 اتمنيت لو انى آمنه والله عشان دعوات حضرتك الحلوه ليها
  ","

   الله يسعدكم ويرضى عنكم ..
  
"
78973,"
   أمي عاوزاني أروح معاها مشوار بكرا رغم انها ممكن تروح بدون ولو روحت معاها هتغيب عن شغلي "" بحفظ قران في دار تحفيظ"" وهي بتقولي عاوزاكي معايا اعمل ايه؟ وحاسه بالذنب إني مش هروح شغلي ومش عاوزه أزعلها!
  ","

   روحي مع أمك .. وأبشري بالأجر.
  
"
78974,"
   يشيخ هتكون موجود لغايه امتا في المعرض انهارده عشان ان شاء الله جااي وهسافر مخصوص 💙
*انا عارف انه طول اليوم بس اليوم أخره كام*😂
  ","

   ٨ حبيبي.
  
"
78975,"
   أنس وقعلي علي الكتاب يا ابو أنس 😃❤
""أنس محمد عطية إبراهيم"" 
وبكدة اكون حصلت علي توقيع الاب وابنه 😃😃
  ","

   ههههههه
   
   الله يسعدك ويرضى عنك ويبارك فيك.
  
"
78976,"
   يا ابي سألتك مرارا صديقه لي ع خلق وبتساعد غيرها وبتحاول تغرح الناس الي حواليها باي شكل وطيبه جدا جدا من فتره انتشر عندنا ف الجامعه سرقه وانا كنت من ضمن الناس اللي اتسرقت الحقيقه وبعدين كذا حد شافها واتأكدنا اني هي اللي بتسرق بس السرقه م بتصل 
غير ف الامتحانات علشان الشنط بتبقي ع باب القاعه اعمل ايه
  ","

   محتاجة علاج نفسي.
  
"
78977,"
   يا أبي الكتاب هيكون موجود بكرا؟
  ","

   موجود .. وأنا معاه بإذن الله ..
  
"
78978,"
   النهاردة ابي وأمي اتخانقوا سوا وكنت زعلانة عليهم  ومش عارفه اتصرف ازاي فتحت كتاب حضرتك اكمل قرأتي فيه واقسم لك يا شيخ الصفحات التي قرأتها وكأنها رسالة من الله لأمي وأبي وكأنك تعرف المشكلة فضلت أردد سبحان الله وقرأتهم لأمي ف دمعت وقعدت تقول سبحانك ربي ودعيت لك كثير، صدقاً جزاكَ ربي خيراً ونفع بك يارب
  ","

   الله يبشرك بالخير ويسعدك ..
  
"
78979,"
   إلى أي مدى تُدمن الشوكولاتة على مقياس من 1 إلى 10؟
  ","

   لست من مدمنيها يا آسك !
   
   لكن دي تاخد معايا ٨ من ١٠
   
   (أهداها لي جميل كريم من صحبة الجنة كأنه يعرف حبي لها .. ربنا يسعده ويتم أمره على خير).
  
"
78980,"
   شيء كنت تشعر أنه رائع في طفولتك ولكنه لم يعد كذلك الآن؟
  ","

   الحقيقة أحاول الحفاظ على ما كنت أشعر أنه رائع يا آسك !
   
   أحاول مجاهدة ألا تفقدني الدنيا القدرة على الاحتفاء والانتشاء بالتفاصيل الصغيرة .. رغم كل شيء !
   
   يبقى الجمال فينا على قدر بقايا الطفولة الكامنة في أرواحنا.
  
"
78981,"
   هديه بسيطه لحضرتك ولصحبة الجنه
يا ريت متزعلش من هزاري ده حب فيك والله
   
    https://youtu.be/qXChF2OUJ-c
   
","

   الله !
   
   ايه الحلاوة دي يا عبدالرحمن 😂
   
   بجد حاجة جميلة جدا .. وهييجي منك مستوى احترافي بإذن الله ..
   
   استمر يا بطل !
   
   (مليش دعوة .. عايز أروح مكتبتي .. عشان صوتي هيعجبهم بس 😌).
  
"
78982,"
   وعشان برضه مقدرش على زعلكم !
  ","

   فبسبب نفاذ الطبعة الثانية في منتصف اليوم وفواتها على كثير من الكرام الذين أتوا من أماكن بعيدة متكئين على حضوري = يتحتم علي أن أكون موجودا طوال يوم الخميس ٣١ / ١ بإذن الله بجناح دار البشير بمعرض القاهرة الدولي للكتاب (صالة 2 - C 38).
   
   ألقاكم يا صحبة الجنة 💚
  
"
78983,"
   أنس عسول جداً جداً اللهم بااارك😻😻😻
  ","

   بهذه المناسبة يتحتم وجوبا أن أشكر الكريمات الفاضلات اللائي أغرقنه اليوم بهدايا الشيكولاتة والألعاب واللعب على جوالاتهن !
   
   ثم أخص من كن رفيقات بالمسامرة والمؤانسة لأمي !
   
   بنات الأصول، سليلات الكرم.
  
"
78984,"
   انا كنت واقفه منبهره من بعيد متنحه بمعني اصح اد ايه انا بنتمي للمجتمع دا واد ايه هما شبهي بدون معرف اي حد فيهم سبحانك يارب ! انت اللي جمعتنا وانت اللي ربنا هيجازيك كل خير عن كل واحد اخدت بإيده لطريق ربنا
  ","

   وأنا اللي نفسي ما أفقدش حد فيكم ولا تفقدوني خلف باب الجنة !
   
   آمين .. آمين ..
  
"
78985,"
   فعلا جينا محبين، دا سبب اني وغيري جينا تاني، وبنفكر نيجي تالت 💙
  ","

   اللي عنده صُحبة زي ديّه !
  
"
78986,"
   حضرتك احنا ماكناش جاين كقراء كنا جاين ""محبين""
  ","

   أشهد بالله !
   
   الله لا يحرمني .. ما حييت.
  
"
78987,"
   - تالله إن بختي لكريمٌ؛
لا أُصدق أننا تقابلنا وتعانقنا وتحدثنا؛وناديتَ بإسمي عَلَى مَرأىً وَمَسمعٍ منَ الجَميعِ؛ هذا ما جعلني أقف بعيدا لِأستوعب ما حدث!

وعن أنس:فما رضيَ أنْ تُلتقط له صورة إلا ""معنا""وقال وريني☺️ لكنه جبر بخاطر -بعض الأخوات- "") بناءً ع طلب والدة حضرتك. - بارك ربي فيكم أجمعين.🤲💚🌷
  ","
  💚💚
  
  الله يسعدك حبيبي.
  "
78988,"
   أخلصت فرُزِقت المحبة الصادقة..
جزاك الله عنا جميعاً خيرا وزادك إخلاصا ومحبة صادقة
  ","

   رب اجعلني خيرا مما يظنون، واغفر لي ما لا يعلمون.
   
   أعزك الله يا حبيبي.
  
"
78989,"
   جزاك الله خيرا شيخنا
مع اننا كنا جايين من سفر طويل بس رؤيتكم هونت علينا كل شئ أحسسناكم قطعة منا 
بجد اليوم كان رائع
يسعدنا جدا رؤيتك ورؤية والدة حضرتك اللهم بارك عسل جدا تدخل القلب علطول ايه الجمال دا حسناها قريبه مننا جدا مع اننا اول مره نشوفها وضحكتها الجميله ربنا يباركلك فيها وفي أنس واختيه يارب
  ","

   ربنا يسعدكم ويجبر خاطركم 🌹
  
"
78990,"
   دمت لنا أبا عظيما جنونا صادق العهد لا يخون ولا يكذب ولا يرائى. دمت صادق الوعد تقيا،، باراً بنا برك بأمك وابناءك، حريصا علينا حرص الروح على الروح
دمت لنا مرشدا للجنان يا خير من جمّع القلوب على الإخلاص والبقاء على العهد 💚
  ","
  😭
  
  اللهم استجب !
  
  يا رب .. يا رب .. يا رب ..
  "
78991,"
   تعبناك يا شيخنا اليوم اسفووووون جداااا ..لكن كان يوم رااائع بحق ..دمت قائدنا
  ","

   أنا مش حاسس بصوابعي 😂
   
   لكنه ألذ تعب ذقته.
   
   اللهم ربنا ولك الحمد ..
  
"
78992,"
   أسال الله أن يجعل ذلك السرور دائماً عليك وخير عليك في الدارين ي رب وأسال الله أن يرزق من سرور ذلك أضعاف أضعاف مضعفه♥️""شاب""
  ","

   يا رب يا حبيبي 💚
  
"
78993,"
   يا شيخ محمد سعيده جدا انى رايت معلمى واستاذى وانس الجميل اجمل موقف روحت اسلم ع والدة حضرتك وسالتنى ع الى تعلمته منك تلقائيا غلى نفسك وانى اتعلمت يعنى ايه دين وسطى ولبست النقاب عشان ربنا بيحبه وبره بامه وشوفت الفخر فعينها حقيقى والدة حضرتك جميله ربنا يبارك فعمرها ودعوتها يارب نكون صحبه فى الجنه
  ","

   بتحكيلي أهي !
   
   مبهورة بكم ..
   
   بتقولي عمري ما تخيلت يكون كل الناس دي حواليك كده !
   
   آي فيل لايك: عشان تبقي تقوليلي أوي إيه اللي مسهرك عالموبايل 😬
   
   أنتم رفعتم راسي وشرفتوني أدام الدنيا !
   
   وعقبال شرفنا على رؤوس الأشهاد .. يوم الميعاد ..
   
   آمين 🤲🏻
  
"
78994,"
   نسأل الله أن تكونوا القوم الذين لا يشقي جليسهم 😇
  ","

   يا رب .. يا رب ..
  
"
78995,"
   البنات اكتر 😂😈
  ","

   النساء أكثر سكان العالم عامة 😃
  
"
78996,"
   شيخ محمد بارك الله فيك
انا متابعك من سوريا، اليوم ابن عمي اجى المعرض وحصلي على إهداء منك
والله زعلت اني لم استطع ولا استطع الحضور للمعرض ورأيتك شخصيا
الا ان صورة الإهداء افرحتني جدا
جزاك الله عنا كل خير
  ","

   الله يسعدك يا حبيبي ويرضى عنك ..
   
   نلتقي على خير حال بإذن الله.
  
"
78997,"
   مكنتش معاكم .. حسيت بشئ غريب لما شوفت الصور .. نتجمع فى الجنة بنفس المنظر و احلى بإذن الله ❤❤❤❤
  ","

   آمين .. آمين .. آمين ..
  
"
78998,"
   كيف يبدو الإحساس بالشهرة و رغبة الجميع في التقاط صورة معك ؟
  ","

   عن نفسي .. بكل صراحة !
   
   فرحة عارمة لا توصف بستر الله في حب الناس .. وخجل شديد مما أعرفه من نفسي تحت الستر.
   
   اللهم تمامه، ودوامه.
  
"
78999,"
   صورتى دى يا شيخنا بإذن الله مش هشيلها من هنا أبداً 💖 يا رب بس تحتفظ بالورقة 😂
  ","

   في الحفظ والصون !
   
   أهديتني قطعة من روحك يا رفيق.
  
"
79000,"
   أنا أكتر حاجة فرحت بيها النهاردة هى نظرة الفرحة فى عيون والدة حضرتك... ربنا يبارك فى عمرها و يبارك فى أنس و رقية و عائشة و ينفع بيهم و تنظر إليهم دائمآ بتلك النظرة
شكرآ  على كل حرف و كل خطوة خير خطيناها و حضرتك كنت سبب فيها
نفع الله بك الأمة و رزقك الفردوس نزلا 🙌
  ","

   رب يسعدكم ويجبر خاطركم.
  
"
79001,"
   انا اشتريت الكتاب في يوم حضرتك مكنتش موجود فيه 
بس صاحبتي هتروح الخميس ينفع اديها الكتاب وتوقعلي عليه ولا ؟!!
  ","

   ينفع طبعا.
  
"
79002,"
   أنا مبسوط جدًا إني شفت حضرتك وشفت صحبة الجنة تاني، الحمدلله، ناس جميلة كلهم ، تشرّفت بمعرفة بعضهم، نتقابل على خير بإذن الله لما حضرتك تسافر وترجع بالسلامة، وابقى هات أنس معاك على طول بقى يا شيخ 😂، ربنا يحفظكم💙💕
منتظرين لقاء جديد الإجازة القادمة كلنا، الحدث دا عمرنا ما هننساه، شكرًا على إسعادنا 💙💙💙💙
  ","

   الله يسعدك حبيبي ويبارك فيك 💚
  
"
79003,"
   يا شيخ عاوزين الصور😂
  ","

   مظاهرة حب 💚
  
"
79004,"
   عايزين نشوف صورة بقا😃🙈
  ","

   أمي وأنتم وأنا.
  
"
79005,"
   محال تكونوا مجرد قرّاء أو متابعين !
  ","

   هذه العيون اللامعة .. هذه الوجوه الصادقة .. هذه المصافحات المحبة .. هذه الحروف المرتبكة .. هذا الصبر، وهذا التحمل للعناء، وهذا الدعم، وهذه العزوة !
   
   الحمد لله الذي أحياني لهذا اليوم حتى أرى بكم تلك النظرة في عين أمي.
   
   أنتم أهل .. أنتم عهد، يبذل في وفائه روح ودم ودعاء مع كل نبضة.
   
   دمتم .. دمنا يا صحبة الجنة 💚
  
"
79006,"
   إلى أي مدى أنت جيد في الرفض أو الرد بـ ""لا""؟
  ","

   علّمتني الحياة أن أكون جيدا في قول (لا) يا آسك !
   
   لكن أبقى سيئا فيها تماما مع بعضهم ..
   
   مثلهما !
   
   قالوا عايزين نشوف صحبة الجنة = قلت سمعا وطاعة.
   
   أمي وأنس 😍
   
   قبيل التحرك لمعرض الكتاب.
  
"
79007,"
   قبل ما أنام أحب أبشركم !

لأنه ليس نجاحي وحدي بقدر ما هو نجاحي معكم.
  ","

   هذا الغلاف اللي داخل المطبعة بإذن الله.
   
   نعم؛ في أقل من أسبوع أنهينا طبعتين لكتابكم ""صحبة الجنة"" بفضل الله !
   
   أنتظركم غدا 💚
  
"
79008,"
   لحد امتى يا شيخ عشان في هتسافر الصُبح عشان تيجي
  ","

   بإذن الله غدا في جناح دار البشير في معرض القاهرة الدولي للكتاب (صالة 2 - C 38) .. طوال اليوم .. من الصباح حتى يغلقوا المعرض.
   
   وحرصت على هذا اليوم رغم ضيق الوقت وقرب موعد عودتي للرياض جبرا لخاطر الكرام الذين لم تسعفهم ظروفهم للحضور يوم الجمعة .. وأما من أسعدوني يومها فلا حروف توفي فضلهم ونبل وفائهم.
   
   رب يتم علينا جميعا النعمة ويديمها، وينفعنا بها في الدنيا والآخرة ..
   
   ألقاكم يا صحبة الجنة 💚
  
"
79009,"
   اصلا قراءة الكتب PDF تفقد معني الكلمات
لازم امسك الكتاب بايدى واشخبط فيه تحت الجمل اللي بتعحبني 😂😂😂😂
  ","

   قولهم يا كابتن مدحت 🥺
  
"
79010,"
   😂😂😂
عسل ي شيخنا و الله
  ","

   يا جماعة الفكرة والله إن صنعة الكتب دي المفروض فاتحة بيوت !
   
   ما عليكم من الكاتب لأن والله الأمر مش مربح ماديا بالنسبة له خالص .. إلا لو بعنا مليون نسخة مثلا 😬
   
   لكن فيه دار نشر وفيه مصممين وفيه مطابع وفيه مكتبات .. كل دول ييجي بتاع ال PDF ويسرق لقمة عيشهم ببساطة !
   
   خلينا نتفق إن فيه جشع عند البعض لكن تبقى دي حقوق ناس .. تقدر تعتزل أو ما تشتريش .. لكن ما تبررش لنفسك هذا الاعتداء.
   
   وعموما سعر الكتاب في المتناول جدا .. رغم جودة طباعته بفضل الله ..
   
   فمحدش يزعل لما أقول لا أحل ولا أبيح أمر ال PDF.
   
   رب يسعدكم ويبارك فيكم ..
  
"
79011,"
   جايلك يامولانا وهتصور سيلفي معااك معلش 😂❤
  ","

   نتصور براحتنا يا عم 😍
  
"
79012,"
   أنا جيت الجمعة، بس مقدرش ماجيش بكرة الصراحة، خاصةً ان فيها أنس 😂💙💙
  ","
  😍
  "
79013,"
   اوعي تكون يا شيخ هتجبلنا الكتاب pdf 😍🙄
  ","

   هو أنا بحبكم آه .. بس مش للدرجة دي 😬
  
"
79014,"
   كيف تصف وجهك لأعمي ؟!
  ","

   بل أحب أن أسمع منه صورتي في قلبه المبصر !
  
"
79015,"
   يا شيخ 
قطعنا سبل الوصل و الحديث ،، بعد ان كنا لا يفوت اليوم دون حديثنا ،، قلت له ان هذا لا يرضي الله و اوقفنا حديثنا حتى يأذن الله بالحلال ،، لكن الحلال امامه سنوات ... كيف اتخطى هذه الفترة 💔
  ","

   بالصبر والثبات وإشهاد رب السماوات.
  
"
79016,"
   هتكون موجود بكرا امتا بالظبط يا شيخنا
  ","

   من الصباح حبيبي بإذن الله.
  
"
79017,"
   قولى يا شخينا هو الناس اللى بتعاملنا بتكبر رغم اننا ممكن نكون افضل حالا منهم نتعامل معاهم ازاى ؟
  ","

   نطنشهم خالص.
  
"
79018,"
   بقا كل شويه اقولك بقرا ف الكتاب ووادعيلك وانت متردش 😏😏
  ","

   لسه هعملكم مفاجأة حلوة نحتفل بها هنا عالآسك ..
   
   اصبروا علي بس.
  
"
79019,"
   يا محمد إللي تزعل منه يصالحك إزاي 😍😍
  ","

   زعلي غالبا مش بيحتاج مصالحة أكتر من ""آسف"" !
   
   أهو أنت كده صالحتني مثلا 😃
  
"
79020,"
   هتكون موجود ف المعرض من الساعة كام ي شيخنا إن شاء الله
  ","

   من الصباح بإذن الله.
   
   يعني من ١٠ - ١١ مش بعد كده أكون وصلت.
  
"
79021,"
   ابغي اقولك قايلالي كن رجلا من يومين بس استحيي ..! 😅😅
  ","
  😂😂
  
  الله يسعدك ويوفقك ويهديك لما يرضيه.
  "
79022,"
   اسالك بالله ترد يا حبيب والله سألتك كثيرا ..هل ممكن ربنا يعاقب الانسان على ذنب فعله بجهاله ..طمن قلبى ! مع العلم انه تاب توية نصوحه صادقه ولا يرجو الا حب الله ورضاه ... هل بغفر الذنوب جميها حقا ؟ انا ظلمت نفسى ومكنتش اعرف ان ده ممكن يضرنى ولكن مكنتش اعرف كنت صغيره 
! هل رحيم وسينقذنى من ظلم نفسي ؟
  ","

   أرحم مما يخطر ببالك !
   
   انسي اللي فات .. وأبشري بالخير.
  
"
79023,"
   يعني يا مولانا مثلا لو جبتلها الكتاب مش ممكن تتجووني ع طول 😅
  ","

   أبغى أقولك هتغلّي نفسها بس أستحي 😬
  
"
79024,"
   تقدمت لخطبتها فكانت أطهر الناس قلباً وأنقاهم لم يأذن الله بتمام الأمر لانها غير مرتاحة دون سبب منها او مني فكانت اكرم الناس و أحسنهم لساناً و لم تقل فيا إلا خيراً و لن أذكرها إلا بخير وأهلها خيرُ الناس و أكرمهم 😢 أسأل الله أن يتيسر ما عسر لقائنا ادع لنا فانا لا ارى غيرها موقن أني لن أجد مثلها
  ","

   قلبك النبيل هذا يستحق من يسعده ويملأه حبا بإذن الله !
   
   لا تقلق يا صديقي ..
   
   سيمر المر .. وتحلو أيامك.
  
"
79025,"
   ي دكتور حضرتك ينفع توقعلي ع الكتاب بكره
  ","

   أنا رايح عشان أوقعلكم أصلا 😬
  
"
79026,"
   حضرتك هتكون موجود يوم التلات للتوقيع على الكتاب
  ","

   نعم؛ بإذن الله.
  
"
79027,"
   انا اول مرة اتابع حضرتك ،
هوا كتاب صحبة الجنه بيتكلم عن ايه!؟
  ","

   كن رجلا !
   

    https://youtu.be/V9wYHcdacXE
   























"
79028,"
   في امكانية توفره في تركيا ؟ اود اقتناءه بشدة ..
  ","

   راسل دار البشير؛ يشحنوه لك بإذن الله.
  
"
79029,"
   أهل الأردن بانتظاره كذلك :)
  ","

   يأتيهم بإذن الله في معرض عمّان
  
"
79030,"
   لما بابا كان بيسافر زمان، لما كان بينزل اجازة كنا بنبقي عايزين نقضي كل الوقت معاه، و لما يسافر نقعد نحسب بالايام هيرجع امتي، ربنا يحفظهم و ينبتهم نباتاً حسناً و يجعلهم سبب دخولك الجنة يا رب
  ","
  😭
  
  يا رب .. يا رب .. يا رب ..
  "
79031,"
   يا شيخ حضرتك بتغيظ اللي نزل يعني كده !😬
  ","

   لا !
   
   اللي جالي الجمعة دول هم السابقون المتفضلون 💚
   
   أول فرحتي .. زي الابن البكر كده.
  
"
79032,"
   سهران ليه كدا يامولانا 😎
  ","

   مش عايزين يناموا 😩
  
"
79033,"
   لما تلاقي الكلام بدأ يقصر معاك ، اعرف انه بيطول مع حد تاني✋💔
رأيك ايه في الكلام ده
  ","

   مش شرط !
   
   ممكن يكون عايز فترة صمت من الكل يعيد فيها حساباته.
  
"
79034,"
   مبتتصورش مع بنات ليه ياشيخ احنا اي اخواتك الضغيرين
  ","

   اختيار شخصي.
   
   ومحدش يزعل من اللي رفضت طلبهم ده.
   
   ربنا يحفظكن ..
   
   عموما أنس جاي يوم الثلاثاء .. ابقوا اتصوروا معاه براحتكم 😬
  
"
79035,"
   👋كان عندي رؤية امبارح وقبل ما انام صليت استخارة بس محلمتش بحاجة بس انا مرتحاله جدا وعاجبني.... هو كدا عادي اني محلمش بحاجة؟
  ","

   عادي جدا !
   
   مش من شرط الاستخارة أبدا تشوفي حاجة.
  
"
79036,"
   من حق الزوج رفضه لشغل زوجته
  ","

   نعم؛ ما دام قادرا على كفاية حاجتها ..
   
   بس يكون متفق على ده من الأول.
  
"
79037,"
   اتمنى ترد رأيك هيفرق معايا اوي يا شيخ 
انا واختي متخانقين بقالنا اسبوعين عشان هي بتفضل تقولي كلام يستفزني لحد ما اتعصب واضربها دلوقتي ماما واخواتي شايفين ان هي مش غلطانة وان اللي غلطانة عشان بتعصب بسرعة وانا شايفة ان هي عليها جزء من الغلط برضه لو هما صح اعمل ايه عشان اتحكم في غضبي
  ","

   الضرب يضيع أي حق !
   
   تجنبي استفزازها .. حجمي تعاملك معها ..
   
   وهكذا ..
   
   أما الضرب فلأ.
   
   اتصالحوا واتكلموا سوا .. ربنا يهديكم لبعض.
  
"
79038,"
   حضرتك كتاب صحبه الجنه متوفر منه نسخ للي عاوز بشتريه ليوم الثلاثاء ولحد ما معرض الكتاب يتنهي ارجو الرد
  ","

   نعم؛ بإذن الله ..
   
   وسيتوفر في جميع المحافظات.
  
"
79039,"
   معلش سؤال سخيف.. كنت هصوم بكرة وامي قالتلي افطري بكرة عشان متجمعين انا واخواتي وده نادر (عشان اكل معاهم) من وجهة نظرها.. افطر واطيعها ولاانا كنت بستهبل
  ","

   أطيعي أمك.
  
"
79040,"
   إيه اللي المفروض لو حصل من صديقك تضايق منه أو تعاتبه عليه لأنك مش عشمان إن ده يصدر منه مثلا
  ","

   محدش كامل !
   
   فيه حاجات بنعديها وحاجات بنعاتب عليها .. ما دام صديقا الأصل فيه الصدق = يبقى هنقبله بعيوبه قبل مميزاته.
   
   واتعلم ما تتعشمش بزيادة عشان ما تظلمش نفسك.
  
"
79041,"
   ممكن سؤال بس حضرتك متضايقش منى 
دايما لما زوج او زوجه بيسألوا حضرتك عن الغربه وانهم تعبانيين منها دايما بتقول حاولوا متبعدوش وبأى شكل لازم تكونوا مع بعض 
ومع ذلك حضرتك مغترب وبردو لما حد بيسألك مش ناوى تنزل مصر خالص بتقول ربنا ميحرمنيش منها ما حييت 
واسف لو السؤال ضايق حضرتك هو مجرد حيره بس
  ","

   حقك !
   
   أنا بنصح الناس بالأصل الصحيح .. لكن ممكن ظروفي أنا تجبرني على وضع آخر.
   
   الله المستعان ..
  
"
79042,"
   اصل طنط حلوة وشكلها صغير اوووي ياعمو محمد ..
 انا بنوته علي فكرة اعاكسها براحتي 😂😍😍❤💁
  ","

   طب ايه رأيكم إنها حابة تشوف بعنيها صحبة الجنة ؟!
   
   غالبا هتكون معايا هي وأنس يوم الثلاثاء بإذن الله.
   
   يلا مفاجأة ..
   
   ولا كده معدتش مفاجأة ! 😬
  
"
79043,"
   الذنوب بتجر بعضها صح يشيخنا ؟
  ","

   صحيح !
   
   وكذا الحسنات.
  
"
79044,"
   الاب والزوجه والابناء صحيح ❤
  ","

   الجد والجدة والابن والأحفاد 😍
  
"
79045,"
   ما هو الجمال الحقيقي بالنسبة لك؟
  ","

   الجمال الحقيقي في الجنة يا آسك !
   
   وكل ما دونها مجرد (تصبيرة).
   
   ومن تصبيرات حياتي = هؤلاء !
   
   أجيال آل عطية 😌
  
"
79046,"
   ربنا يجازيك خير ويجبر بخاطرك وينفع بيك انا بفضل الله بعد ما قرأت اول 50 صفحة من الكتاب بلكت الكراش😂😂 ومعادش فى مراقبات ف صمت تانى بجد كتاب اكثر من رائع ربنا يجعله سبب ف هداية بنات وشباب المسلمين
  ","

   الله .. الله .. الله !
   
   هذا مما أحب أن ألقى الله به.
  
"
79047,"
   نزلنا السلڤي يا شيخ بتاع (صحبة الجنة... إجمع) 😂💙
  ","

   اللي لحق يجمع بأه 😃
  
"
79048,"
   وعشان مقدرش أزعل صحبة الجنة !
  ","

   فنزولا على رغبة كثير ممن حالت ظروفهم دون الحضور يوم الجمعة فسأكون متواجدا بإذن الله طوال يوم الثلاثاء ٢٩ يناير بجناح دار البشير بمعرض القاهرة الدولي للكتاب (صالة 2 - C38) لأسعد برؤياكم وأوقع على كتابكم ""صحبة الجنة"".
   
   أنتظركم 💚
  
"
79049,"
   هيييييه دي أول مرة حضرتك ترد عليا هيييييييه، كدا يومين ميتنسوش ٢٥ و٢٦ ❤❤❤ بمناسبة كدا بقى عايز اعرف لو ينفع اصور بضع صور وابعتها لصحابي من الكتاب؟ الكلام الي فيه مش قادر مبعتهوش لحد :"""" ربنا يرضى عنك ويحبك ويسعدك دنيا وآخرة يا رب❤❤❤❤❤❤❤❤❤❤❤ البونبوني هيفضل في خلايا جسمي يتذكرك..❤❤
  ","
  😂😂
  
  رب يسعدك 💚
  "
79050,"
   الشعب يريد يوم تاني للتوقيع
  ","

   فاتكم القطار 😬
  
"
79051,"
   محضرتش ياشيخ بس ايه الجمال ده ربناا يعزك ويرزقك الخير أينما تكون
علي أمل اقابل حضرتك في يوم من الأيام 🌹
ربنا يديم عليك المحبة
نحن صحبة حتي الجنة🤲🏻
  ","

   يا رب .. يا رب .. يا رب ..
  
"
79052,"
   حضرتك شرير النهاردة كدة لية😂
  ","

   عشان اللي سافر وحضر وشرفني وأسعدني يستاهل 😌
  
"
79053,"
   طب ما فيش شباب تاني في العيلة 😂😂😂
غير السائلة ✋
  ","

   صحبة الجنة !
   
   عيب 😌
   
   غلّي نفسك.
  
"
79054,"
   يا شيخ أنا الي كنت جمبك بجاكت أزرق، يوم حلو أوي والله ❤❤❤ أنا مش مصدق نفسي وفرحان أوي أوي أويييييي ❤❤ الحمد لله الحمد لله الحمد لله، رد عليا مرة بقى 😂😂 واسف اني مشيت بعد ما حضرتك مضيت مباشرة بس كنت مستعجل :"" وسلمتلك على شيخ محمد عبد الهادي 😂😂❤
  ","

   حبيبي يا مصطفى 😍
  
"
79055,"
   ممكن نبطل كلام عن الكتاب بقي لاني كل اما اشوف ان حد حضر وجاب الكتاب وحضرتك وقعتله عليه وانا مقدرتش اجي افضل اعيط...ممكن!😢😢😢😢😢😢😢😢
  ","

   لأ بأه هه 😬
  
"
79056,"
   يجماعة نسأل الاسئلة المهمة الاول ،،اخوك ابراهيم متزوج يا مولانا 😂😂😂؟
  ","

   ههههههه
   
   عنده صفاء سنتين .. وسارة ٩ شهور.
  
"
79057,"
   مش عارفة اكتبلك ايه والله كل اللي جوايا هما قالوه،  بس والله وربي كلنت أحلى فرحة في حياتي إن شفت حضرتك،  ولما كنت بتوقعلي ماكنتش مصدقة إني شايفة حضرتك من غير الشاشة ، ربنا يديمك فرحة في حياتنا وفي حياة كل من حولك،  وربجد وربنا كتابك غيرلي حياتي وساعدني كتير،  ومش هقولك أكتر من إنك درب لي من الله.
  ","

   اللهم اجعلني جسرا يعبرون عليه إلى الجنة !
   
   ثم نكون فيها صحبة ..
   
   اللهم انفع بنا .. ولا تفتنا، ولا تفتن بنا.
  
"
79058,"
   اشعر بالغيرة🙄
  ","

   تستاهل 😬
  
"
79059,"
   اى دا والجمال دا 
معظم الاسك والفيس بيتكلم عن الشيخ محمد عطية وصحبة الجنة 
اللهم بارك 💙💙💙
  ","

   أنتم اللي تستاهلوا والله !
   
   فخور بكم حد السماء.
  
"
79060,"
   لما شوفت الصورة حسيت ان قلبى فعلا وجعنى عشان محضرتش لكن احنا على ثقة  ي شيخنا انك هتكون معانا دايما ودى مش اخر مرة هتقابلنا فيها مع بعض حتى الجنة
  ","

   يا رب .. يا رب ..
  
"
79061,"
   للى مجوش حفل التوقيع..
فاتكم الشيخ وهو بيقول لااء شعري لااء 😂🕺🏻
  ","
  😂😂
  
  ما هو تتعبوا ايدي = ماشي
  
  تكتموا النفس بجمال لمتكم = أفرح
  
  لكن تنكشوا شعري = فده اللي مش ممكن أبدا 😬
  "
79062,"
   ياريت حضرتك تنزل الجمعه القادمه يا شيخ
علشان اللي مقدرش يجي يبقي فيه فرصه أخرى ليه  😔😔
علشان خاطر صحبة الجنه 💚
انا حزين جدا 😭😭😭
  ","

   الجمعة القادمة هكون في طريقي للرياض 😌
  
"
79063,"
   هتروح ثاني يا مولانا؟ 💔
  ","

   هتيجي ؟ 😌
  
"
79064,"
   والدتى قرأت من الكتاب واحنا راجعين ف الطريق وقالتلى كفايه اننا جينا عشان الكتاب ده بس ودعت لحضرتك كتير 😊 وفعلا كان احلى يوم واتعرفت ع احلى صحبه 🌸ربنا يياركلنا ف حضرتك وتفضل مفرحنا دايما 😊
  ","

   الآباء والأمهات اللي كانوا مع أولادهم وأصروا كمان يتصوروا معايا = فعلا مكنتش ببقى عارف أشكر ثقتهم دي ازاي !
   
   ربنا يديمها نعمة.
  
"
79065,"
   اوجعوا قلبي كمان عشان ماعرفتش اجي 😥
  ","

   سلامتك 😬
  
"
79066,"
   صبرني ولو بكلمه علشان معرفتش اكون معاكم😢
  ","
  :)
  "
79067,"
   اقسملك احلي اجازه عدت عليا عشان عرفت اشوفك فيها ❣️❣️ ربنا يباركلنا في حضرتك يا شيخنا 🙌❣️
وان شاء الله السنه الجايه ربنا يكتبلنا نتقابل تاني 😍
  ","

   ودي أحلى إجازة عدت عليا برضه والله !
   
   رب يجمعنا دوما على خير.
  
"
79068,"
   امبارح كان احلي يوم في حياتي كل شوية ابص على الاهداء و اضحك 💜
  ","

   وأنا هفضل أبص على الكتاب !
   
   وأحمد ربنا عليكم 💚
  
"
79069,"
   امبارح اتبسط اووي قد البحر 🙈 
حضرتك كتبت التوقيع ليا ولخطيبي 😄😌😌 

جزاك الله الجنة ياشيخ 
قربت اخلص الكتاب اهوه 😅
  ","

   الله يتم عليكم بخير.
  
"
79070,"
   ريماس بتسلم علي حضرتك ياشيخ😂
  ","

   قمر 😍
   
   رب يبارك لكم فيها.
  
"
79071,"
   امبارح كان فعلا يوم عمره م هيتنسي ابدا ف حياتي ،بجد كانت الفرحه مش سيعاني والله💜ربنا يجازيك خير ي شيخ ،وان شاء الله الكتاب هيكسر العالم كله❤️كل شويه ابص ع التوقيع واضحك💜نزلت التوقيع والكتاب ع كل ابلكيشن من كتر الفرحه😅💚
  ","

   رب يديمها نعمة ويرضى عنكم.
  
"
79072,"
   اتعرفت علي صديقات جميله جدا ياشيخ حسيتهم ونس لي والله 
صحبه الجنه حلوين اوي ❤❤❤
  ","

   ربنا يديمكم صحبة للجنة.
  
"
79073,"
   سامحني يا حبيبي.. مقدرتش أجيلك
  ","

   لأ .. مش مسامح 😔
   
   كنت عايز أشوفك.
  
"
79074,"
   الحروف بالفعل عاجزة مُعلمنا حتى الآن .. 
ممكن نطلب من حضرتك طلب خاص ؟
انه صديقتى التى أهدت لحضرتك كتابها الأول البارحة (انحدار) تريد جدا أن تعرف رأى حضرتك بالكتاب بعد قرائته .. هو مهم بشدة حقيقةً .. فهل لنا من فضلك؟
رضى الله عنكم وأكرمكم بتيسير الحال دنيا و آخرة
  ","

   اشكريها نيابة عني.
   
   حاضر؛ أرجع الرياض وأفرغ بإذن الله.
  
"
79075,"
   انا وصيت واحد صاحبي يجيبلي الكتاب امبارح
لأني مقدرتش أكون موجود
وصور حضرتك فيديو وانت بتكتب الاهداء كأني كنت موجود والله 🙈😍
ربنا يجمعنا بك في الجنة يا شيخنا الحبيب ❤
  ","

   الله يسعدك يا حبيب قلبي 💚
   
   فرحتوني وشرفتوني والله.
  
"
79076,"
   يا دكتور أنا مش مصدقه اني قابلت حضرتك واخدت توقيعك 😍
ماما كمان فرحت اوي وكانت بتدعيلك
  ","

   سلميلي عليها 🌹
  
"
79077,"
   فرحت جداً بالكتاب والاهداء جداً جداً 
احدى امانيّ تحققت 🌸
نزلت صوره الكتاب وقولتلهم دا غير قابل للإعاره 😂💛
  ","

   صح كده !
   
   اللي عاوز يجيبه ويوقع 😂
   
   شرفتوني.
  
"
79078,"
   عملت سيشن للكتاب هااايل😍😍
  ","

   هنحتفل بإذن الله في هاشتاج #صحبة_الجنة هنا وعالفيس.
   
   أفرغ بس لوداع أنس ورقية اليومين دول ..
   
   ربنا يسعدكم.
  
"
79079,"
   اليوم كان جميل اوي اوي ما شاء الله 
والحمد لله انه يسرلنا وكرمنا باننا نيجي وناخد الكتاب وتوقيع حضرتك وننال شرف مقابلتك 
*انا والدتي اللي قامت وكلمت حضرتك واشتكت مني😂* هي بتشكر حضرتك وبتدعيلك وهتقرأ الكتاب بإذن الله  وهبلغ حضرتك لما تقرؤه..شكرا ياشيخ علي كل جميل بتعمله لينا اللهم بارك
  ","

   اتوصي بها يا إيمان !
   
   ربنا يسعدكم ويبارك فيكم.
  
"
79080,"
   ي شيخ ربنا يباركلك عن كمية البهجه الل كانت ف المكان ولما شوفت حضرتك الفرحه كانت مش سايعاني ف البيت كلهم قالولي لما تقرءي الكتاب هاتيه قولتلهم لا ده عليه توقيع الشيخ الل عاوز يروح يشتريه 😂😂😂💚💔
  ","

   هو ده 👍🏻
   
   ربنا يسعدكم.
  
"
79081,"
   أنا اللي قلت لحضرتك ممكن حضن قبل ما أمشي 😌😂💞
  ","

   المهم يكون عجبك 😃
   
   شرفتني حبيبي 💚
  
"
79082,"
   النهاردة كان عيد !!😃💚✨
أنا حسيت بنفس الفرحة والبهجة بتاعة العيد 🎇
جمعنا الله في الجنة 💚🙌
  ","

   إي والله عيد !
   
   لا تزول حلاوته .. ما حييت.
  
"
79083,"
   أي حروف أقولها ستكون بالفعل عاجزة جدا !
  ","

   اللي عشناه اليوم = لا يمكن أن نتنازل عنه حتى باب الجنة .. بإذن الله !
   
   أنا فعلا في حالة من الدهشة .. كيف أشكر ربي على كل هذا !
   
   اللهم يا رب .. لك الحمد كما تحب.
   
   لا حرمتكم يا صحبة الجنة 💚
  
"
79084,"
   هقابله بكرة 😃
  ","

   أنتظركم يا صحبة الجنة 💚
  
"
79085,"
   عملت زي ما قولت في كن رجلا يا ابو انس  ، وقطعت سبل التواصل ووعدتها هتقدم اول ما الوقت المناسب يجي عشان احافظ عليها ، كانت موافقه وبعد كدا اتغيرت وطريقتها ولبسها ومش عارف اتصرف ازاي
  ","

   ولا حاجة يا غالي !
   
   كما أقول دوما:
   
   "" اختبروا الحب في لجنة الأيام "" !
   
   من بدّل وتغير = فقد أراكم الله بينة؛ لتتعافوا .. قبل الصدمة بعد فوات الأوان.
  
"
79086,"
   الكتاب منزلش يا استاذ محمد وهيجي بكره ان شاء الله ☺
  ","

   هييجي وأنا معاه 😃
  
"
79087,"
   السلام عليكم ي شيخنا العزيز..
انا مضايقة جداً جداً لان بحس يومى بيطير ومفهوش بركة خالص وببقي نفسي اعمل فيه حاجات كتير ومش بلحق اعملها وده شئ مأرقنى ومزعلنى وانا الحمد لله بحافظ ع صلاة الفجر مش بتضيع منى غير بسيط فممكن تقولي اعمل ايه عشان احس ان يومى فيه بركة
  ","

   قليل متصل خير من كثير منقطع !
   
   لا تنس هذه.
  
"
79088,"
   انا لما بشوف زوجى (عاقدين)ببقا مبسووطه جدا وبحسانى بقيت طفله ف كل حاجه حتى تصرفاتى وغصب عنى بعمل كده مش بمزاجى والله وهو بيزعل منى لما اعمل كده بس ده غصب عنى والله وهو بيقولى اعقلى انتى كبيره مش صغيره بس انا بزعل لما بيقولى كده وف نفس الوقت مش عارف اتغير اعمل اى انا عندى 20 سنه ابقا كده طفله فعلا
  ","

   هناك درجة من الطفولة تحلو بها الحياة !
   
   لكن دي من مشاكل فرق السن الكبير في عدم القدرة على تفهمها واحتوائها ..
   
   عموما .. زيادتها عن حدها أيضا بتبوخ، فحاولي بالتدريج تعملي كنترول على الموضوع ..
   
   الوسط حلو ومقبول.
  
"
79089,"
   سلام عليكم
زوجي مغترب والعيشه صعبه جدا وهو بعيد فترة زواجنا كانت قليله اوي للأسف ده مأثر عليا ودايما مزاجي وحش وبزعله كتير بسبب كده بس بيكون غصب عني 
اعمل ايه علشان اخرج من حالتي دي ومضايقوش تاني انا عارفه الغربه صعبه عليه ؟
  ","

   البعد أسوأ ما يمكن أن يكون بين زوجين ..
   
   فطرة الله تقتضي أن يغلق على باب بيت واحد على الرجل وامرأته وأولادهما ..
   
   فرحهم واحد، وحزنهم يزول بقربهم، وخصامهم لا يطول بمودتهم.
   
   أما البعد والتواصل عبر حروف باردة ونقل المشاعر بإيموشونات سامجة والخصام والصلح عبر مكالمات لا دفء فيها = فكم قوّض أسس بيوت كانت مستقرة !
   
   لكن ينبغي في الوقت نفسه أن أكون واقعيا رحيما ..
   
   هي معادلة قاسية مع الأسف ..
   
   وليس من حق أحد أن يلزم الناس فيها بما يراه !
   
   ربنا أصلح الحال والبال ..
   
   وبعد ..
   
   فاستوصي بزوجك خيرا وقربي المسافات بينكما .. وحاولي معه بلطف أن تكونا سويا بمكان واحد.
  
"
79090,"
   لو روحنا بكره وملاقيناش الكتاب😔
  ","

   لا .. هتلاقوا الكتاب، وهتلاقوني كمان بإذن الله 😃
  
"
79091,"
   أسوأ شيء فعله شخص لك وسامحته على الرغم من ذلك؟
  ","

   يااااه !
   
   مش ليلة دي تقلب علي فيها المواجع يا آسك والله.
   
   عموما أرجو أن قلبي سليم للمسلمين جميعا .. حتى آخر نبضة.
  
"
79092,"
   مبروك ع الكتاب اولا
ثانيا انا كل ما حد يتقدم ميحصلش نصيب لو هو وافق انا ارفض لو انا وافقت هو يرفض طبعا دا نصيب والحمد لله راضيه جدا بس عايزة اعرف دا اختبارمن ربنا وانى اصبر واحتسب ولا يكون عين او حسد زى ما سمعت ولا ايه ياشيخ قولى حاجه تريح قلبى
  ","

   ابتلاء .. لعله يكون بابك إلى الجنة بإذن الله ..
   
   اصبري وأبشري.
  
"
79093,"
   ي شيخ حضرتك هتوقع ع الكتاب ساعه بس ولا هتفضل توقع طول اليوم عادي
  ","

   طول اليوم بإذن الله.
  
"
79094,"
   شيخ انا والدى راح مخصوص النهارده والكتاب مش موجود .. حضرتك إحنا مش هنرضى ولا هنتصالح بالساهل كده .. حضرتك تجيب العمده وتيجوا لوالدى هنا ونتغدى سوا إن شاء الله .. عندنا فطير بلدى وعسل وجبنة قديمة
  ","

   على عيني وراسي والله يا حبيبي !
   
   بلّغ اعتذاري للوالد بصفة شخصية.
   
   منتظرك 💚
   
   ونروح سوا للفطير والجبنة.
  
"
79095,"
   آسف ياشيخ بس عايز أعرف الكتاب بيتكلم عن أي؟!
وأي الغرض من الاسم«صحبة الجنه»
  ","

   https://youtu.be/16j4g_S4Yfw
  






















"
79096,"
   طيب هي دلوقتي ترفضه و لا تعمل ايه؟
رأي حضرتك يهمنا و جداً
  ","

   نعم؛ ترفض.
  
"
79097,"
   لم أعرفك منذ،زمن طويل ولكن تشبه ابى فى الحديث وكيف ان حديثك يغير القلوب ويحولها الى صافية فارجو ان تدعو لى بكل خير واهمها حسن الخاتمة 
زادك الله
  ","

   وأسعدك وأكرمك .. ورضي عني وعن أبيك.
  
"
79098,"
   يا الله شو عبالي احصل على نسخة من الكتاب .. بس انا عايشة بأوروبا .. متابعة لحضرتك من زمان .. الله يبارك و ينفع  فيك يا شيخ
  ","

   تقدري تطلبيه للشحن من دار البشير بإذن الله.
  
"
79099,"
   إحساس حضرتك ايه وانت عندك يوم مهم وجميل ان شاء الله بكرا💚
  ","

   فيه حاجات ما ينفعش يتعبر عنها بحروف !
   
   اللهم الستر والقبول.
  
"
79100,"
   يا شيخ بالله تجاوبني ، 
لم أفعل ما يسمى بالإرتباط يومََا ولكن البعض يقلن لي تفوتكِ سعادة 
هل حقََا تفوتني سعاده ؟؟
  ","

   إنما السعادة كلها في ابتغاء رضوان الله.
  
"
79101,"
   🔑🔑
  ","

   ما تستمريش .. ما تستعجليش على نفسك.
  
"
79102,"
   واحد خطب وحدة واصر عليها جدا جدا وتعلق بها ولفترة طويلة 
من المحاولة والبنت بترفض
لم يمض سوا شهر وخطب بغيرها 
هلا تكون ردة فعل ام ماذا؟
  ","

   عين العقل !
   
   لو كان قدر يتجاوز فعلا .. مش مجرد بيحاول ينسى وهيظلم التانية بحزنه.
  
"
79103,"
   ياشيخ جايلالك من طنطا بكرة إن شاء الله
أتمني أقابلك أتمني
ادعيلي ياشيخ ادعيلي كتيير اخلص طب وربنا يرزقني بالزوج الصالح اللي بتمناه ويعوضني خير
ليلة الجمعة لعلها تستجيب
ويارب ترد عليا
عمرك ما جاوبتني ع حاجه.. جاوبني علي ده واجبر بخاطري ربنا يجبر بخاطرك دنيا وآخره
وادعيلي
الله يكرمك يارب
  ","

   ربنا يسعدك يا دكتورة .. ويبلّغك من آمالك ما يرضيه عنك.
  
"
79104,"
   يا شيخ  بتناقش مع مجموعه من صحابى ومش عارفين ايه الصح ياريت ترد عليا ضرورى 
هو فى عدل ف الدنيا ؟
  ","

   الدنيا دار ابتلاء !
   
   العدل التام يكون في الآخرة.
  
"
79105,"
   الله يسامحك مش لقيت غير يوم 25 تعمل حفله التوقيع كماين وبهدله للأسف مش هقدر اجى بسبب البهدله اللى فى القاهره 😔
  ","

   القاهرة جميلة وزي الفل !
  
"
79106,"
   هوة عادي ان خطيبي يضايق كل لما امدح رجل قدامه او احكيله اني تناقشت مع فلان او طلبت منه مساعدة حتى لو كل ده كان في اطار الشغل والجد بدافع الغيرة ؟وثقة تماما انه لايشك فيا مطلقاا وهو يؤكد لي ذلك وانه مش بيكون غضبان مني اصلا في المواقف دي لكن ده لايمنع انه بيتأثر ويضايق بوضوح وده بيربكني
  ","

   المفروض تكوني أنت ذكية طبعا وتراعي شعوره في حاجة زي دي؛ حتى لو مفيش غلط يستدعي الشك !
   
   تخيلي لو بيثني هو مثلا على زميلته أو مديرته أمامك.
  
"
79107,"
   عملت زاي ما قولتلي بظبط و الحمد لله بقيت احسن من الاول كتير
  ","

   الله يسعدك ويحفظك .. اثبت.
  
"
79108,"
   هتفك امتي بقي ياشيخ , مقفوله من كل ناحيه 🤦
  ","

   ربك كريم !
  
"
79109,"
   ازاي مكونش مهمشة و غير مرغوب في وجودي، ارجوك رد ..
  ","

   ألا تعرفي قيمة نفسك من عيون أحد !
   
   بل في عينك أنت.
  
"
79110,"
   مانا لو كنت اعرف اجى بكره مكنتش هاجى النهارده خلاص بقا مش مشكله
  ","

   خلاص ما تزعليش ..
   
   إن شاء الله يتوفر في كل المحافظات.
   
   (كويس إنك رديت عشان محدش يقول إنه صاحب السؤال .. صحبة الجنة ما تخمش يا جدعان 😬).
  
"
79111,"
   علفكره ياشيخ مش مسامحك لا انت ولا دار البشير عشان  راحه معرض الكتاب مخصوص وفى الاخر ملقتش الكتاب
  ","

   امسحيها فيّ معلش !
   
   أمس ماكينة الطباعة اتكسرت غصب عنهم وأخرتهم ..
   
   لو تعرفي تيجي بكرة = نسختك هدية مني.
  
"
79112,"
   ياابي هو حضرتك هتكون متواجد بكره طوال اليوم ولا من الساعه 11:12 بس؟!
  ","

   طول اليوم بإذن الله.
  
"
79113,"
   يا صحبة الجنة .. هذا يومكم !
  ","

   الجمعة ٢٥ يناير
   
   حفل توقيع كتابكم بإذن الله في معرض القاهرة الدولي للكتاب - أرض معارض مصر الدولية بالتجمع الخامس.
   
   من الساعة ١١ إلى ١٢ ظهرا.
   
   وسأكون طوال اليوم بعد الحفل في جناح دار البشير ب صالة ٢ - C38
   
   أنتظركم جميعا 💚
  
"
79114,"
   انا مدايقة يا شيخ ،ومش عارفة ليه
  ","

   طب قومي اتوضي كده واقفلي على نفسك غرفة وصلي وادعي وانسي أي حاجة شاغلاك أو قلقاك .. وشوفي !
  
"
79115,"
   بترد ع الأسئلة فورًا يا شيخ؟ والا كم يوم ممكن يظل السؤال لحد م ترد عليه؟ عشان بعثت سؤال اليوم ومتأمّل 😂 فبلاش أتأمّل ع الفاضي 😂💔
  ","

   لو السؤال ما تجاوبش في غضون خمس دقايق = غالبا بيكون ضاع في الزحمة للأسف.
   
   حقك عليا.
  
"
79116,"
   عندي امتحان فارما الصبح وقلقان جدا ..دعواتك يا شيخنا💔
  ","

   الله يوفقك حبيبي .. والجميع.
  
"
79117,"
   واللى غلت نفسها بعد فوات الأوان تعمل ايه 😔
  ","

   تتعلم من اللي فات !
   
   وتثبت في اللي جاي ..
   
   تقرب من ربنا .. وتبشر بالخير.
  
"
79118,"
   قوله ينجز كلنا عايزين نعرف عشان اي
😂 😂 😂
  ","

   يا رب يكون اللي مزعل الناس حاجات زي دي .. مالناش يد فيها !
   
   اللهم اغفر لي ما أعلم .. وما لا أعلم ..
   
   أعوذ بك أن أَظلم .. أو أُظلم.
  
"
79119,"
   عشان حضرتك من يوم ما عملت الاسك وانا ببعت لحضرتك اسئله ومجاوبتنيش ولا مره ..ده انا قربت اوصل ل1000سؤال ..وفعلا كنت تعبانه جداا ومحناجه رأي حضرتك وحضرتك للاسف مجاوبتنيش
  ","

   طيب وده سبب يعطيك الحق تقولي مش مسامحة ؟!
   
   يعني كل الأعذار اللي بكتبها دي وبرضه تقولي كده ؟!
   
   الله المستعان.
  
"
79120,"
   انا للاسف مش قادره اسامحك ي شيخنا
  ","

   عشان ؟
  
"
79121,"
   حضرتك مسافر فين!!
  ","

   وحياتك سفر يا ولدي !
   
   حيرة بين الأوطان ..
   
   وحياتك أمل يا قلبي !
   
   عساك تلقى الأمان ..
  
"
79122,"
   ماما بقى عاقلة جدا الحمد لله مبتعبرنيش حتى بلايك 😂
  ","

   تحية للآباء والأمهات المتابعين في صمت 😃
  
"
79123,"
   والله حرفيا بيحصل
والدتي بتجيب اكونتات صحابي بتكون حاطه صورة شخصيه عاديه از واحده محجبه
تقولي هيا البت الاء احلوت كده ليه اتغيرت خالص 😅😅😅😅
ياماما مش هيا يا حاجه هفهمك بس 😁😁😅
ربنا يبارك ف امهاتنا جميعا
  ","
  😂😂😂😂
  "
79124,"
   والله انك بتفهم يا شيخ
  ","

   شفت قلب الأم ؟
   
   معرفتش أربّي 😂
  
"
79125,"
   هو ايه المانع يقبل او تقبل طلب صداقة ابوها يعني 😐؟؟؟؟؟؟؟؟؟
  ","

   عارفة حضرتك حصار: قومي ذاكري .. يا بنتي شوفي مصلحتك .. أنت بتعملي ايه في الموبايل ؟
   
   كل ده بيتنقل لايف في الكومنتات عادي 😬
   
   وفي حالة الأم .. كل واحدة من صحباتك هتعلق عندك لازم نبع الحنان تفصص صورتها وتكبرها وهي بتقررك بسيرتها الشخصية .. وهكذا يعني 😃
  
"
79126,"
   😂 😂 😂 😂 😂 😂 😂 😂 يااا شيخ بابا مرة بيقولي مين محمد عطيه اللي عملاله مشاركة ده،، قولتله د شيخ يا بابا عنه آلاف الناس قالي عادي م انا عندي ألف شخص 😂شر البلية ما يضحك
  ","

   والله تسلميلي عليه !
   
   أنا بسلم عليك يا والدنا يا جميل .. وبقولك الألف بتاعك فيه البركة والله 🌹
   
   دي مش بلية .. دول ناس زي العسل 😂
  
"
79127,"
   بحبه جدا يا شيخ معتبراه كل حاجه فى دنيتى بس موجوعه منه اووى..فين وفين لما يسأل عليا وممكن يقضى ايام ميسالش و لما بتعب فين وفين لما يسأل عليا وقت امتحاناتى مكنش بيسأل عليا وانا اللى كنت بقوله التوقيت وغيره. تبريره انه مشغول ومضغوط جداا وانا مش مقتنعه ان فى شغل 24 ساعه وات مفيش 5 دقايق يسأل عليا فيهم
  ","

   هو مين ده ؟!
  
"
79128,"
   يا سلاااااام 🙁بتجاوب على كل التافهين ماعدا انا 😭
  ","

   يا سلام !
   
   مرحبا بفخر التافهين 😂
  
"
79129,"
   طب انا ياشيخ والدي بيحرجني في الكومنتات يالههههوي و كتير بيعمل مشاكل ويقولي امسحي كذا وحطي ومتحطيش مع انها بوستات عاديه جداً بس لما بعمله بلوك بيعرف و بيبهدلني و بتبقى خناقه لرب السما و يرن عا عماتي و خالاتي يقولهم. اعمل معاه ايه ياشيخ؟ دا اكتر حاجه مرعبة بتحصلي ان يجيلي اشعار انه عمل كومنت عندي😂💔
  ","

   ههههههه
   
   الحل الأمثل تعملي حساب له هو .. تنزلي عليه اللي على مزاجه ..
   
   غير حسابك الرئيسي.
  
"
79130,"
   ابي .. انا ثانوية عامة ، يعتبر مش بدأت مذاكرة ومش بنزل دروس ومش هنزل .. آسفة مش تزعل مني انا تعبانة بما يكفي .
اعمل اية .. حاسة اني هفقد الأمل أو أكاد أكون فقدته ..
كلمني وانصحني .. وادعيلي .
فضلا رد عليا يا أبي وسامحني ماتزعلش :'(
  ","

   هزعل عشانك مش منك !
   
   عموما يبدو عندك اكتئاب ومحتاجة استشارة طبيبة نفسية لازم ..
   
   ما تسيبيش نفسك للحالة دي، وهتبقي تمام بإذن الله.
  
"
79131,"
   الله يرحمك ي شيخ ترد،، عادي م اقبل طلب صداقة من ابويا؟
  ","

   لو من النوع اللي ما بيفرقش بين التعليقات والرسائل الخاصة، وبيشير صور بطاطس عليها لفظ الجلالة وحصان براس سمكة = اعملّه بلوك .. وخليكم أب وابن أحسن .. الصداقة دي مش هتنفع 😬
   
   (ما تزعلش بابا عموما .. اقبل إضافته واعمل لك حساب تاني مع أصحابك عشان تاخد راحتك).
  
"
79132,"
   ارجوك ممكن ترد ..
خطيبي حريص ماديا شويه ، يعنى مش بخيل بس بيحسب كل حاجه كده وكل جنيه فمكانه .. انا مش عارفه هقدر اتعامل مع كده ولا لأ ..
رأي حضرتك ايه فالشخصيه دي ؟
انا بحبه جدا جدا والله
  ","

   كل جنيه في مكانه = ميزة !
   
   ما دام مش مقتر.
  
"
79133,"
   سبحان الله العظيم! كلّ ما قرأت أيّا من منشوراتك أو إجاباتك قلت كيف يظهر الله صدق طويّة العبد من وراء شاشة قد يجلس خلفها البرّ و الفاجر . لا أعرفك و لا أزكّي على الله أحدا، لكنّني أقرأ لك و لسواك و لا أجد لوقع كلامك من تفسير سوى أنّ الله قد وضع لك القبول! اللهم ألقي علينا محبّة منك! بارك الله فيك
  ","

   اللهم لا تؤاخذني بما يقولون .. واجعلني خيرا مما يظنون .. واغفر لي ما لا يعلمون.
   
   اللهم تمام سترك، ودوامه .. في الدنيا والآخرة.
  
"
79134,"
   ممكن ڤيديو اللايف بتاع غلي نفسك مش لاقيته بصفحتك
  ","

   https://www.facebook.com/m.atiia.soliman/videos/1305808432832332/
  
"
79135,"
   خطيبي كويس جدا 
محترم وملتزم ومن الناس على فطرتها لسه زي ما بيقولوا
بس هو أصغر حد في أخواته وده مأثر على شخصيته
بحسها ضعيفة شوية و اتخاذة للقرارات صعبة شوية متردد يعني وبحس بردو عنده قلة ثقة في نفسه خايفة ده يأثر على حياتنا 
مش عارفة اعمل ايه..نفسي أساعده جدا هو بجد يستاهل أنه يبقى أحسن من كده
  ","

   مش دورك للأسف تخليه أحسن من كده لو معرفش هو يبقى كده !
   
   يا تتعايشي معاه زي ما هو وتقبلي عيوبه مقابل مميزاته .. يا ما تكمليش.
   
   في النهاية محدش كامل .. وكل واحد أدرى يقدر يقبل إيه ويتعايش معاه.
  
"
79136,"
   حبيته كأنه إبني او حتة مني .. اتعلقت بيه بدرجة صعب اوصفها .. كان ليا اب و اخ و صاحب و سند . قضيت معاه سنتين من أجمل سنين عمري و سيبته عشان مش قادرين نلتزم بضوابط الخطبة 
كسرته و كسرت نفسي وانا باخد الخطوة دى بس رضا ربنا اهم 
ادعيلي ي شيخي ربنا يردهولي و يهديه 
انا مش هقدر اكمل من غيره
  ","

   يعني مش قادرين تلتزموا بالضوابط تقوموا تسعوا للعقد أو تتفقوا حتى ما عدتوش تتكلموا دون سبب أو معدتوش تقعدوا لوحدكم .. ولا تفركشوا خالص ؟!
   
   معذرة؛ هذا غباء.
  
"
79137,"
   ادعو لأخي أن يصلحه الله عمره 22 سنة كان مقصرا ف الصلاة الى أن كان 19 سنة ثم أصبح يوقظنا للفجر و يحفظ القرأن واول من يدخل المسجد و كان يؤذن ف المسجد ثم ترك العمل و عكف ع بابجي و أصبح لا يصلي و أخر من يدخل المسجد لصلاة الجمعة فقط و تركها حوالي 4 مرات في الخمس شهور الفائته.قل لي ماذا افعل سأريه الإجابة
  ","

   أبعد أن ذقت طعم جنة القرب تقذف نفسك في نار الغفلة والبعد ؟!
   
   مهما كان ذنبك .. عد له؛ فهو -سبحانه- يحب عودتك .. وسيفرح بك، وهو الغني عنك !
   
   الزم الحال الذي تحب أن تلقاه عليه.
  
"
79138,"
   كيف تتكيف مع قلة النوم؟
  ","

   قلة النوم هي اللي محتاجة تتكيف معايا يا آسك !
   
   الحقيقة النوم في مصر وسط دفا الأهل = هو اللي يتقال عليه نوم فعلا.
   
   سبحان الله .. كل ليلة تراودني تلك المشاعر اللي ملخصها إن كل حاجة في الدنيا بثمن !
   
   الغربة بثمن .. وراحة البال بثمن.
  
"
79139,"
   وانا كمان والله
وتفكيري واراءي واصحابي وأهلي ملاحظين التغير
ومش مصدقين ان الشخص التافهه اللي هوا ابقي كده 😅😅😅
  ","

   بعض من التفاهة لا يضر 😃
  
"
79140,"
   ها يا رب سؤال أخويا يجي أهو، 😂
اسفة يا شيخ والله بس نفسي أعرف أحنا صح ولا بابا اللي صح!
أخويا كل حاجة ليا في الدنيا دي وكمان هو اللي هيجبني لك😅🙏
  ","

   فين السؤال ؟!
  
"
79141,"
   انتظر
صفحة حضرتك غيرت مسار حياتى !
  ","

   يا رب للأفضل والأجمل دوما ..
  
"
79142,"
   ينفع كده يا شيخ اخلي صاحبتي تجيبلي الكتاب عشان مش هعرف اروح تروح تلاقيه لسه منزلش اتضايقت اوي والله كنت متحمسة اوي وشكلي كده مش هعرف اجيبه ادعيلي اعرف اجيبه يا شيخ
  ","

   معلش .. بعد المعرض هيكون في كل المحافظات بإذن الله، كده كده.
  
"
79143,"
   طب لو شاب واهله هيجهزوه من كل حاجه ده يعيبه ف شئ؟
  ","

   لأ .. ما دام يقدر يفتح بيت ويتحمل مسؤولية منفصلا عن أهله.
  
"
79144,"
   غير السائله 
عندى شبه المشكله دى مع خطيبى بس ف العزال عاوز ينقل لنجار رخيص عشان يوفر واربع أوض يتعملو ب ٤٠ الف وانا زعلانه جدا لانى اتناقشت معاه وقولتله الطبيعى الأهل ببساعدو وهم متيسرين وهو كمان يقدر بس بيقول خايف اتزنق وانا اهلى مش بيقصرو نهائى وحساهم بيستخسرو ومش بيقدرو .. رايك اى ي ابى ارجوك
  ","

   العزال من الحاجات اللي ما ينفعش التوفير فيها ما دام فيه مقدرة !
  
"
79145,"
   متقدم لي متزوج ومعه أولاد ويحب زوجته وأولاده ومتمسك بهم ويريدني كذلك ومتمسك بي أنا رفضت لأني مش قادرة أكون زوجة ثانية وصعبانة عليا زوجته جدا .. لازال يصر على التقدم مرة أخرى وأهلي يقولون اني أفورة معاهم حق ولا عادي؟  أنا فعلا مش قادرة ولازلت صغيرة 26 أمامي فرص أحسن إن شاء الله
  ","

   أصري على موقفك.
  
"
79146,"
   هلا الواحد لما يحب وحده ويقعد يكلمها ويوعدها بالزواج والخطوبه لكن الحال المادي مش سامح بهاي الفتره ،، بتفضل يعمل ايش ؟
  ","

   كن رجلا !
   

    https://www.facebook.com/m.atiia.soliman/videos/1312807958799046/
   

"
79147,"
   انا بعزك جدا ي شيخ محمد..حضرتك خليتنى اخد بالى من حاجات كتير..صحيح كنت ف الاول بتضايق لما ابعتلك كتير اوى وحضرتك مردتش عليا ولا مره بس بعذر حضرتك..وبلاقى اوقات اجابات لأسئلتى من متابعتى لحضرتك واجاباتك على اسئلة صحبة الجنه..وبدعيلك دايما ان ربنا يسترها معاك ويفرح قلبك ويرضى عنك ويراضيك..
اللهم امين
  ","

   الله يسعدك ..
  
"
79148,"
   ⚪
يا شيخ والله العظيم انا جايلك من سوهاج 
واول مرة اجي معرض الكتاب واول مرة اشتري كتاب 
وشديت مع اخويا وعملت المستحيل 
عشان خاطر اقابلك واتصور معاك 
فبالله عليك قولي علي معاد تكون موجود فيه يوم الجمعة وفاضي تتصور معايا 
عشان اجي فيه بالظبط.. لاني هسافر بعدين اسماعيلية علطول 💙
ياريت ترد عليا 💟✋
  ","

   طول اليوم موجود يا حبيبي !
   
   تعالى من ١١ - ١٢ وعرفني بك .. ولك عندي هدية خاصة 💚
  
"
79149,"
   انت عارف انا مش عايزه اسالك ليه !
عشان عارفه نفسي غلطانه وربنا بيكرهني
  ","

   أعوذ بالله !
   
   سوء ظنك ده أسوأ عند الله من ذنبك.
   
   مهما كان غلطك .. الباب مفتوح لو صدقت.
  
"
79150,"
   متوقعتش الرد انا ببعت علي اساس فضفضة !  هو هزاره سخيف مع البنات اللي بتبعتله لانه شيخ ف الازهر ، عموما بحاول مفتحش صفحته  والله بحاول😂.
  ","

   أحييك على روحك الرياضية الصراحة !
   
   فيه ردود بحب أستخدم فيها أسلوب الصدمة .. بشوف السائل بيكون محتاجه عشان يفوق ..
   
   غلّي نفسك يا بنتي .. واحفظي قلبك ومشاعرك، وانشغلي بما ينفعك ..
   
   ربنا يحفظك ويسعدك.
  
"
79151,"
   طب واللي يخلي خطيبته سهرانة بيتكلموا لحد الساعة ١٢ وهي وراها امتحانات تسيبو بردو؟🙄🤔
  ","

   مؤشر سيء في الشخصية يكشف شيئا من الأنانية وعدم الشعور بالمسؤولية.
   
   ثم المكالمات اللي زي دي أكيد هتجر لتجاوزات وكلام ما ينفعش الوقت.
  
"
79152,"
   عندنا في البلد البنت لما بتتخطب خاطبيها بسكون ملزم انه بصرف عليها و يديها مصروف و يجبلها لبس العيد
  ","

   لو ده معروف عرفا = مش مشكلة !
   
   بس الشرع طبعا لا يوجب شيئا من هذا.
  
"
79153,"
   خطيبي ياشيخ منتهي قلة الذوق في الموضوع ده وعملت عملية مهانش عليه يجبلي اي حاجة ورجع قالي استحملتك،،وايام الامتحان يجيلي يقولي قبل الامتحان عايز اشوفك ومبعرفش انزل يفضل زعلان مني،اعمل إيه
  ","

   إن كان كما تقولين = تسيبيه !
  
"
79154,"
   في واحد متقدملي هو كويس جداً وشاريني لكن قالي انه هيجيب شبكه بمبلغ قليل عشان هيجبها من معاه بس مامتي رافضه وبتقولي المفروض يقدرك ويجبلك شبكه تليق بقيمتك حتى لو هياخد من باباه .. هو كده مامتي بتتكلم صح ؟!
  ","

   العادة إن الأب بيساعد !
   
   إلا لو فيه ما يمنع وهو شاريك فعلا = مفيش مشكلة ..
   
   المهم تقييمكم يكون صح.
  
"
79155,"
   متقدم لي شخص هوا لسه هنقعد رؤيه شرعيه
وانا عارفه الاكونت بتاعه هوا الشخص بس مكتوب فيه married وهوا المفروض متزوجش قبل كده
عادى انو يكتب كده واسأله ف الرؤيه علي حاجه زى كده ولا اخلي والدى اللي يسأله ولا اطنش ولا اعمل ايه
؟؟
  ","

   ابقي اسأليه بصنعة لطافة !
   
   عادي .. ممكن بيشيل العين 😬
  
"
79156,"
   في فترة الخطوبه المفروض انا كولد ملزم بايه بالظبط "" لسه مخطبتش ""
  ","

   ولا حاجة !
   
   تحترم البيت اللي دخلته وبس لين تتزوجا بإذن الله ..
   
   الخطوبة مجرد وعد بالزواج.
   
   لكن ما تعارف عليه الناس من هدايا وعيديات ومواسم ولو خرجتم بره مرة بدون خلوة وهكذا = لازم تبين معدن كرمك.
  
"
79157,"
   انا بحب واحد ولقيته ع الاسك روحت بعتله لقيت هزاره سخيف ! بس انا حبيته جدا
  ","

   ربنا يهديك !
   
   ويشفيك.
  
"
79158,"
   صوت المرأة فتنة؟!.. وعلى هيك حرام مثلا تعطي محاضرات؟
  ","

   صوت المرأة مش عورة !
   
   ومش حرام تعطي محاضرات؛ ما دامت ملتزمة بحجابها ولديها علم تفيد به.
  
"
79159,"
   ياا شيخ حضرتك واحدة صحبتي اتقدملهاا ابن عمهاا اكتر من مرة بس هي بتعتبره زي اخوهاا مش اكتر و مش حاسة بقبول ناحيته و لا اي حاجة و دلوقتي اتقدم تاني و مش عارفة تعمل ايه بتفكر توافق و تبقي جوازة تقليدية و خلاص و دلوقتي تعمل اي
هي في اولي هندسة
اجوك ترد بسرعة عشان محتاجين ردك
  ","

   تصبر على نفسها .. لسه بدري.
  
"
79160,"
   هو خطيبي لازم يصرف عليا! بابا رافض الموضوع ده نهائي وقال طول ما هي بتدرس وفي بيتي انا ملزوم بيها
  ","

   مين قال لازم ؟!
  
"
79161,"
   السلام عليكم يا شيخى الفاضل 
ارجوا الرد بالله حتى يراه من تابع شخصك الكريم اختى الكبيرة وامى الثانيه مريضه بفيروس سي 
ومن قبل كان عندها غضروف وأثر على رجلها لم تتجاوز الخامسه والثلاثين من عمرها ولم تتزوج حرصا على تعليمنا وكانت تعمل لأجل دروسنا ودراستنا 
ارجوا الدعاء لها بالشفاء العاجل
  ","

   اللهم يا رب الطف بها واصرف عنها وعافها.
  
"
79162,"
   لو حد جاي بعربية اكتب في جوجل ""مركز مصر للمعارض الدولية"" لو جاي من المنصورة خد الدائري ناحية السلام وكمل واخرج من بعد كايرو فيستيفال على محور المشير، المعرض قبل استاد الدفاع الجوي. مواصلات من رمسيس والتحرير في باصات الهيئة ب٥ جنيه. من عند المعرض القديم في باصات مخصوصة للمعرض. مفيش مترو بيوصل المعرض.
  ","
  ....
  "
79163,"
   اللي يشتري الكتاب بصوره صورة حلوة وينزلها بالهشتاج والشيخ يشوفهم ويعمل لنا لايكس اشمعنا احنا بس اللي بنلايكس😂😌
  ","

   #صحبة_الجنة
   
   احتفلوا كما شئتم.
  
"
79164,"
   انا فرحاااانااااااه 😂😂😂❤❤ ربنا يجعله فتحة خير عليك يا شيخ محمد
  ","

   علينا جميعا، يا رب 🤲🏻
  
"
79165,"
   حبيبنا الغالي
الكتاب نقدر نجيبه ازاي واحنا في السعودية
  ","

   بإذن الله جاي معرض الرياض، وهيكون موجود في مكتبات جرير، ده غير طلبات الشحن للعناوين.
  
"
79166,"
   ياشيخ لو هسافر من ميت غمر للمعرض اقصر فى الصلاة ولا اعمل ايه
بنت
  ","

   نعم؛ اقصري.
  
"
79167,"
   فين ال pdf مش كتبنا 😂
  ","

   ولا كتابكم ولا تعرفوه ولا لكم دعوة بيه 😬
  
"
79168,"
   طب لو جاي بالعربية 
المعرض فين بالضبط ومن الساعة كام لكام عشان معرفش 😞
  ","

   المعرض من الصبح ل ٨ مساء.
   
   وامشي بأه على ال جي بي اس .. ابحث عن مسجد المشير.
   
   معرفش أوصفلك لأني بتوه في شبر ميه في المحروسة 😃
  
"
79169,"
   احنا فرحانين ليه كدا 😂؟
  ","

   عشان هو كتابكم 💚
  
"
79170,"
   بعد اذن حضرتك هو الكتاب هيكون متواجد غدا الخميس في المعرض ولا لا 
وهيكون بكام ؟
  ","

   نعم؛ موجود من بكرة بإذن الله.
  
"
79171,"
   بالله عليك عنوان المعرض بالظبط واسهل طريقة للوصول ليه للقادمين من بره القاهره وهيوصلو في القطار
والله سالت كتير وكل واحد بيجيب اجابة شكل
  ","

   القطار يبقى هتنزل رمسيس يا غالي .. هتلاقي باصات توديك المعرض علطول بإذن الله.
   
   قولهم: معرض الكتاب عند مسجد المشير.
  
"
79172,"
   يا شيخ الف مبروك على الكتاب و يارب يلقى ما تتوقعه و افضل كمان و دي حاجة واثقين منها ❤️ بس عندي سؤال مفيش رد الفتره دي على أسئلة غير اللي خاصة بالمعرض و الكتاب بس و لا ايه 😄
  ","

   يا رب .. يا رب ..
   
   لأ راجعين أهو للأسئلة !
   
   بعد المعارض وعودتي للرياض هعمل يوم احتفال بإذن الله هنا، وأنتم بس اللي هتشاركوا بتعليقاتكم وانطباعاتكم !
   
   ده كتابكم أنتم .. مش مجاملة؛ أنتم فعلا اللي عملتوه .. وحقكم تحتفلوا به.
  
"
79173,"
   دكتور الكتاب ممكن يتوفر في اسطنبول؟
  ","

   بإذن الله موجود في المعرض.
  
"
79174,"
   البنات يحضروا م الصبح ولا بعد الصلاة ولا مش هتصلوا ولا ايه نظامكم؟
  ","

   كده كده أنا مسافر وهقصر !
   
   وعموما فيه مسجد فيه جمعة وصلاة طبعا.
  
"
79175,"
   شيخ معلش حضرتك هتكون هناك امتي؟؟
  ","

   الحفل من ١١ - ١٢
   
   وهكون موجود طول اليوم بإذن الله.
  
"
79176,"
   ربنا ييسر الحال واعرف اجي يوم الجمعه عشان اتشرف بمقابلتك يا شيخنا ❣️❣️
  ","

   منتظرك 😍
  
"
79177,"
   انا  ي شيخ والله مرضتش انزل البلد الا لما اشوف حضرتك واخد التوقيع❤
  ","

   منتظرك 💚
  
"
79178,"
   انشالله يكون ب 1000
دي هتبقي احلي حاجه في 2019
  ","
  😍😘
  "
79179,"
   إذا قمت بشراء كتاب سأحصل علي توقيعك اما اذا اشتريت الاخر فهل من الممكن ان نلتقط صوره معا 😍🌸😂
  ","

   منتظرك ومنتظر كاميرتك 😃
  
"
79180,"
   ابنائك الأطباء بالمدينة الجامعية الأزهرية ينزحون لبلادهم عصر يوم الخميس بعد اغلاقها. فرحتنا بانتهاء الامتحانات يعكرها ان سيشق على أكثرنا رؤيتك  ⁦:'(⁩
  ","

   وأنا نفسي أشوفهم واحد واحد !
   
   لو يتحملوا ليلة أكن بهم سعيدا حد السماء 💚
  
"
79181,"
   سعر الكتاب هيبقي كام يا شيخنا  بالله عليك عشان هاجي من سفر وعايز اعمل حسابي فالفلوس !
  ","

   والله يا حبيبي موضوع السعر ما بيدي خالص !
   
   ده تبع الدار ..
   
   ولا الود ودي يكون للحبايب بما يريدون ويطيقون.
   
   عموما هم قالوا ب ٧٠ .. وطوال أيام المعرض هيكون ب ٥٠.
  
"
79182,"
   هل لديك مساحة خالية على هاتفك؟ ما هو مقدار هذه المساحة؟
  ","

   لا والله للأسف يا آسك !
   
   السڤن زعلان وبيعيط .. يرضيك ؟!
   
   الذاكرة تعباني ومحتاج أي أيفون x .. إن شا الله حتى ٢٥٦ 😬
  
"
79183,"
   تعريف بكتابكم صحبة الجنة.
  ","

   ألتقيكم بإذن الله في حفل التوقيع يوم الجمعة القادمة ٢٥ يناير من الساعة ١١ - ١٢ ظهرا بمعرض القاهرة الدولي للكتاب.
   
   وسأكون متواجدا طوال اليوم في قسم دار البشير بصالة 2 - C38 بإذن الله ..
   
   أنتظركم جميعا 💚
   

    https://www.youtube.com/watch?v=16j4g_S4Yfw
   























"
79184,"
   يا صحبة الجنة .. هذا يومكم !
  ","

   الجمعة ٢٥ يناير
   
   حفل توقيع كتابكم بإذن الله في معرض القاهرة الدولي للكتاب - أرض معارض مصر بالتجمع الخامس.
   
   من الساعة ١١ إلى ١٢ ظهرا.
   
   وسأكون طوال اليوم بعد الحفل في جناح دار البشير ب صالة ٢ - C38
   
   أنتظركم جميعا 💚
  
"
79185,"
   امي مقهوره من افعال ابي وتعيش لاجلي واخواتي لاجل المصاريف ولا اتحمل رؤيتها تبكي كل يوم وليس بيدي شئ لافعله       ماذا افعل لاجلها؟
  ","

   لا حول ولا قوة إلا بالله العلي العظيم ..
   
   احرصوا على أن تكونوا عوضها وسبب بسمتها !
   
   خلوها تتكلم معاكم وتفضفض .. واسوها واشكروها دايما على كل اللي عملته لكم .. وبشروها بالبر والوفاء، ونعيم بما صبرت في جنة عرضها كعرض الأرض والسماء ..
   
   آمين.
  
"
79186,"
   انت مش مقدر ان في ناس بتظبط نومها علي مواعيدك وانت بقالك فترة بتفتح متأخر وقبلها الساعة ٤ وبينهم الساعة ٧  اثبت دا لو مش هيضايق النشاط اللي بيحركك مابين المواعيد !
  ","

   أعمل ايه طيب !
   
   بحاول على أد ما أقدر.
  
"
79187,"
   من حوالي 4 شهور صحيت من نومي ف يوم لاقيت مسج  فتحت المسج لاقيت الشخص ده ولد بيقولي انا عايزك وان شاء سنتين وهاخد خطوة رسمي انه يتقدم وكدا انا طبعا مكنتش عارفه اعمل اي انا مكنتش عمري رديت ع اي حد معرفهوش رديت عليه وقولتله لو سمحت متبعتش اي مسجات تاني فضل يقولي طب خلاص هابقي كل فترة هبعت مسج اطمن علي
  ","

   قبل ما تنامي اعملي له بلوك !
   
   ولو بعتلك من أي حاجة تاني = بلوك.
   
   واتوضي وصلي الوتر وتوكلي على الله، سافري قريرة العين.
  
"
79188,"
   هو طبيعي اني كبنت اكون مش بحب الافراح والهيصه دي وبتكون اسلاميه يعني مافهاش مخالفات
وبفكر ف اني مش عايزه اعمل فرح نهائي يبقى عقد ف المسجد ولمه بسيطه ولطيفه كده وبس
  ","

   احم !
   
   حال كثير من السائلين هنا:
   
   ممكن رقم الوالد ؟! 😬
  
"
79189,"
   خطيبى عاوزنى اسلم على اخواته الولاد وبيزعل لو معملتش كدا وبتبقا مشكله
  ","

   اثبتي على موقفك واتفقي على الأساسيات دي من الآن عشان ما تتعبيش بعدين.
  
"
79190,"
   ع خلق طيب معرفه من آربع سنوآت وقتهآ آخي عرف لمآ حسيته آنه ده الشخص آللي آتمنآه وآتكلموآ بس بعدمآحس آني موآفقه لقيته بينشغل عني وبيقولي بكلم صحآبي وببقي في الشغل وآكتشفت آن ده مش الحقيقه ورجع دلوقتي بعدمقآبله آخويآ عآيز يفهم بعدت ليه هل آوضحله ولآآبعد رغم حبي وتمني آسفه للشرح الخطآ رآيك آثق به آبي 💚
  ","

   أيوه ما يمكن كان بيتحجج عشان ما تتجاوزوش في الكلام.
   
   ولا ايه ؟
  
"
79191,"
   كيف النجاه ؟
  ","

   بلزوم الطاعة .. والرضا عن أقدار الله.
  
"
79192,"
   رد عليا ضروري يا شيخ عشان نلحق نحجز الرحلة
ممكن تحدد المعياد الثاني اللي هتروح فيه المعرض .. و يا سلاااااااام لو يكون يوم 2 فبراير 😄
  ","

   ٢ فبراير هكون في الرياض بإذن الله.
  
"
79193,"
   طب و 26 ؟ 
يارب يارب ياارب
  ","

   الكتاب موجود طبعا طوال أيام المعرض بإذن الله.
  
"
79194,"
   معلش دخلت ف النص بس ليه حضرتك بتقول دايما لو مش بيصلي لا ؟؟ اوقات بيبقى طبعه كويس و شخصيته حلوة و ابن اصول بس دي حاجة صعبة عليه شوية؟ او ربنا مش هاديه؟
  ","

   ما اختلفناش !
   
   نتمنى له الهداية والخير، بس بعيد عننا.
   
   المشكلة إن من لا يصلي مقطوع الصلة بربه .. يعني عرضة لأي تحول وهش أمام أي فتنة !
   
   ده مش معناه إن اللي بيصلوا معصومين .. ممكن مش بيفوت فرض بس ما يتعاشرش لسوء طبعه !
   
   الفكرة بنتكلم في أساس لا يمكن التهاون فيه ولا الفصال حوله .. أساس يتوقف عليه أصلا صحة موقفه من الدين !
   
   ثم ننظر بعده للطبع والأخلاق.
  
"
79195,"
   مولانا لو روحت يوم ٢٣ هلاقي الكتاب موجود؟؟
  ","

   نعم؛ موجود من أول يوم بإذن الله.
   
   دارالبشير - صالة 2   C38
  
"
79196,"
   ما بلاش 25 يا شيخنا 😅
  ","

   عيد ميلاد رقية الرابع !
  
"
79197,"
   يا شيخ بالله:"") هو ركوب البنات العجل في الشارع حرام او غير مستحب؟ عشان عايزة اجيب واحدة بس عايزة اتأكد الاول! ياريت نرد علي ضروري:"")
  ","

   مش حرام !
   
   ما دمت مستورة ولابسة حجابك .. وفيه نوع من العجل ملوش ماسورة في النص، كأنه (فيزبا بطة) .. أنسب طبعا للبنت عشان ما ترفعش رجلها ولازم طبعا البنطلون تحت العباية على أية حال.
   
   بس الفكرة هل شوارعنا تقبل هذا وتتحمله دون مضايقات ؟
  
"
79198,"
   كتابك سيكون متوفر في معرض الكتاب في المغرب؟
  ","

   نعم؛ بإذن الله.
  
"
79199,"
   لو بتلعب ببجي ي شيخ محمد متيجي نلعب ف تيم😂
  ","

   ده برضه شكل ناس يجروا عريانين في الأحراش ؟! 🥺
  
"
79200,"
   اليوم إيه يا مولانا
  ","

   الجمعة ٢٥
  
"
79201,"
   ليه يا شيخنا تسيبه لو مابيصليش ماكلنا بنقطع فالصلاة 💔
  ","

   اللي يقصر في حق ربه = للأسف مش هيحفظ حق حد !
   
   استعن بالله يا غالي .. الصلاة نعيم الدنيا والآخرة.
  
"
79202,"
   موجود الساعة كم في المعرض يا عسل؟
  ","

   طول اليوم يا قشطة 😍
   
   وموعد الحفل من ١١ - ١٢
  
"
79203,"
   والله يا شيخ باجي عندك انت وبقيت مشايخ الاسك انسى همومي 😍
  ","

   رب يديم النعمة .. علينا وعليكم 🤲🏻
  
"
79204,"
   ارجو الرد متقدملي ابن زميل والدي معرفش حتى شافني ولالا بس انا لسة يا دوب مخلصة سنة ساتة و مبقاش في حجة بس انا حاسة اني في فوضى نفسية و الامور في دماغي مش مستقرة من ضغط الدراسة المتواصل اللي كنت فيه و لما شفت شكله معجبنيش مش عارفة اقعد معاه و لا لا انا اهلي مش ضاغطين عليا بس انا اللي مترددة و متوترة
  ","

   اقعدي وبعدين قرري يا دكتورة.
  
"
79205,"
   انا لست متأكدة بصلي أو ﻻ أيضا ضروف عمله فهو يشتغل كامل النهار و أحيانا بليل
  ","

   لو مش بيصلي فعلا = يبقى ما تكمّليش !
  
"
79206,"
   يا أبي
امته اخد قرار اني مش هكمل في الخطوبه
بنت
  ","

   كل واحد أدرى بالنقطة التي يفقد فيها الأمان بلا عودة !
  
"
79207,"
   انا بجد زعلانه ي شيخ اني بطلب نصحتك من 6 أشهر وانتا مش بترد عليا
  ","

   وده والله يزعلني برضه !
   
   سامحوني واعذروني ..
   
   ولعلك لقيت أي إجابة هنا مشابهة لحالك تنفعك ..
   
   مقدر فكرة حبنا للكلام يكون متوجه لنا احنا حتى لو مكرر !
   
   لكن نتحمل سوا ضغط الأسئلة معلش.
  
"
79208,"
   لو انا بتابعك ولكن مش بحبك خالص مش كره لا شايفك حاجه عاديه مفيش انجذاب ليها يعني لو التعبير او الطريقه مش كويسه انا اسف ولكن عاوز اعرف هل انا كدا شخص مش كويس او انسان وحش لانك شخص ملتزم ومتدين وانا هو حيالاه لو استغفرت مره وقعت ف الذنوب كتير ف محبتك مش عاوزه تدخل قلبي ولا عادي مش شرط اتمني تجاوبني
  ","

   يا نهار أبيض !
   
   مين يا غالي اللي فهمك الفهم ده بس ؟!
   
   محدش ينعقد على محبته إيمان ونفاق من البشر إلا الرسل والأنبياء وأتباعهم المؤمنين المشهود لهم بالرضا .. وأساسهم نبينا محمد وصحابته.
   
   أي حد غير كده = من حقك تحبه أو ما تحبوش .. يعني ما تقبلوش .. ما تبلعوش !
   
   ما دام الأمر ما وصلش لكره دون سبب أو تمني الشر = فأنت في أمان.
   
   وأنا على فكرة زيك وأمر منك .. حيالّه بقع في الذنوب وبستغفر ربنا ونفسي بس يرضى عني ويسترني .. دنيا وآخرة.
   
   ولعلك أفضل عند الله مني بمراحل !
   
   لا تغرك المظاهر والأشكال والحروف ولمّة الناس ..
   
   احنا مستورين بس.
   
   حب ربك ونبيك والصحابة والصالحين .. وسيبك بعد كده من أي حد ما تقبلوش كائنا من كان .. بس حب الخير للناس، أو على الأقل لا تتمن لهم سوءا، ولا تتجنّ عليهم باتهام ظالم ..
   
   وأنت كده كويس وجميل وزي الفل !
   
   وأنا حبيت صدقك ونضافة قلبك على فكرة.
  
"
79209,"
   لا اعتقد انك تستطيع العيش هكذا.. اظن ان كل تلك المواقف قد تؤلنك أيضاً
  ","

   أنا لم أسخر من حزنها على فكرة !
   
   مقدر زعلها بالذات لو هي بتفتكر صاحبتها .. وبالذات البنات بيركزوا مع التفاصيل دي ..
   
   احنا ممكن ندبس صاحبنا في عزومة يوم عيد ميلاده .. ده لو هو نفسه افتكره يعني.
   
   لكن ممكن فعلا تكون صاحبتها مش عارفة التاريخ أو انشغلت في ضغطة الامتحانات وكده !
   
   ولو هم أصحاب فعلا هيعرفوا يعدوا الموقف كويس !
   
   أما أنا فلدي ما يؤلمني أكثر بكثير من مثل هذا :)
   
   يا ريت حزن الدنيا كلها في نسيان عيد الميلاد.
  
"
79210,"
   هو غلط ان البنت تعجب بحد؟ سؤال و الله مش جدل و لا حاجه
  ","

   هو لا يُملك !
   
   عشان نقول صح أو غلط ..
   
   لكن لو حصل يبقى ما نغذيه بإطلاق البصر والمتابعة المركزة والتمادي مع الأحلام !
   
   بل نغلّي قلوبنا بطرحها على باب الاستسلام لله والحرص على رضاه والانشغال بما ينفعنا في الدين والدنيا ..
   
   واللي مكتوب هيكون.
  
"
79211,"
   كان نفسي اتشرف برؤياك ولقائك لكن مسافر غدا راجع الجيش دعواتك واتمني من الله لقائك يوما ما ان كان في العمر بقيه
  ","

   على خير حبيبي 💚
   
   وفقك الله.
  
"
79212,"
   لو سمحت اجبني انا عمري 25 و مخطوبة لإبن عمي منذ عامين وهو اكبر مني ب 7سنوات الامور حدثت بسرعة فقد اتفقا اهلي و اهله على خطبتنا صحيح أن وضعه المادي جيد وهو يشتغل لكن طيلة هذه الفترة لم اشعر باي راحة و لا أي مشاعر تجاهه أفكر كثيرا في فسخ الخطبة لكن اهلي يرفضون و أخاف ان فسخت أن أكون سببا في قطع الرحم
  ","

   ايه سبب عدم الراحة ؟
  
"
79213,"
   طيب انا قريت كلامها دلوقتي انا١٩سنه وابن عمي٢٩سنه مش بيصلي ومش بيصوم بس ميسور الحال جدا واتجوز وطلق بعد جوازه بشهر وانا مش عارفه انا مش حاسه بس كل الناس بالمنطق بتقولي ادوس في الموضوع
  ","

   إن كان كما تقولين = فكل اللي حواليك مجانين !
   
   ولو وافقت = يبقى أنت بس اللي هتداسي.
  
"
79214,"
   اب وام منفصلين  .. التفكير بينا مختلف بشكل كبير .. الابناء مع امهم ابنتي بمدرسة انترناشونال (مع العلم اني غير مرحب بامر المدرسة) بنتي ١٠ سنين عندنا رحلة مدرسية لفرنسا وبالطبع امها موافقة.. هل سفرها غلط؟ خايف رفضي المستمر للامور المخالفة للدين يجعلها دايما تنفر مني وتلجأ لامها واخسرها(قطوف تمتنع)
  ","

   مفيش مشكلة في المدرسة أيها الكريم !
   
   ومفيش مشكلة في السفر ما دامت الصحبة مأمونة ..
   
   واحرص من جهتك على ضبط المبادئ الدينية من صلاة وحجاب، مغلفة بدعم عاطفي.
   
   الله يوفقكم ويعينكم ..
  
"
79215,"
   لو مردتش هروح اكلمها وذنبي هيبقي ف رقبتك😂
عملتلها بلوك يا شيخنا🙃
اتكلمنا فترة وفضلنا نقطع ونرجع كذا مرة ولقيت ان ده انسب حل...بس مفهمتهاش كده..لاننا كنا قاطعين ساعتها..بعتلها اسف بس ده الطريقة الوحيدة اللي اقدر امنع بيها نفسي..وعملت بلوك فيس وواتس وتليجرام..بس حاسس انها مضايقة وصعب عليا ده
ادعيلي
  ","

   أنت رجل جميل !
   
   ربنا يسعدك وييسر لك كل خير.
  
"
79216,"
   مشاعر الحب محدش بيتاكد منها غير بعد الزواج صدقيني الموضووع بيختلف تماما دلوقتي مشاعرك هتصورك انك تستحملي اي وضع عشانه وده بيختلف بعد الزواج لازم تجردي مشاعرك وتدرسي الموضوع بعقلك والوضع ده مناسب ليكي ولا لاء لان فيه ناس بتندم ده غير قدرته طبعا ع تحمل المسؤليه اللي للاسف صعب تختبريها قبل الزواج
  ","
  ....
  
  تمام.
  "
79217,"
   مكسوفة لو جبت الكتاب امي تقرأه ، عارفة انه حاجة محترمة اوي و نضيفة ، بس هتكسف من جو المشاعر ده قدامها مش عارفة 😅
  ","

   بالعكس هيعجبها خالص بإذن الله !
   
   احنا عاملين حساب جميع الأعمار 😌
  
"
79218,"
   شيخ بالله ترد عليا صاحبتي قالتلي لو رد عليكي هجييلك الكتاب هدية وانا مش معايا فلوس اشتريه 😂😂😂 
ي شيخ رد كدا هتجيب اتنين بدل واحد 😭😭😭
انا هخليني ورا حضرتك لحد م ترد عشان انا عاوزة الكتاب 😂😂😂😂
حضرتك هترد ولا لا 😒😒😒😒😒
  ","

   لا ما دام هتشتري اتنين .. آدي رد أهو !
  
"
79219,"
   واللي يكون راجل بردو ميقولش كراش ؟؟ 😁😅😅
  ","

   هو عنده كراش آااد كده أصلا !
  
"
79220,"
   الحفل ساعه واحده؟ 
هو عباره عن ايه الحفله
  ","

   المعرض فيه نظام جديد السنة دي عاملين حفلات التوقيع في قاعة خاصة .. بتتأجر بالساعة ..
   
   وبعدها موجود في جناح البشير بإذن الله
   
   صالة ٢  C38
  
"
79221,"
   طبيبة سودانية ،، أدعو للسودان و أهله يا شيخ محمد ،، أصبحت لا أدري أين الحق و أين الباطل. خصوصاً في موضوع إضراب أطباء السودان. أدعو لي يا شيخ
  ","

   الله يحفظكم ويسلمكم ويصلح الحال والبال ..
  
"
79222,"
   حضرتك هتكون ف المعرض من الساعه كام أن شاء الله
  ","

   الحفل من ١١ - ١٢
   
   هكون موجود قبله .. وطول اليوم بإذن الله.
  
"
79223,"
   ياشيخ الكراش بتاعي عرفت انه بيتابعك وانا فرحانه اوي  .. وعملت بكلامك وغليت نفسي
  ","

   اللي تغلّي نفسها = ما تقولش كراش !
   
   (حافظوا على قلوبكن ومشاعركن يا بنات، الله يسعدكن).
  
"
79224,"
   أهله رفضوني عشان مطلقه وهو اعزب 
بيقول أنه عمل كل حاجه معاهم وبردوا رافضين
متقدم لي حد محترم مطلق اعمل ايه 😔😔😔
  ","

   وافقي على المتقدم المحترم .. وانسي التاني، للأبد.
  
"
79225,"
   هو حضرتك بجد حتيجي يوم كمان للمعرض علشان لو ماعرفنا نحضر الجمعة 😔
  ","

   يا ريت تعرفوا تيجوا الجمعة كلكم !
   
   سفري قرّب وأخاف مقدرش أكررها.
  
"
79226,"
   يعني اي التطاول ف الدعاء؟
  ","

   اسمه الاعتداء !
   
   كأن يقول أحدهم مثلا: اللهم اجعلني نبيا.
  
"
79227,"
   هى دى مش خيانه يا شيخنا والزوجه الاولى ذنبها ايه
  ","

   ده سؤال حد كوّن تصوراته وبنى معتقداته من المسلسلات !
  
"
79228,"
   ****
  ","

   محتاجة طبيبة نفسية !
   
   والأمر بسيط جدا، ما تقلقيش.
  
"
79229,"
   بمناسبة منشور حضرتك الأخير أحب أن أحيي قلمك الصادق فما ظللت أعواماً أظنه حباً أدركت اليوم أنه ليس إلا وهم
  ","

   رضي الله عنك.
  
"
79230,"
   للمره التالته ببعت لحضرتك 
مشاكل حصلت بيني وبين زوجي وانا كنت بحب غيره رجعت كلمت اللي بحبه وزوجي اتغير في حاجات قولتلي اتقي الله وعودي للرشد
عودت بس قلبي وعيوني تعبوا من البكاء والحزن والشوق والقهر والكسره والاحباط والاكتئاب 💔😢
نصيحه ياشيخي بالله عليك
  ","

   اثبتي، وأشهدي الله على نيتك ورجاء رضاه !
   
   وأبشري بالخير.
  
"
79231,"
   لو هكون زوجه تانيه بدافع الحب ده غلط وممكن الظلم حد .. بالله جاوبنى يا شيخ
  ","

   الحب وحده لا يكفي !
   
   لازم تكوني مستعدة للوضع والتزاماته ..
   
   ولازم يكون هو على قدر المسؤولية؛ فلا يظلم.
  
"
79232,"
   هل للمطلقات نصيب من كتابك يا أبي؟
  ","

   فيه فصل بعنوان: مطلّقون ومطلّقات.
  
"
79233,"
   السلام عليكم يا شيخنا.. زوجي مشترك في كورس أون لاين بمقابل مادي هل يجوز لي اني أسمعه معاه من غير ما أدفع تمنه أنا كمان ؟
  ","

   استأذنوا صاحب الكورس.
  
"
79234,"
   بتقرأ لمين؟
  ","
  😬
  "
79235,"
   أريد ان أباشر بالكتابه..بمَ تنصحني أن أقرأ!.وما المجالات التي تنصحني أن اتجه إليها في الكتابه!
  ","

   الكتابة لا تأتي هكذا !
   
   الكتابة رغبة فطرية تلح عليك كالنزيف .. إن أحسنت تغذيتها.
  
"
79236,"
   النهارده يوم ميلادى..وصاحبتى بعتبرها مقربه يعنى مقالتليش كل سنه وانتى طيبه! وانا زعلانه كدا من حقى ولا عادى مفيش مشكله والمفروض اكلمها مثلا واسال عليها ولا استنى يومين واكلمها عادى وانسى وخلاص
  ","

   انسي يا بنتي !
   
   ممكن مش عارفة الموعد أصلا.
  
"
79237,"
   هل اشتريت شيئًا من قبل على الرغم من اعتقادك من أنه مبالغ جدًا في سعره؟ ماذا كان هذا الشيء؟
  ","

   لعب الأطفال كلها يا آسك ! 😭
  
"
79238,"
   بالله تجيب وتدعي لزميلنا أيمن هتفرح ناس كتير ودفعه بحالها بدعاء حضرتك ليه :""
  ","

   اللهم ارحم عبدك أيمن واقبله في الصالحين .. واجمعنا به في الجنة، آمين ..
   
   ألقاكم يا صحبة الجنة 💚
  
"
79239,"
   كنت باعته ل حضرتك ان خطيبي كان معتقل و بسبب الاهل و غصب يعني فسخنا خطوبتنا ، هو هيخرج بدايه الشهر الجاي ان شاءالله اولا ممكن تدعيله ربنا ييسرله امره، وتانيا ممكن تدعيلي عشان تعبانه جدا و نفسيتي وحشه اني مش هعرف افرح معاه بخروجه زي ماكنت معاه الفتره اللي فاتت ، دعواتك ي ابي بالله عليك
  ","

   ثالثا: ربنا يجمع شملكما لو خير لكما ..
   
   أو يعوّض كليكما خيرا.
  
"
79240,"
   كان حد متقدملي كويس جدا بس عيلته كانو مختلفين عنه لما قعدت معاهم مرتحتش نهائي فرفضوه في البيت انا كدة ظلمته ؟ عشان مش عارفة ابطل تفكير
  ","

   لأ.
  
"
79241,"
   صورة نبدا بها الصبح 😍😍
  ","

   بابا حبيبي .. ادعوله.
  
"
79242,"
   هذكر الطيب كآن شديد الآحترآم آعرفه منذ آربع سنوآت ولكن تنقبت منذ سنتين ونص اللهم ثبآت شآفني قبلهآ ومقآلش لعدم آحرآجي آخيرآ سآلني رقم آخي آو آبي وعرفت آنه عآيز يجي وآنشغل وبيقول صحآبي بكلمهم وآكتشفت كذب هذآ وبنآت بمعرفه مكنتش موجوده رغم تمسكه بي وآخد خطوه مقآبله آخي للتقدم هو عآيز يعرف عمل آي آحكيله!
  ","

   كلامك مش مرتب للأسف !
   
   مش فاهم حاجة.
  
"
79243,"
   أنا من اليمن بس صاحبتي حالياً في زيارة لمصر .. وحابه اشتري الكتاب .. تاريخ 25 المعرض بيكون بالقاهرة؟ وكم سعر الكتاب عشان اكلمها و ارسل لها بالمبلغ .. ومتابعة لحضرتك
  ","

   الله يحييكم ..
   
   موجود في المعرض وسعره في المتناول تماما بإذن الله.
  
"
79244,"
   كنت مخطوبه قبل كدا وفيه واحد متقدملي دلوقتي لو سألنى عن السبب اقوله اي ؟
  ","

   محصلش نصيب.
   
   ليه ؟
   
   مفيش توافق.
   
   وبس.
  
"
79245,"
   ابغي اقول انه ابو خميس وانك مرديتش عليه ف اي سؤال 🤣🤣🤣🤣🤣
  ","

   بعتله على صفحته ووعدته هيتصور !
   
   ما يبقاش طماع بأه 😏
  
"
79246,"
   بالله تجاوبني ياشيخ انا عايز اتقدم لبنت واهلي رافضين رغم ان البنت محترمه واهلها ناس محترمين انا مش عارف ازعل اهلي ونفس الوقت قلبي عايزها وجدا والله ياشيخ  اعمل ايه بالله عليك بالله عليك ياشيخ حط نفسك مكاني انا حاسس اني بظلمها كدا حاسس بذنب ناحيتها حلفتك بالله تجاوبني
  ","

   اضغط عليهم وحاول تقنعهم بكل ما تستطيع ..
   
   ثم اسمع كلام أهلك لو مقدرتش تعمل حاجة !
   
   هتتعبوا للأسف.
  
"
79247,"
   بالله اجبني اتعرفت على بنت و لقيت فيها مواصفات جميله شدتني من اول مره شوفتها و حبيتها طيبة و دمها خفيف و محترمة و جدعة و هي كمان حبيتني جدا بس عرفت بعدين انها اكبر مني بسنة و انا اتقفلت من وقتها بقيت بين نارين اني بحبها و مش عاوز تخسرها و هندم عليها و بين مش قادر أتغاضى عن السنة دي تنصحني بايه ؟
  ","

   أنصحك تبقى راجل وتسيبك من الطريقة دي في التفكير !
   
   عموما يا تتقدم لها .. يا تبعد عنها وتشوفلك حاجة صغيرة على أدك ..
   
   بس أرجو ما ترجعش تندم وتقول مش ناسيها.
   
   عمر السن يا ابني ما كان عائقا أمام الحب .. هذا إن صح أنه حب.
  
"
79248,"
   لو انا بحب شخص جدا ( مفيش بينا كلام ولا تواصل ) و ظروفنا معقدة جدا و بتقول مستحيل نرتبط و انا متمسكة بالدعاء منذ سنتين ليل نهار في السجود و القرآن و الأذكار و الاستغفار و الصلاة على النبي و الدنيا بتتعقد اكتر ده معناه استسلم و ابطل دعاء و لا زي سيدنا يعقوب و اختبار صبر
  ","

   اقرئي ده:
   

    https://www.facebook.com/100002095644279/posts/2045993962147105?sfns=st
   

"
79249,"
   يا دكتور بالله ترد عليا 
انا مخطوبه و خطيبي عايز بعد الجواز يدفنني لا عايز أكمل تعليم ولا أشتغل ولا اعمل دبلومه ولا اي حاجه وبيقوللي لا تقعدي في البيت انا عندي طموح وهو مش طموح بالمره وعايزه أكمل اني اخد كورسات و أشتغل 
هل لو انا مش كملت في الخطوبه هكون ظلمته او افتريت عليه؟  
أرجوك ترد 😭😭💔
  ","

   الأولى ما تكمليش عشان بالطريقة دي هتتعبوا بعض.
  
"
79250,"
   ي شيخ اللي عاوز كتاب رواء بردو هيلاقيه ولا لا ؟
  ","

   نعم؛ بإذن الله.
  
"
79251,"
   آخي في سفره غير قآئم هنآ ولكنه آخي وآبي الآكبر قعد معآه وقآلي آنه رآجل ع خلق هيخلص درآسه بعد سنه قآلي آنآ موآفق كلميه عآلشآن لو وآفقتي يجي ونقرآ فآتحه بس ذكرت مشآكل آرهقتني وتعبتني وآفقدتني الثقه في نفسي ودعوت ﷲ كثيرآ كنت آتعب شديدآ ولكن لآ آردوآستعين بآلله هو مش يعرف عمل آي وعآيز يعرف رآيك آثق بك
  ","

   عايز أفهم طبيعة المشاكل دي.
  
"
79252,"
   طيب انا نفسي يبقي ليا كارير واشتغل واسافر بس اتجوز وجوزي يشجعني ويسافر معايا ويبقي ليه طموح هو كمان.ويكون ملتزم.. .. اهلي بيقولولي مش هتلاقي حد كده
  ","

   محدش بيلومك في موضوع الكارير والنجاح العملي وكده !
   
   لكن محال تحققي ده وتلاقي كمان في الزواج كل اللي أنت عاوزاه ..
   
   هم الاتنين يمشوا مع بعض عادي .. لكن لازم حد فيهم هيكون جاي عالتاني !
   
   اختيار بأه مين له الأولوية = راجع لمعاييركم أنتم الشخصية.
  
"
79253,"
   دكتور أنا متزوجة حديثا .. زوجي لا يعجبه شي في جسمي .. ويطلب مني طلبات .. اعملي رياضة كبري ده وصغري ده .. أرد عليه ولا لازم يرضى فيه متل ما أنا .. أرجوك أجبني مو عارفة أتصرف عمري ٢٠
  ","

   مرض !
   
   نسأل الله العافية ..
   
   تكلمي معه بوضوح وصرامة، ولطف ..
   
   أنا زي منا .. وتزوجتني زي منا .. لو مش عجباك = محدش كان جبرك.
   
   مشكلة النوع اللي زي ده هيستنزفك وهيدمر ثقتك في نفسك .. وفي الآخر مش هيرضى.
  
"
79254,"
   يا شيخ اجبني بقي
انا سايبه الشغل ومتابعاك علشان ترد والدكتور لو قفشني هتطرد 😅😅
انا ٢٥ سنه ومشكلتي انى لسه شايفه نفسي صغيره ع الخطوبه والجواز ولسه قدامي حجات كتير اعملها قبل مسؤليه الزواج والبيت والأولاد انا كليه علميه وبحب الشغل وعايزه يبقي ليا كارير خاص بيا
هل تفكيري ده غلط وهلبس ف الاخر ولا ايه
  ","

   هو اختيار !
   
   هتكملي في طريقك ده = يبقى تنسي موضوع الزواج.
  
"
79255,"
   اخويا كان فاكر انه لما هيكتب السؤال بالليل هيلاقي اجابته الصبح وكدا..😂😂😂💔
  ","

   سلميلي عليه 🙃
  
"
79256,"
   صبآحك طيب 💚تعرفت ع شخص عن جروب للتصآلح الديني وهكذآ وآكتشفت آنه من تخصص درآستي ساعدني وتكلمنآ آنه حآفظ لكتآب ﷲ ويرجع لله عند الخطآ حصل مشآكل وقعدت سبعه آشهر بعدت آستغفر ربي لو مش رآضي عن حآجه عملتهآ وآدعي لآن آكتشفت آني حبيته لطيب صفآته وهو هكذآ وكآن مرآعي لي عرفت آنه قآبل آخي الآكبر آتفق معه للتقدم
  ","

   طيب وبعدين ؟
  
"
79257,"
   ادعيلي احل كويس ف الامتحان 😂
لو رديت هعتبرها علامه حلوة وهحل كويس
  ","

   والله أبغى أقولك: اللي ذاكر هيحل .. بس أستحي 😬
  
"
79258,"
   متزوج منذ ٨ سنوات و عندى طفل
زوجتى حساسة جدا و معقدة من الحموات و  تكره امى بشدة 
امى كثيرة الكلام لكنها طيبة القلب 
فى اعتقاد زوجتى ان امى تكرهها و تكره ابنى وتكره لنا الخير حاولت مرارا ان اثبت العكس ولكن بلا جدوى
انا صبور جدا واحب زوجتى وامى ابدا لم تحاول تفريقنا لكن بدأ صبرى ينفذ ماذا افعل ؟
  ","

   كما يقال في المثل:
   
   حوش ده عن ده = يرتاح ده من ده !
   
   خذها من أخيك:
   
   اوعى تحاول تعيش مصلحا بينهما .. ما دام مفيش بينهما (كيميا) يبقى افصل الخطوط خالص، وتعاملهم يكون سطحي بود، ما يتشاركوش في عيشة ولا مواقف .. مناسبات موسمية ..
   
   وحذاء أمك فوق رأسك برا وإحسانا ورحمة.
   
   وحب زوجتك في قلبك استمتاعا ومودة.
   
   إياك وعقوق أمك .. إياك وظلم زوجتك.
   
   وما تسمحش لحد يبتزك أو يعيش دور المظلومة أو يتجاوز .. بأدب وحكمة تقدر ترسم الحدود.
   
   ولا تنقل بينهما إلا خيرا ..
   
   وطنّش ما دون ذلك.
   
   وبس.
  
"
79259,"
   انا بغير منك في حب الناس 
ماشاء الله تبارك الله 💚
ربنا يحبك اكتر واكتر 
ونتجمع احنا وانت مع الحبيب ان شاء الله 
في جنة الرحمان 
..يكرمك رد علي اسئلتي😔
  ","

   بطل تغير وأنا أرد 😬
   
   أسعدك الله حبيبي 💚
  
"
79260,"
   حرام اكون حاطة مواصفات في دماغى للخاطب ، مكان معيشته ميطونش قرية وكجمؤهلة وشكله يكون مقبول وهل دة كِبر؟
  ","

   حقك !
   
   بس لازم تكوني عاملة حسابك على حاجة تتعايشي مع القصور فيها ..
   
   محدش كامل.
  
"
79261,"
   والبنات ...
أبي جي من السفر قبل المعرض بيوم مخصوص علشان يجي معي وحضرتك توقع لي يا شيخ ..
(بنتابعك من زمن وندعو لك جميعنا + أول مرة في حياتي أُرسل لك) .. حتى إخوتي الصغار وأطفال القرآن يدعون لك .. أعزك الله بطاعته يارب
  ","

   أقرئيه سلامي، وانتظاري للتشرف برؤياه.
  
"
79262,"
   الصبر ع زوج كذاب الى درجه مخيفه زواج سبع سنوات عمري ٢٨ وينحدر بينا الواقع من ديون لديون بسبب كذبه اذاني بكل الطرق ضرب اهانه وغيره ممايطول شرحه تعرضت لمضايقات مرفوضه اخلاقيا  من اخوه تنقبت لاعزل نفسي عن اخوه وف النهايه تصالح هو واخوه مش قادره افهم ازاي قدر يسامحه اشعر بالقهر عندي ولدين
  ","

   تأخرت جدا للأسف !
   
   عموما القرار لك حسب وضعك وظروفك.
  
"
79263,"
   يا ابو انس هو ممكن مقدرش اوصل للتوقيع ؟!
  ","

   مش هروح بيتنا بإذن الله بدون ما أوقع لكل اللي حضروا ..
   
   لو هقعد معاكم عالرصيف 😃
  
"
79264,"
   من شهرين لقيت الاكونت بالصدفه وعجبتني كلمة صحبه الجنه وشدتني اووي....قلت ليه مبقاش منهم... دخلت ودورت ع الصفحه كتير بقالي شهرين بدور ف الكتب وسجدت وعيطت كتير كأني اول مرة اعيط ف حياتي وحسيت ان ربنا عايزني هنا ف المكان ده... وتابعتك ومبقتش بفوت يوم غير وانا ع الصفحه عندك...وهاجي المعرض بقا😂
  ","

   وأنا منتظرك .. جدا جدا.
  
"
79265,"
   كسب الرزق وتوفير حياة كريمة لي ولاولادي هذا سبب السفر والغياب
  ","

   كلنا قابعون تحت هذا السبب !
   
   لكننا نفقد مقابله ثمنا غاليا .. شئنا أم أبينا.
  
"
79266,"
   اعمل واعين زوجي في متطلبات البيت والاولاد وامي اصبحت مريضة  وقعيدة فراش  وانا ابنتها الوحيدة ولى ثلاثة إخوان 
 ما حدودى في بر امى وهل اترك. عملي واكون بجانبها طيلة الوقت
  ","

   وازني بين مسؤولياتك !
   
   زوجك وأمك وعملك.
   
   ولازم إخوانك يشاركوا بنفسهم أو بمالهم ..
   
   الله يسعدك ويتقبل منك.
  
"
79267,"
   و السناجل ليهم اي.. 😬
  ","

   الكتاب برضه 😌
  
"
79268,"
   هو الصبر علي سفر الزوج وغيابة الكثير عليو اجر وثواب ياشيخ ولا كدة عذاب علفاضي
  ","

   عذاب يأثم هو عليه !
   
   إلا لو فيه ضرورة ملحّة.
  
"
79269,"
   انا أسلمت من كام يوم ي دكتور..... ليك فضل ف ده كبير... ادعيلي انت وصحبة الجنه بالثبات
  ","

   اللهم يا ذا الجلال والإكرام !
   
   ثبته / ثبتها .. وارض عنه / عنها .. وضاعف له / لها الأجر .. واجمعنا صحبة في جنتك.
   
   بس عرفتني ازاي ؟
  
"
79270,"
   اي معني الحب لا يحترم الضعفااء يا شيخ.. 
تقصد انمفيش شئ اسمه ظروف واللي صادق فحاجه بيوصلها..؟؟
  ","

   قد تتعقد الظروف !
   
   بس يكون عمل اللي عليه؛ ليظل يحترم نفسه.
   
   أما الضعيف الذي يجبن عن وعده، أو يلطخ بالشهوة عهده = لم يعرف الحب.
  
"
79271,"
   يا شيخ ممكن أقبل بجوازه لمجرد رضا الاهل فقط لانهم شايفينى كبرت ؟
  ","

   لمجرد رضاهم .. بعدين تتعسي في حياتك إن ساء اختيارك أو لم يكن هناك قبول .. بعدين يقعدوا يعيطوا عشانك شوية، وبعدين يطبطبوا ويقولوا: كملي عشان عيالك !
   
   وتكملين أنت بالحسرة على عمرك الذي يتآكل.
  
"
79272,"
   محتاجة نصيحتك جدا .. انا عملت بنصايح حضرتك بتاعت غلي نفسك . في شاب مهتم بيا جدا وسمعت عنه انه محترم وكل حاجة بس مش عارفة بيتصرف كده ليه نظرات ورسايل مجهول في الاسك كنت مفكرة اني بوهم نفسي بس غريب جدا ، انا قلقانة والموضوع مضايقني جدا المشكلة انه معايا في الشغل
  ","

   لو محترم فعلا = هيعرف طريق بيتك !
   
   غلّي نفسك.
  
"
79273,"
   يا شيخ انا معجب بزميلة منتقبة ليا في الجامعة ومش عارف اوصل لحاجة ولا عارف اعمل ايه وشغال عك صراحة وخايف اخد خطوة اندم عليها .. انا اخذت موافقة اهلي بس مش هينفع نتقدم الا في بعد 6 شهور وانا عايز اعرف رايها برده .. اعمل ايه
  ","

   تنتظر بعد ست شهور وتتقدم بإذن الله !
   
   لو نصيبك = محدش هياخدها غيرك.
  
"
79274,"
   عايزة اتغير ابدأ من فين ؟
  ","

   من الصلاة.
  
"
79275,"
   بيقولولى انتى كبرتى 27 سنة وكمان وحيدة مليش اخوات. دة بيخليهم يضغطوا عليا اكتر. انا عارفة من خوفهم عليا بس مش قادرة.
  ","

   مش متقبلاه = يبقى ما توافقيش.
  
"
79276,"
   ياابي كتب كتابي قرب ما الذي يباح له بعد كتب الكتاب 
هنقعد فتره طويله ياعن وخضيبي حساه متحمس قوي
  ","

   عارف أنا الحماس ده 😂
   
   هتلاقوا ده في الكتاب بإذن الله ..
   
   فصل: ""وكتبنا الكتاب"".
  
"
79277,"
   ياشيخ ساعدني اوافق على اللى بيحبنى من زمان بس انا مش متقبلاه واهلى بيضغطوا عليا ولا اعمل ايه. حاسة نفسى هموت محتاجة نصيحتك
  ","

   مش متقبلاه = يبقى ما توافقيش.
  
"
79278,"
   عندي فراغ عاطفى شديد ومش عارف أعمل إيه ؟؟
  ","

   استعن بالله وانشغل بشيء نافع !
   
   مرحلة وهتعدي.
  
"
79279,"
   هو انت راح تكون في الرياض أو في مصر ؟
  ","

   في مصر وقت معرضها !
   
   وفي الرياض وقت معرضها !
   
   بإذن الله 😃
  
"
79280,"
   آُتآبع منذ فتره لآ بأس بهآ وتآثرت بكثير من الموآضيع والردود جزآك ﷲ خيرآ وآعآنك علي قول الخير وجعلك من خير المستعين به 🌸 آدعو كثيرآ آن تُجيب علي لطرح شيء وآجآبتك فيه.. آحببتك في ﷲ كثيراً آخط وآدعو لك في قيآمي بآلزرق الوآسع من الرضآ والسعآده والصحه وآفدتني قبل آن آكلمك آدآمك ﷲ خيرآ مستعآن به 💚
  ","

   صباح الرضا 💚
  
"
79281,"
   الواحد بين كل حين واخر بيحتاج انك ترد عليه مش هبقي سنجل وكمان حتى مفيش اجابه واحده توحد الله😑
  ","

   لا إله إلا الله 😃
   
   ألقاكم يا صحبة الجنة 💚
  
"
79282,"
   هو حضرتك هتكون يوم 25 بس 
وله هتكون موجود كل الايام  و بالذات يوم 30 😅😅 
يااارب انا كمان الاقى حضرتك جدا
  ","

   ٢٥ يوم حفل التوقيع !
   
   وبإذن الله أنزل يوم تاني عشان اللي مش هيعرف ييجي يوم ٢٥.
   
   عايز أشوفكم كلكم هناك.
  
"
79283,"
   انا معجب ببنت، مجرد اعجاب وحابب اتعرف عليها اكتر قبل مااخذ خطوه ايه الطريقه الانسب لكده ؟بتتصرف ازاي لو انت اعجبت ببنت وحبيت تكلمها
  ","

   بتصل بأبيها وأتقدم لها !
   
   ونشوف وقت الخطوبة هنعرف نكمل ولا لأ ..
   
   هذا ما يرضاه لنفسه كل (رجل).
  
"
79284,"
   انا هاجي لحضرتك من اسوان للقاهرة عشان اشتري الكتاب وحضرتك تمضي عليه عشان يكون هدية لها بعد ما تعبنا انا وهي في الفراق عفة عن الحرام والتزاماً بكلام الله ثم كلام حضرتك يا شيخ خلاص قررت اخطبها باذن رب العباد فعايز الكتاب وبشدة وفي نفس الوقت عايز اجمله بتوقيع حضرتك .. يارب الاقيك
  ","

   هكون موجود يوم ٢٥ بإذن الله !
   
   تعال وعرفني إنك صاحب السؤال ده ..
   
   أحببتك قبل أن أراك.
  
"
79285,"
   يا أبا أنس 
انا في الجيش في سيدي براني 
بعد مطروح و جنبي البحر ب ٢٠٠ متر 😂 
البحر وحش اوي يا أبا أنس 😂😂 
أنا عايز أروح بيتي بقى وكفاية اوي كدا 😂 
حرس حدود بتمسي 😂💪💚
  ","

   ثابت يا دفعة !
   
   ربنا يعينك 💚
  
"
79286,"
   هو فعلاً الناس كلها مهمومه و حزينه و مكتئبه ولا اللي انا بتعامل معاهم بس هما اللي كده ولا الناس بتتصنع كده!؟
  ","

   كل واحد في الدنيا عنده ابتلاء في حياته !
   
   والسعيد من وفق لتعايش يقوده للرضا.
  
"
79287,"
   اسكندرية اي ومية اي ف التلج ذا بس يا ابو انس
  ","

   اللي ما يعرفش يقول عدس !
   
   لو جربت سحرها في الشتا = ما تقولش كده.
   
   يا رب يبقى عندي شقة فيها يوم من الأيام 🤲🏻
  
"
79288,"
   حضرتك بجد من اكتر الناس اللي اثرت ف حياتي وبسبب حضرتك رجعت تاني لربنا ربنا يجازيك خير دايما
  ","

   ربنا يجبر خاطرك.
   
   اللهم تمام نعمتك، ودوامها ..
  
"
79289,"
   وهي تعتبر زنا اصلا ي مولانا ..
  ","

   الزنا لا يطلق إلا على الجماع التام، في حرام !
   
   عياذا بذي الجلال والإكرام.
   
   كل ما دون ذلك = مقدمات .. وسيئات !
   
   عياذا برب الأرض والسماوات.
  
"
79290,"
   حبيبي.. صبحك الله بالخير
  ","

   حياك يا غالي 💚
  
"
79291,"
   رد عليا بقا بالله عليك ي شيخ 😑
اتقدم لي عريس علقني بيه و فرشهالي ورد و خلع😂 فضل يقول كلااام كتيييير انه مش شايف غيري وكدا ف الرؤيه الكلام دا وبعدين قال ان قلبه اتقبض
بس انا قلبي اتوجع هل عليه ذنب ليا اسامحه او لأ ولا دا عادي من حقه يقول اي حاجه
  ","

   عادي .. عادي !
   
   ياما هتشوفوا مفاجآت وانبهارات.
  
"
79292,"
   هل المكالمات الجنسية  بين الازواج بسبب سفر الزوج تعتبر زني ام لا
  ","

   زنا وأزواج !
   
   الاتنين !
   
   ربنا يهديكم ..
   
   مفيش مشكلة.
  
"
79293,"
   شيخ محمد بحبه وهوا أدي في السن ومن بلد بعيدة عني وعايز يتقدم وأهلي رافضين عشان البعد وعدم معرفة أصل العيله ومتقدملي عريس ظروفه كويسه وانا خايفه ومحتاره مش قادره اسيبه وخايفه من عدم رضا أهلي لو ضغطت عليهم واتجوزنا ربنا يعاقبني ف حياتي بعد كدا لانهم مكانوش موافقين
  ","

   يقدروا يسألوا عنه ويعرفوا.
  
"
79294,"
   ايه اخبار النفسية؟
  ","

   محتاجة اسكندرية .. وتشوف عنيا ميه !
  
"
79295,"
   ياشيخ حكم زني مرأه متزوجه لأن ف زماننا لا يطبق حكم القرأن ماذا تفعل حتى ترتاح وتحس أن توبتها اتقبلت أو عقاب ليها لأنها تحس باستحقار لنفسها
  ","

   تستر نفسها .. تتوب لربها .. تكثر من العمل الصالح ..
   
   وبس.
  
"
79296,"
   كان بينى وبين خطيبى خلاف ولم يتحكم فى رد فعله فضربنى وأبلغت اهلى وتم فسخ الخطبة
بعدها والدته حاولت تفسد خطوبة اختى لا اعرف لماذا وتحدثت لخطيبها واتهمتها فى اخلاقها وحدث مشاكل اكبر بين العائلتين 
الان الشخص يريد العودة.. فما رأيك هل اقبل بعد ماحدث وهل لى أن أطلب شقه فى حدود امكانياته بعيدا عن والدته
  ","

   يغور هو ووالدته.
  
"
79297,"
   لو سمحت انا حماتى قاعده معايا بعد و فاه زوجها وانا الحمد لله بعاملها كويس بس بنتها بتيجى بعيالها وتنام عندنا اسبوع لان زوجها بيبات فى الشغل فانا متضايقه ومش متقبله الوضع دا وتكلمت مع زوجى قالى انه مش هينفغ يقولها متجيش للعلم اننا متزوجين من سنه وانا مش عارفه اعمل معاهم ايه ؟؟؟
  ","

   زوجك بيهرج للأسف !
   
   وريه الإجابة دي لو ينفع ..
   
   أيها البار الكريم، أنت مأجور على إحسانك مع أمك .. وكذا زوجتك التي تعينك ..
   
   لكن ليس من البر أن تكون ضعيفا في هذه الزاوية لتضيق على زوجتك راحتها هكذا !
   
   أبلغ الأمر لأختك بلطف .. ولتلزم بيتها أرفق بها وبكم !
   
   ويقبل منها الأمر على فترات متباعدة، لا أن يتحول لروتين ممل كأنه حق مكتسب.
   
   وفقك الله وسددك.
  
"
79298,"
   ام خطيبي طريقتها في التعامل مش كويسه مع الناس كلها وانا هكون في شقه وهي في شقه لكن في نفس العماره اعمل اب
  ","

   تعامليها بالأدب اللي اتربيت عليه !
  
"
79299,"
   ياشيخ بسأل حضرتك كتير ومفيش رد هل الطول يقع تحت مسمي القبول الشكلى؟ولو متقدملى شخص مناسب جدا ليا وكله مميزات وبيحبنى جداا وأهلى موافقين جدا لكن انا مش متقبله طوله *انا قصيرة وهو طولى* و ده ع عكس ما اتمنى ومش قادرة اتقبل ده .هل اقبل عشان المميزات وحبه ليا ولا هحس بنقص وهيأثر عليا ؟ ٢٣ سنه
  ","

   أحسن ما تبقي مع واحد بتطولي ركبه ! 😏
   
   (هو محدش يلومك فيما تريدين .. لكن أنا شايف لو ده مشكلته الوحيدة معاك = يبقى نعمة كبيرة، ما تتردش).
  
"
79300,"
   تفتكر ليه الرجالة بتنكر انها بتتأثر بجمال البنت ويدعوا ان الأخلاق اهم حاجه مع ان الواقع قدامى اثبتلى العكس فى حجات كتير !
  ","

   الجمال مهم بلا شك !
   
   لكن الجمال نسبي وتتفاوت فيه الأذواق .. ثم هو يُتعود عليه مع العشرة، وتبقى الروح.
  
"
79301,"
   انا مخطوب عاقد من سنتين وباقي على فرحي مدة قليلة , حسيت ان مشاعري تغيرت ومش قادر احس بالسعاده ولا جاهز لحياه زوجية لا ماديا ولا معنويا واحيانا بحس اني مستحيل اظلمها عشان كده بتمنى اموت وارتاح من كتر التفكير , معدتش مرتاح مع ان البنت كويسه  ومعرفش انا بحبها ولا لا بعد الوقت ده
  ","

   اعرض نفسك بسرعة على طبيب نفسي.
  
"
79302,"
   تحب ندعيلك ب إيه؟
  ","

   بالستر والرضا.
  
"
79303,"
   اقرب اصدقائي متغيره معايا بلا سبب وحاولت كدا مرا افهم لو مضايقه مني وحلفت انه لا لكن تعبانه نفسياً من هجرها بلا سبب رغم انها بتخرج وموجوده دايماً مع باقي الاشخاص
  ","

   بتنسحب بلطف !
   
   فكوني مستغنية بوفاء عمن استغنى عنك.
  
"
79304,"
   احبك في الله دون ان اعرفك شخصيا ولكن من كتابتك احببتك
  ","

   الله يحبك ويسعدك ويرضى عنك.
  
"
79305,"
   شيخ ... انا متضايقة و تعبانه و عايزه اعيط !
  ","

   قومي توضئي واسجدي .. وعيطي براحتك !
   
   والله هترتاحي لما ترفعي هم قلبك في دعوة.
  
"
79306,"
   اتحدث إلى شاب كان يعلمنى كيف أطلب العلم
ثم تعلقت به وكلما ابتعدت تمزق قلبى وعدت احادثه من جديد
كيف اقوى نفسى يا شيخ
  ","

   بلوك .. بلوك .. بلوك !
  
"
79307,"
   السلام عليكم ي دكتور🌸
احنا البنتين إلى شوفنا حضرتك النهاردة فى العباسى وسعدنا جدا بلقائك حقيقى 
وأتمنى تدعيلنا دعوة حلوة 

صحبة الجنة
  ","

   الله يسعدكم جميعا ويبارك فيكم ..
  
"
79308,"
   هل تفضل أن تظل تهرب من الحقيقة لأنك تخاف من كونها قد تجرحك أو تؤذيك؟
  ","

   كنت أفضل ذلك يا آسك !
   
   حتى علّمتني الدنيا أن أواجه الحقائق بشجاعة ..
   
   جزى الله الشدائد، ولتذهب إلى أفول .. لا يغيب عن خاطري، ""ياما دقّت عالراس طبول"".
  
"
79309,"
   يا دكتور .. 
أرح قلوبنا يُرِح الله قلبك
  ","

   راحة القلوب في السجود الآن !
   
   ألقاكم يا صحبة الجنة 💚
  
"
79310,"
   طب ايه مواقفها مع زوجها ..غ.س
  ","

   ولا أي حاجة !
   
   تحسن معاملته .. وبس.
   
   لا يستهوينكم الشيطان لفضح أنفسكم !
  
"
79311,"
   ازاى اكفر عن غلطى أهلمنى زوجنى و أبكانى مليون مرة ف اليوم تعرفت على شاب أهتم بى احببته تكلمنا فترة ثم بعدت عنه خوفا من ربى غلطة و ندمت عليها ازاى اكفر عنها !
  ","

   استغفري ولا تعودي لمثلها وانسيها .. وبس.
  
"
79312,"
   صورة بلونك المفضل 🙄
  ","

   هذا لون من ألواني الجميلة !
   
   عائش 😍
  
"
79313,"
   تركته خوفاً من الله بعد صحوة ضمير وندم  و وعدته باني سأوافق عليه ان تقدم لي فيما بعد لم يحترم قراري ولم يصبر و تركني هو الآخر ولكن غاضباً و ""دبش معايا بانه معدش عايزني "" انا بفضل الله قربت من ربنا و تجاوزت الموضوع لكن لو تقدم بعدين أقبل بيه؟مع العلم معدش فارق معايا وجوده من عدمه.
  ","

   مش هيتقدم !
   
   احمدي ربك، وعيشي حياتك.
  
"
79314,"
   بقالي كتير مفتحتش اسك واول م فتحت جيت هنا علطول وسهرت امبارح للصبح بقرا كل اللي فاتني
وهبئا مبسوطه جدا لو حضرتك رديت عليا.. 💚
  ","

   عودا حميدا.
  
"
79315,"
   بحبها من امى اكتر هى اهم حاجه فيه انها تنضف وريحتها تروح بالخل والليمون ❤️😁
  ","

   الشعار .. معاها ومع الممبار:
   
   ما بلاش نتكلّم في الماضي.
  
"
79316,"
   الشيخ ابن باز قال لما سُئل عن لباس المرأة للبنطال أمام زوجها ""لا حرج فيه"" وممكن تتأكد
  ","

   نعم؛ صدقت !
   
   قال بالجواز ابن باز، وقال بالمنع ابن عثيمين وابن جبرين .. رحمهم الله أجمعين.
   
   عموما ضربت بهذا مثالا لاضطراد قاعدة ما في بعض فتاوى العلماء .. كقاعدة التشبه هنا.
  
"
79317,"
   احسن اكلة اكلتها من وقت ما نزلت مصر؟
  ","

   شوف !
   
   هو فيه أكلات ما ينفعش تاكلها من ايد أي حد لأنه ممكن يكرهك فيها .. زي الكوارع والكِرشة !
   
   بس لما يعملوها الحرّيفة بتفضل علامة مميزة في الزمان والمكان.
   
   وده اللي أنا معزوم عليه بكرة بإذن الله 😌
  
"
79318,"
   هو الولد بيطلع لابوه ف الطبع ؟ حتي لو كاره تصرفاته دي هل هيقلب زيه لما يكبر ؟
  ","

   مش شرط !
   
   العوامل المكتسبة بالمجاهدة ممكن تغلب العوامل الوراثية (إن وُجدت).
  
"
79319,"
   الشيخ ابن باز والشيخ العثيمين قالوا لا يجوز يا استاذ محمد
  ","

   الشيخ ابن باز وابن عثيمين -عليهما رحمة الله- يرون عدم جواز لبس المرأة للبنطال أمام زوجها؛ لأنه من التشبه !
   
   هما تيجان الرأس .. لكن لم يحتكرا الحق، لا هما ولا غيرهما .. جمعنا الله في الجنة.
  
"
79320,"
   والدى توفاه الله اسالكم الدعاء له
  ","

   اللهم ارحمه واقبله في الصالحين .. واجمعنا به في الجنة، آمين.
  
"
79321,"
   بعت اكتر من خمس مرات رفضت شخص من اكتر من سنه ولسه اهلى بيلومونى عليه بقول لامى ليه بتقولو كده هو انا ماستاهلش حد كويس وارتاح معاه ردت عليا انتى فاكره ان حد هيتقدملك ولا يرضا بشكلك انا مكنتش مصدقه ان اتقدملك حد دى مش اول مره تقولى كده رد عليا بالله طمنى قولى حاجه تريحنى وتهون عليا 💔
  ","

   طنشيها خالص !
   
   وادعيلها بالهداية ..
   
   ولا تتهزي .. أنت صح.
  
"
79322,"
   جائز ده على أي أساس يعني!
  ","

   على أساس بنطلون واسع وعليه حاجة واسعة مش مجسمة لتحت الركبة !
   
   محدش يقدر يقول ده حرام .. وإن كان مش الصورة المثلى للحجاب .. لكن لما ذكرته من حالها يبقى مفيش مشكلة ..
   
   خلّيك مؤدب عشان تتعلم.
  
"
79323,"
   صديقتي اتزوجت وامها بتستنزفها عاطفيا لانها اتزوجت وسابتها.
انا عارفة ده غلط لكن ما يقول الشرع في واجبات البنت بالوضع ده تجاه الام
  ","

   الإحسان والصلة وخدمتها بما تستطيع، دون التقصير في حق بيتها وزوجها !
   
   وتطنش أي كلام تاني.
  
"
79324,"
   شيخنا العزيز ارجو الرد انا اعيش في دولة اوروبيه والبرد شديد والمطر انا بلببس فساتين طويله ولكن بتبهدل لان الشوارع بتكون مطر والفساتين ترتفع مع الهواء هل يجوز البس بنطلون رجله واسعه وعليه تونيكات طويله لحد الركبة علما انى مضطره انزل يوميا  مع العلم عند نزولى مصر مقرره البس فساتينى وعباياتى
  ","

   جائز.
  
"
79325,"
   ليه الناس بتهتم بالمظاهر كده يا شيخ؟ ، مش فيه حاجات تانية ولا أنا الي غريبة
  ","

   المظهر من ضمن الحاجات المهمة !
  
"
79326,"
   رد عليا ي مولانا كتابك هيكون ف الاقصر ولا لأ علشان اتصرف؟
  ","

   بإذن الله سيصل كل المحافظات.
  
"
79327,"
   بتعامل مع والدي عادي جدا يمكن زيه زي أي حد غريب حقيقي مش بمزاجي بس بقى في بينا سد كبير اوي وكل يوم بيكبر اكتر بسبب تصرفاته بعمل اللي المفروض يتعمل وبس عشان ربنا مش أكتر أنا عارفة أنه هو حاسس اني بتعامل برسميه بس حقيقي مبقدرش اعمل حاجة زيادة قولي أن مفيش عليا ذنب عشان ضميري يسكت وأدعيلي
  ","

   مفيش ذنب ما دامت المعاملة في حدود الأدب !
   
   لا يُملك القلب .. للأسف لم يزرع هو فيه الحب.
  
"
79328,"
   انا بنت زى اى بنت عايزه تشوف خطيبها جميل ومهتم بنفسه بس هو بيعمل العكس
  ","

   حقك طبعا !
   
   ولو ده عيب مش قابل للإصلاح عنده، ومش هتقدري تتأقلمي معاه = يبقى ما تكمليش.
  
"
79329,"
   ماينفعش تيجي 23 ي شيخنا ؟
  ","

   ناي بيقولوا قدّم الموعد وناس بيقولوا أخره !
   
   لكن للأسف دي مواعيد رسمية إدارة المعرض هي اللي بتحددها السنة دي لحفلات التوقيع !
   
   نظام جديد.
   
   فغالبا حفلتنا هتكون الجمعة وهنزل يوم تاني كامل عشان اللي مش هيناسبه الجمعة .. بإذن الله.
   
   عموما هأكد عليكم بالمواعيد بصفة نهائية قبلها.
  
"
79330,"
   مزعلني وسابني ابكي وراح نام ف الاوضه التانيه روحت اصالحه ولا حتي احط الدفايه عنده عشان ميبردش قام مزعقلي وطردني !!
قسوة القلب بتتباع فين يامولانا ؟
عايزة اشتري بعمري كله قساوة والله عشان قلبي الغبي دا مبيجبهاش لبر !!
  ","

   بالعكس !
   
   اوعوا تكافئوا القساة بأن يعدوكم فتصبحوا مثلهم ..
   
   عملت اللي عليك لله .. فنامي قريرة العين، فخورة بكرم طبعك.
  
"
79331,"
   يا مولانا هتكون فى المعرض أيام إيه إن شاء الله
  ","

   مبدئيا الجمعة ٢٥ بإذن الله .. وهأكد عليكم ..
   
   ولنا يوم بعده نتفق عليه.
  
"
79332,"
   الحياة عبارة عن (--------) ؟؟
  ","

   سلسلة من الاختيارات التي لا تخلو من ألم !
   
   لتحقيق الحد الكافي من الرضا لعبورها بأمان.
  
"
79333,"
   ربنا هيغفرلي صح؟!
  ","

   سبحان ربنا وبحمده !
   
   ليكن عندك يقين في مغفرته من ناحية كرمه = حتى كأن الجنة أمام عينيك.
   
   وليكن عندك خوف من الحرمان من ناحية جرمك = حتى كأن النار بين يديك.
   
   ومعهما .. اعبد ربك بالحب.
  
"
79334,"
   ما هو الفرق بين حياتك الآن وحياتك منذ عام؟
  ","

   يا الله !
   
   مستقصدني أنت يا آسك.
   
   من ناحية = ما كانت تبلغ حالي أسوأ الكوابيس.
   
   ومن ناحية = نِعَم ما كانت تخطر في الأحلام.
   
   وبين هذا وذاك .. بالرضا واليقين تمضي الأيام.
  
"
79335,"
   طب كنا بنشرب السحلب وهنام 
فتحنا لقينا حضرتك موجود 😀😀
  ","

   يلا خلصوا السحلب واغسلوا سنانكم وأوتروا وناموا.
   
   ألقاكم يا صحبة الجنة 💚
  
"
79336,"
   رد عليا وقلي هتوقعلي علي الكتاب في المعرض وانا هدعيلك في صلاه الفجر
  ","

   كل اللي هيشرفنا بإذن الله سينال التوقيع !
   
   هو كتابكم أنتم.
   
   غالبا هيكون يوم ٢٥ / ١
   
   وهأكد عليكم الموعد بإذن الله.
  
"
79337,"
   اكيد هيحصل هيا محافظه على ثقه اهلها فيها ومحترماهم 
لو ردت عليك ممكن الأمر يتطور ....
 هيا صح مش تلومها بالعكس انت مفروض تفرح لانها انسان محترمه بجد وأهل للثقه. 🌸
  ","

   بس هو يقصدني أنا على فكرة 🥺
  
"
79338,"
   احكيلنا يا شيخنا عن الحب بقي 💜
الحب الحلال ها مش حب كده ولا كده 😂
  ","

   ليست القضية في الحب إن صدق !
   
   المشكلة فيما تتوهمون أنه حب .. ثم تحاكمون الصدق بنتائج الوهم.
  
"
79339,"
   هيحصل حاجه يعنى لو ترد عليا ؟! والله ما هيحصل حاجه هتفرحنى بس
  ","

   افرح يا بو خالو.
  
"
79340,"
   زميلتي في الكلية معجب بيها واتقدمت كان في قبول الحمدلله واتفقنا اجيب اهلي في الاجازة بشوفها كل يوم في الكلية مش عارف اتعامل معاها ازاي خاصة انها مابتردش على الفيس .. نفسي اتكلم معاها واتعرف عليها اكتر انا ماعرفهاش كويس
  ","

   لما تجيب أهلك وتاخد خطوة رسمية = تبقى تتعرف عليها بإذن الله.
   
   اثبت وكن رجلا.
  
"
79341,"
   بالله عليك اجبنى ،، الوقت قرب خلاص ،، هعمل خطوبتى خلاص بس عشان كنت مخطوبه مرتين قبل كده ده مخلينى مش فرحانه اوى زى اول مره ،، وده باين فى نبرة صوتى مع خطيبى وهو دايما يسألنى انتى مش فرحانه ، هو بيحبنى جدا ،، الفجوه دى مأثره فينا بقيت عقلانيه اووى وقلبيا مفيش مشاعر اوى وحاسه انى مش صادقه كده معاه
  ","

   معلش !
   
   ده هيزول لما تطمني له بإذن الله.
   
   مش هقدر ألومك ..
   
   احنا بشر ولنا طاقة !
   
   لكن ما تطوليش في الحالة دي؛ لعله عوض الله لك بخير.
  
"
79342,"
   شيخ عادي بنت تقعد تذاكر ف كافيه ولا هو لازم اكون رايحه اقابل حد مش سينجل يعنى ؟
  ","

   يا فندم أنا نفسي رحت أذاكر في كافيه لقيتني أنا السينجل الوحيد 😬
   
   عموما عادي، ما دام مكان آمن ومحترم ..
   
   وبيتك بلا شك أفضل لك وأحفظ، فلا تتخذي هذا عادة.
  
"
79343,"
   ارجو الرد..أحبها وللأسف تكلمنا رسايل فقط لمدة 6 سنوات او اكثر اتعلق بيها كثيراً كان الكلام في حدود الحب فقط لم نتخطى اي حدود وبدون اية صور اطلاقا اعلم ان ما فعلناه خطأ..تقدمت لها ارتبكت وبعد دراسه للوضع ترفض..هل اركل ال 6 سنوات بمشاعرهم ام احاول من اجلهم معها..
  ","

   أنت أدرى !
   
   هل ارتباكها ارتباك خوف يحتاج مزيد اطمئنان ..
   
   أم ارتباك مدبر يسعى للنسيان ..
   
   إن كانت الأولى فحاول .. وإن كانت الثانية فاطو الصفحة.
   
   والله يعفو ويغفر !
   
   وليتنا نتعلم ..
  
"
79344,"
   هات لنا حاجة ابتسمت لأجلها اليوم 😃
  ","

   بيقولوا عليه كريب !
   
   كان حاجة عظيمة الصراحة في هذا الصقيع.
  
"
79345,"
   21 سنة مش مرتبطه، اهلي محسسني ان كده خلاص ومفروض اكون مخطوبه وبعد التخرج ما ينفعش ابقي لسه في بيتهم ده أولا 
و دايما شايفين اني حاسه اني مضطهده وان انا الوحشه في البيت ومش ببذل عشانهم حاجه ولا ببرهم بس انا بعمل بطاقتي وبشهد ربنا ع اللي جوايا
ومش هعرف اعمل حياه مستقله لنفسي لانهم مش بيوافقو اروح حته
  ","

   طنشيهم تماما !
   
   واعملي اللي عليك؛ لله .. وبس.
  
"
79346,"
   هترد عليا ولا لا
جوايا مشاعر كتير وعارفه انه جواه نفس المشاعر من صغرنا معرفش ليه كل الطرق مقفوله المشوار طويل بحكم ان احنا كد بعض احنا قرايب غلييت نفسي والله مفيش اي تواصل ابدا طول عمرنا ما عدا اللقاءات العائليه  لو قدم خطوه هحارب الدنيا كلها وهستني عمري كله
  ","

   ما دام مقدمش = يبقى ما يستاهلش تفكري فيه.
  
"
79347,"
   ما هي أفضل فكرة فكرت فيها في حياتك؟
  ","

   يوم أكرمني الله وشرح صدري وأنا طفل لأقول لنفسي: من النهاردة مش هسيب فرض أبدا من الصلاة !
   
   اللهم ثباتا حتى ألقاك.
   
   مرت الأيام وذهبت وأتيت .. وجلست مع أناس في مراكز مرموقة للغاية .. ويعاني أحدهم ليحفظ خمسه في يومه !
   
   أن تنتفض حيث كنت لتقول: أين قبلتكم !
   
   نعمة !
   
   والله نعمة.
  
"
79348,"
   ‏الشيء الوحيد الذي لن يفنى بعد موتك هو أخلاقك وسُمعتك الطيّبة بين الناس، لذلك قبل أن تنام راجع يومك وسامحّ ونقِّ قلبك من شوائب الدنيا الفانية..وقُل اللهم اغفرلي وجملني بأخلاقي و لا تجعل في قلوب الناس شيءٌ علي و لا في قلبي شيءٌ عليهم و أحسِن ذكري بينهم في محيايَ و بعد ممّاتي.#الأثر_الطيب
  ","

   أما ما في قلوب الناس فلا يُملك !
   
   ولا ننشغل به أصلا.
   
   وأما ما في قلوبنا = فمفتاح باب الجنة .. في الدنيا والآخرة.
  
"
79349,"
   هل تعتقد أن الناس بالغوا في تعديل الصور أكثر من اللازم؟ ما هو رأيك؟
  ","

   يلا بمناسبة الصور يا آسك !
   
   #10yearschallenge
   
   أعجب عشر سنوات في حياتي !
   
   فقدت الكثير .. وكسبت الأكثر ..
   
   وهذا حال الدنيا ..
   
   كل شيء فيها بثمن ..
   
   اللهم ثباتا على حال يرضيك عني .. ولقياك عليه.
   
   لطفك بي فيما بقي .. يا من ليس في حماه شقي.
  
"
79350,"
   ازاى أحسن الظن بربنا ويكون عندي يقين رغم استحالة الاسباب ؟
  ","

   كرّرت هذا المعنى كثيرا !
   
   ويجدر بنا جميعا الانتباه له ..
   
   فارق بين (اليقين) و (حسن الظن) وبين الوصول لمرحلة من المعاندة كأنكم تجبرون ربكم -حاشاه- على شيء.
   
   فارق بين الدعاء بالخير، وتفويض الأمر لله والرضا بقدره حيث كان، مهما بدا أليما في البداية أو على عكس مرادنا .. وبين: لا هو ده الخير .. ولو مش خير فأنت قادر تخلّيه خير !
   
   هذا في الحقيقة نوع من السخط والاعتراض المغلّف بحسن الظن واليقين؛ وسواسا من الشياطين !
   
   نعم .. ربنا على كل قدير .. ويغيّر في طرفة عين من حال إلى حال ..
   
   لكنه -سبحانه- ربط الدنيا بأسباب، وابتلانا فيها بسكون القلب تحت مجريات القدر، ولو بشيء من العذاب !
   
   علام تدخلون الجنة إذن وتستحقون الخلود في النعيم -على ضعف العبادات واختلاط النيات- إن لم تحققوا لربكم التفويض بمراده وحسن الظن به -على الحقيقة- في التسليم لقضائه، ما دمتم بذلتم الوسع وأخذتم من الأسباب بما تطيقون ؟!
   
   أقول هذا المعنى وأؤكد عليه كيلا تستطيل بكم الأماني فكم تركت بسببها قلبا يعاني !
   
   والمصيبة أنكم تعودون بعد ذلك باللوم على ربكم والتسخط على قدره -عياذا به سبحانه-، وكأن رفعكم للدعوات -مهما كانت مخلصة- إلزام له بالاستجابة !
   
   وإنما الاستجابة بصور كثيرة جدا، لعل منها ما لا يكون إلا يوم القيامة وخلف باب الجنة ..
   
   دعاؤكم لن يضيع -حتما- لكن ليس بالضرورة أن يحقق على الصورة التي تريدون أنتم.
   
   مادامت الأسباب مستحيلة والأبواب مغلقة والوسع قد بذل صدق سعي وحسن نية = فاليقين في التسليم لرب العالمين، وما دون ذلك فمجرد تزيين.
   
   هذه ليست دعوة للضعف والاستسلام .. بل هذا بيان لحقيقة الدنيا، ونجدة لقلوبكم المعلقة بالأوهام .. ليس في العمر متسع لكل هذا؛ هي شوية أيام.
  
"
79351,"
   تفتح التعليقات وترد على كل الناس الا كومنت قرمط الغلبان ينفع كده 😢
  ","

   حقك عليا !
   
   تعبت والله من ملاحقة التعليقات .. الله يجزيكم خير ويجبر خاطركم ..
   
   وده السبب الرئيسي في قفلي لها .. عشان ما تحولش لحد بيكتب ويطنش اللي تحت لضيق الوقت والطاقة عن التفاعل كما ينبغي.
  
"
79352,"
   ازاي اي حد عنده كاريزما يبقي عنده ذكاء ؟! هو مش الكاريزما دي يعني حاجات ف الشخصية دم خفيف مثلا كدا
  ","

   الدم الخفيف أول حاجة محتاجة ذكاء !
   
   وإلا هيتحول لـ تن تراارااراان تن تن 😬
  
"
79353,"
   أيهما تفضل أن تُزيد: ذكاءك أم الكاريزما التي تتمتع بها؟
  ","

   مفيش كاريزما بدون ذكاء يا آسك !
   
   ومفيش قبول للذكاء بدون كاريزما !
   
   أنا أفضّل دوام ستر ربي وتمامه.
  
"
79354,"
   إلى صاحبة السؤال
  ","

   صاحبة السؤال فقط.
   
   الحقيقة أني قد أجبتك بشعور غضب من العجز؛ وكتبت ما في قلبي صادقا من رجاء أن أكون قادرا على سد مثل هذه الحاجات بهدوء ..
   
   ولأني غير متصدر (ولن أتصدر) لأمر جمع التبرعات والمساعدات = اكتفيت بطرق باب الخبير اللطيف .. يجبرك ومن مثلك في نفس الظروف.
   
   لكن قدّر الله أن ينتشر سؤالك وأن يجد تفاعلا وحرصا من كثيرين على المساعدة؛ فلعل هذا بنية صدق أو دعوة علمها الله منك.
   
   أرجو أن تبيني لي طريقة للتواصل وسأوصلك بمن يساعد بإذن الله.
   
   (وأنا أخلي ذمتي تماما مما دون ذلك).
  
"
79355,"
   يا شيخ جاوبني ليه مش بيسامحونا؟
  ","

   مش مهم !
   
   ما دمنا عملنا اللي علينا .. واعتذرنا عن أخطائنا وحاولنا نصلحها باللي في ادينا.
   
   لينا رب أرحم بينا.
   
   ألقاكم يا صحبة الجنة 💚
  
"
79356,"
   الله يوقف حال الكفرة ليه الانسان بيعمل في اخوه الانسان كدا ويقول للبنات غلو نفسكم اديها عملت بلوك مرتاح انت كدا يفارس الدعوة 😂😂
  ","

   ربنا يبشرك بالخير والله 😍
   
   شد حيلك يا جميل .. ربنا يوفقك.
  
"
79357,"
   حضرتك هتكون موجود فى معرض الكتاب في القاهره
  ","

   بإذن الله، وسأعلن عن الموعد.
  
"
79358,"
   السلام عليك يا شيخ 
اخي ثانوية عامة اصغر مني وللاسف اكتشفت انه بيشوف صور اباحية ومش عارفة اعمل ايه
وجزاك الله خيرا
  ","

   مرحلة حرجة جدا للأسف !
   
   والتدخل بدون حكمة بيفاقم المشكلة ..
   
   ادعيله كتير بالهداية ويا ريت لو له أخ أكبر منه أو حد من العيلة حكيم يصاحبه ويوجهه.
  
"
79359,"
   قاعدة و بسمع أم كلثوم و جة مقطع *نفسي أشكيلك من نار حبي ، نفسي أحكيلك علي اللي في قلبي* 
لقيت نفسي تلقائي بقول غلي نفسك ، ربنا يبارك فيك يا شيخناا 😂💜
  ","

   عظمة على عظمة 👏🏻
  
"
79360,"
   حضرتك مش بترد عليا ي شخناا انا بسال حرام اني اكمل كلام معاها ولا اعمل اي عشان متضعش مني مليش القدره اني اخطب دلوقت
  ","

   كن رجلا !
  
"
79361,"
   رغم اني الاجابه دي قرأتها ف ردودك كتير ، بس وقعت عليا كالصاقعه والله ..
  ","

   وده المقصود !
   
   واثق إنك هتتصرفي صح بإذن الله.
   
   الحمد لله رب العالمين.
  
"
79362,"
   ماشاء الله خطبة انهاردة عن الرضا بتاعت حضرتك كانت رائعة جدًاا أنا سجلتها وهنزلها بعد ازنك، انا اللي كنت بصلي جمبك وسلمت عليا😄😄😄
  ","

   حبيبي يا محمد 💚
   

   طيب نزّلها وحط الرابط هنا في سؤال ..
   
   الله يسعدك.
  
"
79363,"
   حصل اني اتكلمت مع زميل لسبب،وكانت أول خطوه من خطوات الشيطان ..واتكلمنا  يوم ورا يوم وقالي انا بدأت اتعلق بيكي وعمري ما كلمت 
بنت ف حياتي واستمر الكلام مده واحنا الاتنين بنبعد ونرجع.. حتي بنعمل بلوك ويتفك دلوقتي
 انا مش بكلمه من يومين ..انصحني حاسه اني هضعف
  ","

   غلّي نفسك.
  
"
79364,"
   بقالي كتير بكتب وبمسح ومش عارفة اقول اي ولا اعبر ازاي لكن اختنق حزنا
  ","

   خذيها مني خالصة !
   
   قومي الآن، توضئي .. تطيبي .. أغلقي على نفسك غرفة .. استقبلي القبلة .. وصلّي ركعتين لا هم لك فيهما إلا أن ينظر الله لك نظرة رضا.
   
   ورب الكعبة = ستخرجي -إن صدقت- بحال غير الحال.
  
"
79365,"
   بمناسبة الشراقوة 
اخي في مرة وهو بيقضي الخدمة في الجيش فكان معاه واحد زميله بيقوله سمعت اغنية عمرو دياب الجديدة اخي قاله ودي اسمها ايه بقي قاله مش تخافي خالص 
مع العلم ان الاغنية اسمها متخافيش 😂😂😂
  ","

   مش تخافي علاولة 😂
   
   بحب الشراقوة والله؛ ما عاشرت منهم إلا كريما بدرجة لا تبارى.
  
"
79366,"
   ياشيخ لو واحدة منتقبة هل يجوز انها تعد ادام خطيبها بدون النقاب لو هى لابساه على اساس انه سنة مش فرض؟
  ","

   لها ذلك.
  
"
79367,"
   هل شعرت يومًا بالجوع لدرجة أنك لم تكن قادرًا على النوم؟
  ","

   اللي ينام بصحة وستر وأمان = يستحي من إجابة مثل هذا يا آسك والله !
  
"
79368,"
   جميل البوست عاي الفيس ياشيخ بس والله غصب عني لما الاقي كل حاجه بتتقفل والوقت بيطول وبردو واقفين في نفس المكان مبنتحركش
  ","

   كلنا بنمر بلحظات ضعف وضيق !
   
   وبنحتاج أحيانا نسيب نفسنا نحزن شوية ..
   
   المهم يظل الإيمان في قلوبنا قوة تدفعنا دوما للاستمرار .. بيقين.
  
"
79369,"
   هادا صوتك يا شيخنا ؟
  ","

   نعم.
  
"
79370,"
   وشرقويه بالنقاب تكحلت فأربكت قلب الذي إيجا من بعيد ...الله وكيل 🤦🏼‍♀
  ","

   مش إلك دعوة !
  
"
79371,"
   يالله💜
فوقتها والله، بالثانية حرفيا 💜
وظني بك ربي خيرا💙🌸
  ","

   كل خير.
  
"
79372,"
   دا احلي يوم في عمرياااااااي تخيل ختامه بردك انت كمان 😪😂💃💃💃
  ","

   لا بأس كمان !
   
   دي الصورة النهائية للغلاف.
  
"
79373,"
   ياشيخنا اليوم مبهج جدا النهاردة مفرحتش من 5 شهور ماتكمل فرحتى وترد عليا 😭😂😂
  ","

   لا بأس ..
  
"
79374,"
   أكثر سورة في القرآءن أحب إلي قلبك ؟؟
  ","

   هذا المقطع تحديدا !
  
"
79375,"
   عشرين سنة عشان قصب 😁😂
حضرتك بتصعب علينا والله ياشيخ 😂😂
  ","

   فعلا ما عملتش كده من عشرين سنة !
   
   أنا وبابا وإبراهيم أخويا قاعدين نفس القعدة .. لكن بأه عندنا أولاد ..
   
   الدنيا دي فعلا صغيرة !
   
   رب يخرجنا منها بالستر والرضوان.
  
"
79376,"
   انا بموت في القصب بس كنسه صعب جدا لو لزق في السجاد 😢
  ","

   ما هو عشان كده ماما فارشالنا أهو زي الأطفال تحت الصينية 😬
  
"
79377,"
   من كان قدوتك في فترة طفولتك؟
  ","

   الطفولة !
   
   من شوية يا آسك أكلت حاجة رجعتني عشرين سنة بلا مبالغة.
  
"
79378,"
   انا عايز الكتاب بتاع حضرتك وانا عايش في جنوب افريقيا اعمل ايه ؟
  ","

   بعد معرض القاهرة راسل دار البشير وبإذن الله يجدوا طريقة لشحنه ..
   
   سلمتم وبوركتم.
   
   ألقاكم يا صحبة الجنة 💚
  
"
79379,"
   طب ولو بيصلي الفجر قضاء
  ","

   لو بيكون نايم ومنتظم في باقي الفروض = مش مشكلة !
   
   وربنا ياخد بيده للفجر جماعة ويجعلنا جميعا من أهلها.
  
"
79380,"
   مش هتبص ع رسايل المسنجر👀 ؟
  ","

   معلش
   
   غصب عني والله التقصير فيها مع ظروف الإجازة !
   
   يا دوب بحاول أكون موجود عالآسك.
  
"
79381,"
   خطيبي كويس ومحترم وبيحبني وبيعمل كل اللي يرضيني .. * بس اكتشفت انه مش بيصلي * وقولته وقالي انه بقي بيصلي انا حاسه انه بيكدب بس قولت اديله فرصه واصدقه بس لقيته برضو مش بيصلي اعمل ايه ،رايكم والبنات لو مكاني تعملو ايه ؟! انا بفكر اسيبه مش عارفه دا قرار صح ولا غلط
  ","

   رسالة لطيفة .. فيها ثناء عليه وعلى مميزاته ..
   
   وفيها حزن شديد إن حد كويس زيه يعرّض نفسه للهلاك في بعده عن الله وانقطاع صلته به.
   
   وفيها تنبيه إنك -بكل أسف- مش هتقدري تكملي لو فضل على هذا الحال؛ لأن رضا الله أغلى من كل شيء .. ولأنك عايزة أولادك يطلعوا يقلدوا أبوهم في كل خير.
   
   وفيها رجاء صادق إنه يتغير لنفسه قبل أي حاجة .. لأنه خسارة فعلا حد كويس زيه يكون في هذا الحال.
   
   وربنا يهديه ويشرح صدره.
  
"
79382,"
   نفسي حضرتك ترد عليا ويجيلي ف ال notification ان حضرتك رديت ده اول سؤال ابعته. 😂😂🌸
  ","

   بس مضمنش بعد كده 🤷🏻‍♂️
  
"
79383,"
   أستأنس بدعاء الصالحين أمثالكم أخي الفاضل 
مرّ على زواجي9 سنوات ولم يرزقني الله بأطفال 
راضية ولله الحمد 
ادع لي وصحبة الجنة بالذرية الصالحة 
تاقت نفسي والله
  ","

   اللهم أسألك بأسمائك الحسنى وصفاتك العلى .. أسألك وأرجوك أن ترضي أمتك هذه بما تحب لها ..
   
   يا ذا الجلال والإكرام .. يا حي يا قيوم.
   
   صل وسلم على نبينا محمد.
  
"
79384,"
   انا متزوجة وبقرا كتير عالنت ان لازم يكون ليا حياتي الخاصة واصدقائي وان مقفلش حياتي علي زوجي واولادي بس وكمان اسيبهم واخرج عادي 
هو الكلام دا صح ولا غلط ولو صح ابدا منين انا بقالي حوالي 7 سنين متزوجة وفعلا مفيش اي جديد حياتي واقفة علي زوجي واولادي ؟؟؟
  ","

   زوجك كويس معاك وسعيدة ومبسوطة وبتغيروا جو وحياتكم مستقرة ؟
   
   يبقى أنت في نعمة حافظي عليها زي عنيك واشكري ربنا ..
   
   ولا عليك من كل هذا.
  
"
79385,"
   دي حقيقه يا شيخ محمد انا وزوجي أجلنا الحمل سنتين وطبعا مرينا بمشاكل كتير واختلافات وخلافات وخصوصا آن الخطوبه كانت خمس شهور بس الحمد لله بعد ما بنا وفقنا واتفقنا والحب والرد زاد اكتر أكرمنا بنوته ربنا يبارك فيها وزودت حبنا لبعض اكتر وانا راضيه جدا انا وهو اننا أجلنا سنتين الحمد لله على نعمه ❤️❤️
  ","
  ....
  "
79386,"
   حد هيجي يتقدملي بكره جواز صالونات ووالدي ووالدتي شايفنه كويس ومحترم بس انا دخلت الاكونت بتاعه ولقيته شخص عادي زي اي شاب بيعمل شير مثلا لصور مش كويسه (احضان وعري ) هل دا دليل ع جزء من شخصيته انه مش كويس ولا لازم اقعد معاه واعرف اكتر
  ","

   اقعدي واحكمي على نور.
  
"
79387,"
   انا مطلقة ومش معايا اطفال واتقدملي شخص اصغر مني ب6 سنين ومسبقش له الجواز وهو فيه كل اللي بتمناه في شريك حياتي ،بس خايفة من فرق السن بينا وهو مش فارق معاه لا السن ولا تجربتي السابقة اعمل ايه عشان ربنا يدلني ع الطريق الصحيح خصوصا ان فكرة ان اتطلق تاني بتفزعني وكتير بفكر ماتجوزش خوفا من تكرار الفشل
  ","

   لو كويس وصادق فعلا = يبقى ما تتردديش.
  
"
79388,"
   خطيبي في بلد وانا في بلد من سنة ونص مش شايفين بعض كاتبين كتاب وبحس بتعب وكئابة رهيبة بأخر فترة لاننا مش بنشوف بعض وبحس بفقدان لعدم وجوده جنبي واحتواءه ليا 😪
  ","

   شعور طبيعي !
   
   البعد شيء سيء ..
   
   معلش، نصبر ولعلها مرحلة وتعدي بإذن الله.
  
"
79389,"
   هو كتاب حضرتك ينفع لجميع الفئات ولا المتزوجون لا ؟؟؟
  ","

   للجميع.
   
   اللهم انفع به واكتب القبول.
  
"
79390,"
   تصفيق حااار 😂😂♥
  ","

   صحبة الجنة
   
   يلا السباعية 👏🏻👏🏻
  
"
79391,"
   صالحيه دا هيجبلك ورد وشيكولاته 😂
  ","

   نسخة مع الشكر .. للزوج العزيز 😬
   
   ما هو لازم تعمل حاجة برضه 😃
  
"
79392,"
   وأنا كمان آسفة لو غلطت بس مكنش في بالي ان ده هيزعلك وبحبك وانت عارف وعشان كده زعلت انك ضربتني وهسامحك بس هكلمك بكرة  عشان الدكتور محمد بس
  ","

   يجبر خاطركم ربنا ويسعدكم دنيا وآخرة.
   
   اللهم ربنا ولك الحمد.
  
"
79393,"
   تقدم لي شخص أكثر من مره ورفضته بعد ما جلست معاه لا أرى فيه الرجوله وجاي يطلب من والدى يساعده ف الشبكه اللي هيا مش مبلغ اصلا كبير!
وكان جاى مقرر مش هنعمل شبكه هنكتفي بلبسها ف المحل
حسيت انى رخيصه وأهم حاجه عنده ان هوا شاف بنت لقطه وهيخطبها ووالدها يساعده.. 
أتقدم تاني ووالدى موافق شايفه خلوق
  ","

   القرار قرارك.
   
   مش مرتاحة له (حتى لو كويس) = ما توافقيش.
  
"
79394,"
   هو حضراتكم بتعملو اى عشان الرساله توصل للشيخ ويجاوب عليها بجد والله
  ","

   ولا حاجة !
   
   أديك وصلت 😌
  
"
79395,"
   أنا عارف إني غلطت وبحاول أراضيها وهي مش عايزة تتصالح قولها تسامحني وأنا بتأسفلها قدام كل الناس وبحبها والله جدا
  ","

   وأنا شافع !
   
   وسائلها بالله تغفر وتعفو ..
   
   معلش .. كلنا بنغلط، بس المهم نتعلم من غلطنا ..
   
   وبإذن الله يعدّي الموقف ده ويكون فارق جدا للأحسن في علاقتكم وحياتكم ..
   
   سماح النوبة .. بيحبك وقال توبة.
  
"
79396,"
   أنا زوجها يادكتور محمد ولما ضربتها كان وقت عصبية مني وخدت فكرة انها مش عاوزة تنجب مني وده كان اتفاقنا لكن فهمتها بالراحه وقالتلي موافقة!
  ","

   حبيبي الغالي.
   
   مقدر إننا كلنا بنتعصب وبنطلع عن شعورنا .. لكن فيه خط أحمر المفروض نكون عارفين مش هنقرب له .. ومنه الضرب، فضلا عن إنه يكون جامد.
   
   وخذها نصيحة من أخيك، وبنصح بها كل المقبلين عالزواج ..
   
   أخّروا الحمل يا ناس سنة .. سنة والله هتفرق معاكم كتير جدا !
   
   ١) هتعيشوا يومين براحتكم .. متحكمين في مواعيد أكلكم ونومكم وفسحكم.
   
   ٢) هتكونوا خدتم على بعض أكتر .. وعديتم مرحلة (اللخبطة) الأولى دون ضغوط.
   
   ٣) تكون الألفة زادت بينكم وتم شوقكم لقطعة جميلة، في صدرها نبضكم.
   
   راضي زوجتك .. وصالحها .. وارفق بها ..
   
   وقدّر إنك مستأمن عليها وتدبر ما قلت؛ عشان تعرف إنها مش حكاية مش عايزة تحمل منك خالص.
   
   ربنا يهدّي سركم.
  
"
79397,"
   شيخ كتابك موجود بالاردن ؟
  ","

   هيكون موجود بعد معرض القاهرة بإذن الله.
  
"
79398,"
   كنا متفقين وهو اللي رجع في اتفاقه
  ","

   يبقى تدخّلي أهلك أو حد حكيم في الأمر !
   
   الضرب عامة مبدأ مرفوض ومؤشر سيء.
   
   "" المؤمنون عند شروطهم "".
  
"
79399,"
   دكتور انا بنت الفراغ العاطفي دا اتغلب عليه ازاي ؟
  ","

   تتعاملي معاه على إنه شيء طبيعي هياخد مرحلته ويروح !
   
   وإنك ما ينفعش تستسلمي له، بل تنشغلي عنه بما ينفعك في الدين والدنيا.
  
"
79400,"
   متقدم لي شخص يقال انه على خلق لكنى لااتقبل شكله وتلك ثانى مرة يتقدم ماذا افعل انا لم اجلس معه فهل اعطى فرصه
  ","

   اجلسي وانظري !
   
   ثم احكمي، ولا تضعفي أمام المميزات دون حد أدنى من القبول.
  
"
79401,"
   جوزي لما عرف اني باخد حبوب منع الحمل ضربني جامد ليا حق اطلب الطلاق
  ","

   ما ينفعش تاخديها دون اتفاق معه مسبق أو إذن منه.
  
"
79402,"
   تغيرت الغيمة إلى ألماسة، ماذا يعني ذلك؟
  ","

   يعني محاولة للاستبشار بالقادم !
   
   يعني رجاء أن تصهر الأحزان الخبث؛ لتخرج معدنا نفيسا لا تغيره الأيام.
  
"
79403,"
   كيف اشعر بالخشوع فى الصلاة ؟
  ","

   هذا يأتي بعد طول مجاهدة وصبر وثبات.
  
"
79404,"
   لمن يقرأ الأن..

ربنا عارف انت مريت بإيه وهيعوضك .. اصبر بس.
  ","

   لمن يقرأ الآن .. هذا مباشرة من مصر !
   
   نعم .. في هذا الصقيع ..
   
   أنا كثيرا ما أتساءل في نفسي عن هذه الظاهرة التي انتشرت جدا هذه الإجازة تحديدا .. أولئك الجالسون ببضائع بسيطة كالمناديل والبخور !
   
   ليسوا متسولين يسألون الناس .. بل يبيعون وبعضهم يصر على إعطائك الباقي أو يرفض على الأقل ألا تأخذ مما يبيع !
   
   ترى ما الذي اضطرهم لمثل هذا .. كيف هي حياتهم وبيوتهم .. ماذا يكسبون من ذلك في أفضل أحوالهم ؟!
   
   كثيرا ما تسعفني وسط هذه الأفكار من الحياء من نعمة الله الدموع.
   
   مساكين !
   
   لكن هذا الطيب .. في وداعته وهدوئه وجمال تلاوته .. جعلني أعرف من المسكين على الحقيقة.
  
"
79405,"
   قالي انه بيصلي بس مش منتظم يعني ممكن يوم يعدي سايب فيه صلاه مثلا ، اعمل ايه ؟
  ","

   ما توافقيش.
  
"
79406,"
   يا أبي  ممكن يكون الموضوع تافه بس 
بالله عليك تدعيلي خطيبي يعرف ياخد إجازة وينزل بقي بقاله سنة ونص مسافر ومنزلش إجازة وحشني جدا ونفسي اشوفه (عاقدين ) 😥
  ","

   يا رب ينزل على خير .. وتطمنوا على بعض .. ويجمع ربنا شملكم ..
   
   وشمل كل منتظر.
  
"
79407,"
   متقدملي شخص مراته ميته ومعاه بنت وانا متجوزتش قبل كده عادي أوافق ولا هيفضل يحبها وانا هبقى سد مكانها بس؟
  ","

   هيفضل يحبها ويحبك .. ويكرمك ويسعدك، لو رجل وفيّ صالح !
   
   وتكسبي ثواب في بنته .. وتسعدي وتفرحي، لو مستعدة للوضع وقابلة الرجل.
  
"
79408,"
   طب مش لو حبها عشان شكلها يبقي حب مادي قايم علي شهوة منقضيه ؟
  ","

   الحب لازم فيه شهوة !
  
"
79409,"
   حصلت مع وكنت بقول لما يتقدم هيكون مجرد خطوة في العلن وتتم الخطوبه وفي الاخر هو بعد الرؤية رفض الموضوع فمتحكمش على حد وانت مشفتوش
  ","
  ....
  "
79410,"
   ينفع واحد يحب واحده بالنسبه ليه مجهوله ويفضل يكتب فيها كلام .او كلام للمواصفات اللى بيتمناها من غير ما يشوف حتى البنت دى على أرض الواقع
  ","

   ده مش حب .. ده جوع 🙃
  
"
79411,"
   اومال نعمل ايه في الخطوبة ؟ انا مخطوبة ومش بنصرح بمشاعر ولا حاجة بس خطيبي مش بيكلمني كتير ولو انا متصلتش هو مش بيتصل عكس اول الخطوبة مضايقة ومش عارفة اقوله اني عايزة يهتم بيا اكتر ولا ﻷ ومش قصدي يقولي كلام حب ورومانسية بس احس باهتمام منه
  ","

   الاهتمام مطلوب طبعا !
   
   ومش لازم يحصل بتجاوزات ..
   
   ومسؤوليتكم فترة الخطوبة تفرقوا بين اللي بيلتزم الحدود وبين اللي طبعه الطناش والبرود. عشان تقدروا تقرروا صح.
  
"
79412,"
   ممكن الواحد يحب واحده ميعرفش شكلها عارف بس شخصيتها وطريقة كلامها ؟ رجاءا الردد
  ","

   يميل لها ويحس بتوافق معها !
   
   لكنه ليس حبا مكتمل الأركان حتى يراها .. فينظر هل يميل لها قلبه أم يرفضها.
   
   (وكل هذا يقدّر في إطار الحلال .. لا في التسلية، ولعب العيال).
  
"
79413,"
   خطك حلو طيب ولا هتفضحنا؟؟
  ","
  😂
  
  أنفع يا بيه ؟!
  "
79414,"
   ما أحلى الأنتخة فى مثل هذا الجو ، أول مرة فى حياتى آخد أجازة فى الشتاء أحلى بكتير من أجازات الصيف الملزقة ، ساتة حديث يعنى المأنتخين بعد سنة خمسة 😂😂😂😂
  ","

   حرام عليك 😢
   
   رغم برد الرياض القارس بس عمري ما تلجت كده زي اليومين دول.
  
"
79415,"
   ممكن حد يحب حد في وقت قصير ؟! يعني يتقابلوا في جواز صالونات عادي ويتخطبوا بعدها بكام يوم بعد ارتياح وقبول وتوافق وبعدها بأسبوع مثلا يقولها انه فعلا بيحبها؟ انا ببقى عارفة انها مشاعر اعجاب وانبهار في الاول وبسأل نفسي هو ممكن يبقى حب فعلا ولا مجرد اعجاب؟
  ","

   إعجاب وقبول مؤهل يكون حب مع العشرة والأيام.
   
   (ووقت الخطوبة ما تصرحوش بالمشاعر .. بعد العقد بإذن الله).
  
"
79416,"
   ياشيخ ارجو الرد يعني...مش ناوي تنزل بنها..نسلم عليك...❤
  ","

   تعالى المعرض 💚
  
"
79417,"
   عرفت كل اصحابي كلهم كلهم علي كتاب حضرتك 
وبتفق معاهم عشان ننزل المعرض و توقع لينا
انا بجد هفرح جدا يا ابي لو ده حصل
  ","

   هيحصل بإذن الله.
  
"
79418,"
   بعد اذن حضرتك انا و زميلي في الشغل بنحب بعض بس هو متجوز بس هو قالي انو بيحبني ولما حاولت ابعد فضلت يبكي وقالي مسيبوش ولما هو قرر يبعد انا تعبت جدا ودخلت المستشفي ولا انا قادره ابعد ولا هو قادر يبعد الحل هيكون ايه انا بحس اني تايهه لو هو مش معايا مببقاش مركزه ولا عارفه اعمل حاجه
  ","

   ده مش حب !
   
   ده ضعف واستنزاف.
   
   خذي قرارك .. وابعدي عنه .. للأبد.
   
   انقلي من المكان.
  
"
79419,"
   ايه كميه الواحدات اللي عند الشيخ محمد عطية دي اللهم صل علي النبي😂
  ","

   مين نمبر وان ناو ؟! 😌
  
"
79420,"
   قاعدة بتسول دعوات والله دعولي طيب بايسسير اموري عسي دعوة أحدكم تستجاب
  ","

   وليه تتسولي !
   
   قومي فتوضئي .. واستقبلي القبلة، وصلي على النبي .. وارفعي ما شئت من دعوات ..
   
   باب الله لا يحتاج وساطات.
  
"
79421,"
   هي المشاعر بتستهلك فعلا؟!!
  ","

   نعم؛ إن ظلت تبذل بلا مقابل .. أو صُدمت في نهاية المطاف بالنكران.
  
"
79422,"
   و هل يعود القلب كما كان بعد العلاقات الفاشلة؟
  ","

   يعود أفضل مما كان !
   
   لو أحسن التعلّم.
  
"
79423,"
   ‏- أول شيء تقوله عندما ترى نفسك في المرآة؟ 🌚
  ","

   الحمد لله !
   
   اللهم كما حسّنت خَلْقي .. فحسّن خُلُقي.
  
"
79424,"
   لااااااا م تنامش ي شيخنا لااااااا😭😭😭
  ","

   الحمد لله يا رب !
   
   طريقة (اللكفتة) يا جماعة .. مفيدة جدا ..
   
   تخيل البطانية رغيف خبز شامي طازج .. واجعل من نفسك قطعة كرسبي تشيكن .. نعم تم اللف بنجاح، مزيدا من غلق الثقوب !
   
   هذا التفاعل مفيد جدا في منع أي (سرسوب).
  
"
79425,"
   حد فاضي اتناقش معاه ف كام نظرية ف الكون ؟
  ","

   أنا مشغول جدا بمناقشة مدى نجاعة نظريات منع سرسوب الهوا تحت البطانية !
   
   سامحني.
   
   يلا يا ولاد .. نوم يلا اتأخرنا.
   
   ألقاكم يا صحبة الجنة 💚
  
"
79426,"
   بيكون عندي أسئلة كتير ولما تفتح انساها وافضل اتابع وبس ، اعالج المرض دا ازاي 😂
  ","

   ربنا يديمه 🤲🏻
   
   😂
  
"
79427,"
   مخطوبة .. وعلاقتي بخطيبي كويسة جدا وبيعاملني احسن معامل😭ودايما يقولي إني جميلة ويدعم ثقتي ف نفسي
بس داما عندي هواجس إن جسمي مش حلو ومش هيعفه بعدين .. لاني رفيعه شويه .. وببكي كتييييييير لوحدي بالليل بسبب ده .. ومش عارفه اتخن خالص 😭
انا تعبااانه 💔💔
  ","

   ربنا يهديك !
   
   خليك كده لين يقرف هو من عدم ثقتك في نفسك دي.
   
   ما تقلقيش .. بعد الزواج هتيجي تقولي ممكن طريقة أخس ازاي ! 😏
  
"
79428,"
   متابعه حضرتك من سنة واول مرة ابعت...نفسي ابعت من زمان بس انا اصلا تافهه جداا ومعنديش حاجة اسال فيها وحياتي فاضية كدا😅😂 
وشكرا جدا علي المشاكل الي بقراها هنا الي الي بتخليني اتمسك اكتر واكتر بzone التفاهة😇
جزاك الله عنا كل خير ياشيخ💙
  ","
  😂😂
  "
79429,"
   صحبة الجنة الل بتابعك من الأقصر والصعيد عموما ملهمش نصيب فى الكتاب ولا إيه ؟!! 😅😅
  ","

   يصلهم لعندهم بإذن الله 💚
  
"
79430,"
   يا أبي طب هو ينفع أنا كشخصية مضحية باجي على نفسي كتير في سبيل سعادة غيري أعيش مع شخصية أنانية من الدرجة الأولى؟
  ","

   مفيد جدا نتعلم ازاي أحيانا لازم نقول: لأ.
  
"
79431,"
   من قلب تاعبته المذاكرة يرتاح لما يشوف حروفك .. قلت أمسي عليك عند الصبح 😂
من باب إثبات الوجود 😌⁦✌🏻⁩
ربنا يسعدك يا حبيب 💚
  ","

   حبيبي علاء 💚
  
"
79432,"
   ممكن سؤال تافه ، بس محتاجة مساندة منك والله يا أبي .
انا صحتي من سيء إلى أسوأ ، ضعيفة جسديا وغالبا عندي أنيميا على شوية حاجات تانية + ثانوية عامة
عاوزني أحلل وأعالج المشكلة قبل ما تكبر ، وانا مش عاوزة آخد حقن .. بخاف جدا منها .. وحالتي بتسوء .
انصحني يا أبي وادعيلي حضرتك وصحبة الجنة 🌸
  ","

   مش تافه !
   
   صحتك غالية ولازم تحافظي عليها ..
   
   ما تخافيش من الحقن .. أنا زيك بكرهها .. لكن بسيطة صدقيني مش هتحسي بإذن الله.
   
   تابعي مع دكتور كويس .. ويلا عشان تفوقي وتشوفي حياتك.
   
   ربنا يشفيك ويعافيك ويحفظك.
  
"
79433,"
   ياأبتي أحبه كثيرا وأذاني كثيرا .لا أعرف لما ينكر الوعود .اكثر مايزعجني هو أنني اضع له الأعذار واقول نفسي أنه فعل ذلك خوفا من الله.. احقا ليس في ديننا كلمة وعد الايوجد سوي الخطبة والزواج .. افإن وعدني أنه سيأتي يوما لخطبتي وانا انتظرته هذا حرام؟! أو هل انتظر بدون امل ام لا  ؟! انا مشتته ولن احب غيره.
  ","

   للأسف .. وسامحيني ..
   
   أهو ده الرخص بعينه.
  
"
79434,"
   ولو مش قادرة ابعد؟
  ","

   للأسف .. وسامحيني ..
   
   تبقي رخصت نفسك أوي !
   
   وهتفوقي بعد فوات الأوان على قلب مدمر وروح مستهلكة وعمر ضائع.
  
"
79435,"
   بما ان لعبه بابجي منتشره اليومين دول ف لو انا واحده صاحبتي دخلتني مع ولد وانا اتكلمت معاها وهو موجود معانا ف التيم واضطريت اتكلم يعني اقوله محتاجه كذا او معايا كذا زياده ومش بنتكلم ف حاجه تانيه او اي مواضيع ف ده غلط ولا ايه ؟
  ","

   بما إن لعبة بابجي مش ضرورة قاهرة فالمفروض تصوني نفسك والله عن هذا (العك).
  
"
79436,"
   الآية ٢٨٤ فى سورة البقرة (لِلَّهِ مَا فِي السَّمَاوَاتِ وَمَا فِي الْأَرْضِ ۗ وَإِنْ تُبْدُوا مَا فِي أَنْفُسِكُمْ أَوْ تُخْفُوهُ يُحَاسِبْكُمْ بِهِ اللَّهُ ۖ فَيَغْفِرُ لِمَنْ يَشَاءُ وَيُعَذِّبُ مَنْ يَشَاءُ ۗ وَاللَّهُ عَلَىٰ كُلِّ شَيْءٍ قَدِيٌر) يعنى المفروض هنتحاسب على حاجات في أنفسنا-يتبع-
  ","

   الآية منسوخة بما بعدها !
   
   "" لا يكلف الله نفسا إلا وسعها "".
  
"
79437,"
   ابو انس  انا بحب واحد وبكلمه بس الكلام بينا عادي مبيتعداش اي حدود بنطمن ع بعض ونهزر وانا ببعد كل فتره بس برجع تاني اعمل ايه
  ","

   غلّي نفسك.
  
"
79438,"
   شيخ محمد متابعاك من مدة قريبة ومريت بأسوأ حاجة بحياتى موت بابا لربما صفحتك هونت المصاب عليا
بارك الله فيك يا شيخ وفى صحبة الجنة
  ","

   الله يسعدك ويربط على قلبك ويرحم والدك ويجعلك خير أثر له من بعده.
  
"
79439,"
   يعجبني ف حضرتك ردك المختلف عن باقي المشايخ ..بترد بايجاز وانجاز اه او لا استمر او لا تستمر مش بتحاول تزين الكلام او تخلي مسؤليتك ..اكرمك الله يا ابي وجعله ف ميزان حسناتك
  ","

   الله يسعدك حبيبي !
   
   إن أريد إلا الإصلاح ما استطعت ..
   
   ولا أدّعي لنفسي الصواب طبعا على طول الخط.
   
   أحاول أن أنصح بما كنت أختاره لنفسي لو كنت مكان السائل أو بما أظن أنه أصلح لحاله بناء على المعطيات وما قد أقرؤه خلف السطور.
   
   ورب يتقبل ويسدد العمل ويعفو عن الزلل.
  
"
79440,"
   غير السائل انا عندي مشكله زي اللي ف خطيبتك بالظبط عايزه اقولك انا مقدرتش اعدي الفتره دي بسهوله لدرجه أن خطيبي قرر يسيبني وكنت عايزاه يسيبني بس وقف معايا وشجعني اطلع من اللي كنت فيه ورجعت خطوبتنا اجمل من الاول وان شاء الله فرحنا كمان شهر عايزه اقولك اقف معاها متضغطش عليها لو بتحبها
  ","

   برافو !
   
   هو ممكن يبعد فعلا وتتهيأ هي بدون ضغط .. ولو مكتوبين لبعض هيرجعوا على وضع صحي وصحيح.
  
"
79441,"
   ليه يا شيخ وهو يقدر بخروجات ومفاجات يفرح قلبها ويسعدها ويغيرها تماما
  ","

   مش دوره يغيرها !
   
   دوره يعطيها عشرة بالمعروف ويستقبل منها ذلك أيضا ..
   
   البذل من طرف واحد = هيستنزفه.
  
"
79442,"
   كان نفسي اشاركك مشاكلي وكدا يا شيخ بس انا تافهه ومش بعرف اتكلم متابعه بس 😹💛
  ","
  😂
  
  محلى التفاهة لو من النوع ده.
  "
79443,"
   حبيت واحد وحبني واهله اعترضوا عليا وحصل مشاكل كتير يينهم ووالدته جاتلي وقالتلي سبب الرفض ومع ذلك واثقه ان ربنا هيغير حاجه ومستمره فالدعاء هل ممكن ام.مستحيل
  ","

   يا وجع قلبي !
   
   الكرة في ملعبه .. يا يقدر يعمل حاجة .. يا تفضلي معززة مكرمة لين يأتيك اللي شاريك .. ويتعافى قلبك بإذن الله.
   
   معلش؛ عارف ده مش سهل .. بس والله ما تعرفي الخير فين، ولا تضمني سعادتك مع مين.
  
"
79444,"
   خطيبي فيه عيوب كتير منها بخيل و ممكن اي واحدة تلفت نظره بس اكتشفت دة بعد فترة من خطوبتي و كنت حبيبته و اتعلقت بيه بدعي ربنا كل يوم في قيامي له ان ربنا يصلحه و يهديه .كتير قالولي ان العيوب دي صعب تتداوي بس بقول ربنا رب المعجزات هيصعب عليه امر زي دة انا كدة صح و لا بكابر اكمل و لا اسمع كلامهم و اتركه
  ","

   إياك تكملي.
   
   قد نصحتك.
  
"
79445,"
   انا بحب طريقة ردودك حدا جدا جدا.. ربنا مديلك نعمه حلوة جدا وهى حسن انتقاء الكلام والاسلوب الرائع دا ❤️ مش مهم ترد على السؤال دا يكفينى انك تشوفه.. ادعيلى 🌸
  ","

   الله يجبر خاطرك.
  
"
79446,"
   طب ليه واحنا تقدر نكتفي بواحد بس.. 😒
  ","

   الرجل متطلع بطبعه !
   
   ويلجمه التقوى ثم الحب كما قلت.
   
   أما المرأة فالأصل أنها إن قرّ قلبها = أغلق بابه.
  
"
79447,"
   يا حبيب
إيه رأيك ف صفقات الأهلي ؟
  ","

   هذه ملايين ليس لي فيها نصيب ! 😬
  
"
79448,"
   ردك على رجل بيقول ان مينفعش البنت تختبر خطيبها عشان اي واحده فيها ميزه غير خطيبته ومن الطبيعي يميل ليها ويقع في الاختبار انا اعلم مبدا الاختبار لكن رده ان طبيعي الراجل ميملاش عينه واحده دا بني ادم ايه يا شيخ💔
  ","

   طبيعي الراجل ما يملاش عينه واحدة = دي حقيقة للأسف !
   
   لذا الرجل لا يلجمه إلا تقواه لربه ثم صدق حبه.
   
   أما طبيعي يقع في الاختبار = فمش صح طبعا.
   
   وأما مبدأ الاختبار نفسه = فحقير.
  
"
79449,"
   شيخ هو لو فيه واحد بحبه هو وضحلى انى زى أخته ومش هينفع اكون غير كده وانا قعدت ادعى ربنا يجمعنى بيه ف الحلال وانا واثقه ف ربنا خير وان الدعاء يغير الأقدار ابقى كده برهق قلبى ع الفاضى ولا اكمل دعاء ثقة ف ربنا خير
  ","

   بترهقي قلبك، وبتضيعي عمرك.
  
"
79450,"
   انا خاطب من شهر ونص .. طباعنا قريبه جدا من بعض بس انا حاسس منها انها مش مهتمه بخطوبتنا تماما وحاسسها كئيبه اوى وهى قالتلى فعلا ان اصحابها بيقولوا عليها كده وبتقول ان السبب خطوبتها اللى قبل كده بتقول انه طفاها
انا بقى مش حاسس خالص منها باهتمام ولا حاسس ان الخطوبه مغيره ف نفسيتها وده تأثيره سلبى عليا
  ","

   ما تستمرش !
   
   هي محتاجة فترة نقاهة تعيد ترتيب روحها، وتجهز قلبها لتجربة جديدة.
  
"
79451,"
   زالت الغيمة ! 
الحمدلله .. له الفضل والمنة

أدام الله الراحة والفرحة لك ، وأكرمك برضاه ما حييت ورزقك جناته ..
  ","

   اللهم صحبة.
  
"
79452,"
   هو صحيح الدعاء يعيد ترتيب المشهد؟
  ","

   بداخلنا على الأقل !
   
   رضا وثباتا.
  
"
79453,"
   انا طول النهار اقول لماما هشتري الكتاب وهروح اخلي الشيخ يمضي 
ماما قالتلي سلميلي عليه وانها بتدعي لحضرتك 😂😂شوف بقا
  ","

   رب لا يحرمني .. حيا وميتا.
  
"
79454,"
   خطيبتي يا شيخ قالتلي متردده ف اننا نكمل مع بعض ولا لا وقالت محتاج افكر بعد الامتحانات .. مع العلم في فترة امتحانات هي .. رايك بالله علشان مَش عايز اظلمها ولا اظلم نفسي
  ","

   اصبر تماما لين تعدي هذه الفترة .. ما تضغطش عليها خالص الوقت.
   
   ربنا ييسر لكم الخير ..
  
"
79455,"
   تقبل بشخص يحبك كثيرا لدرجة العشق يظهر فجأة دون ترتيب و انت متقبله و تراه مناسبا و له كل ما تريد من صفات لكنك لا تحبه بنفس الدرجة؟؟؟؟
  ","

   الأسئلة اللي زي دي ما تنفعش !
   
   ليه ؟!
   
   لأنه لو لي أنا كمحمد فإجابتي لا تفيدك بشيء.
   
   أما لو أنك في هذا الموقف فما يقبله غيرك قد لا تقبله أنت أو تتحمله، والعكس صحيح.
  
"
79456,"
   والله يا شيخ انا قربت اتجنن من وقت ما عرفت بموضوع كتاب حضرتك 😍🙈#
ربنا يزيدك من علمه وفضله ويبارك في عمرك يارب 
حضرتك كنت السبب بعد ربنا في بعدي عشان مشاكل وحاجات كانت هتفضل تعباني طول عمري ❤️💛❤️💛
#صحبة الجنة👏👏
  ","

   لا اعقلوا .. عشان تشتروه 😬
   
   الله يسعدكم.
  
"
79457,"
   معلش يابو أنس امتا هتكون موجود هناك بالظبط علشان هاجيلك م الزقازيق مخصوص إن شاء الله 😀
  ","

   لسه المعرض مبدأش أصلا حبيبي !
   
   هعلن طبعا عن يومي هناك بإذن الله قبله ..
   
   في انتظارك 💚
  
"
79458,"
   هل من الطبيعي ان تخدث المشاكل بين المتزوجين؟
  ","

   نعم .. مفيش زواج يخلو من مشاكل !
   
   الزواج الناجح بيفرق عن غيره في حسن إدارة تلك المشاكل وتجاوزها والنجاة من آثارها دون تدخل أطراف إفسادهم أكثر من إصلاحهم.
  
"
79459,"
   يا شيخ هل يتتاسب الكتاب مع أي عمر؟
  ","

   من العمر ده كده وطالع 😂
   
   باختلاف الفئات والأوضاع الاجتماعية.
   
   (من ١٥ سنة مناسب بإذن الله .. أنس بيمسي بس).
   
   يلا نذاكر شوية 😃
  
"
79460,"
   انا سنجل 😂 
اجيبه ولا ايه 🥺
  ","

   طبعا
   
   طبعا طبعاااا
   
   طبعا طبعااا طبعااااا 😃
  
"
79461,"
   فقدت ايماني ابدأ منين؟
  ","

   هذا السؤال نفسه دليل على إيمانك !
   
   لا تستجيبوا لوساوس الشيطان في سلبكم الخيرية هكذا ..
   
   ابدأ من الصلاة والقرآن بانتظام .. وحافظ على وضوئك وأكثر من الذكر.
  
"
79462,"
   هو يا أبو أنس يفيد أكتر المرتبطين ؟ أصل عايزة أجيبه لصاحبتي هي لسه مخطوبة من قريب وبتابع حضرتك وحاسه أنه هيفرحها جدًا يعني 💚
  ","

   جدا
   
   جدا جدااا
   
   جدا جداااا جدااااا 😂
  
"
79463,"
   كان هيجرى حاجة لو سمعت كلامك و غليت نفسى؟ 😭😭😭😭
  ","

   يلا !
   
   التجربة اللي ما تموتش بتقوي ..
   
   المهم تتعلمي في اللي جاي.
  
"
79464,"
   مش عارفه ابدا منين بس تعبااانه جدااا ... 
الديون كترت ومش ب ايدي اي حاجه لو تدلونا ع حد يقدر يساعد وبعد فتره هنردها والله
  ","

   اللهم أسألك يا حي يا قيوم أن ترزقني مالا وفيرا تستعملني به في تفريج كربات المسلمين.
   
   أوصيكم ونفسي بكثرة الاستغفار .. وسيجبركم بمنه الجبار.
   
   معلش؛ كله هيعدي بإذن الله.
  
"
79465,"
   عشان نريح صحبة الجنة وترتاح دماغ الشيخ من الاسئلة علي البلوك .. لو دخلت صفحة الشيخ وضغطت علي النجمة بتاعت المفضلة وجالك الشيخ في المفضلة يبقا مفيش بلوك .. لان المتبلك مبيعرفش يحط الشخص اللي بلكه في المفضلة
  ","

   ربنا يجبر خاطرك روح 🤲🏻
   
   كفاية بأه السؤال ده بالله عليكم.
  
"
79466,"
   اسفة غير السائله 
بس بحاول استغل اي فرصة علشان حضرتك ترد 😂
عايزة ة استشير حضرتك فرحي قرب ومش محددة يتعمل ازاي  ، وحكاية القاعة دي مش عيزاها علشان الاغاني ولو قولنا اسلامي بيقلب في اخر الفرح بردوا 
وكمان انا منتقبة 
وفي نفس الوقت مش عايزة ع البيت ع طول دي 
حضرتك عندك حل او فكرة! او اي حد من الصحبة
  ","

   الناس اللي عاملين زي الناس اللي بيجروا ورا عربيات الإسعاف مستغلين الحارة اللي اتفتحت 😃
   
   ما هو لازم يقلب فرح .. أومال هيقلب ايه 🥺
   
   عموما الأفكار كتير يا عروسة ..
   
   بقول: قاعة .. مقسومة نصفين، جزء للرجال وجزء منفصل للنساء ..
   
   هتجيبي فرقة بنات (ودول موجودين كتير) هيظبطوا الوضع مع صحباتك ..
   
   وربنا يتمم بخير.
  
"
79467,"
   لا داعي للإعتذار الله يعينك
شخص متكلم عليا من 3 سنين واتفقنا علي كل شيء سافر سنه ونص ولما نزل اتخطبنا شهر وسابني بسبب إن والده ومش موافق مع أنه هو وأهله كانو متفقين مع اهلي أنهم مش هيعرفوه دلوقتي بسبب علاقتهم وهيقولو بعدين براحه عايزه ارجع الشبكه ووالدتي بتقولي دخول بيوت الناس مش لعبه
  ","

   رجعيها .. واحمدي الله الذي نجاك بدري.
   
   إلا لو تركها هو عن طيب خاطر.
  
"
79468,"
   اشتري الكتاب منين في الرياض؟!
لو مفيش ..
ينفع تجيبلي معاك نسخة ونتحاسب عليها ؟!
  ","

   الكتاب هيكون في معرض الرياض بإذن الله.
   
   تحاسب الدار بالريال .. وتاخد توقيعي بنفسي 😂
  
"
79469,"
   انت فعلا ضربتلي بلوك😢😢😢
  ","

   لا والله مش ببلّك حد 😩
  
"
79470,"
   انا مكنتش اقصدلما قولتلك علي طواجن اللحمة تروح تعملي بلوك والله
  ","

   بلوك ايه يا عم !
   
   فين الطواجن دي الله يسترك ؟!
  
"
79471,"
   انا سايبه بيتي بسبب والدة زوجي، انا بخدمها سنه ونص واكلي وشربي عندها يومي بقي عباره عن خدمه تحت وفوق وعندها الالويات قصرت ف حق نفسي وبيتي طلبت ارتاح واقسم الاسبوع بيني وبينها زوجي رفض للاسف
انا معايا طفله ونفسيتي وصحتي ف النازل
فقولا لزوجي لعل الله يهدي قلبه
الموضوع وصل لوالدي وهطلق
  ","

   إن كان كما تقولين = أقول للزوج اتق الله.
   
   فليس في دين الله ما يسمح لك بهذا الظلم.
  
"
79472,"
   ياشيخ احنا مستورين الحمد لله بس اهلى بيبقوا مزنوقين طول الشهر وفية ديون علينا..بحب اطلع من مرتبى حاجة احطها ف الجامع احطها ف البيت ولا افضل زى مانا بس بحس ان الجامع اولى احنا الحمد لله مستورين بفضل ربنا بس البيت بيبقى ناقصة حاجات كتير .عايزة اطلع صدقة وخصوصا انى عيانة ع طول
  ","

   ما نقص مال من صدقة.
  
"
79473,"
   تائهة يقصد تائهة
زي إعارة يا حجة كدة
  ","

   أخوكم عاطف جاب التايهة 😂
  
"
79474,"
   اتفق
  ","

   حتى أنت ☹️
   
   بس ايه رأيك في القافية ؟! 😬
   
   شوفوا يا كرام ..
   
   مش هقول عيب أصلا تقول لحد ليه بتجاوب ده وليه ده لأ !
   
   لأنك مش متعاقد مع حد هنا بمقابل عشان يجاوب ويكون مقصر ويستحق اللوم لو مجاوبش.
   
   ولا هقول مش من حقك تقيّم ايه التافه وايه المهم !
   
   لأن ده راجع لصاحب الإجابة.
   
   لكن هقول اللي بيجاوبوا هنا بشر .. لهم طاقة .. ولهم أيضا هموم ومشاكل.
   
   أنا واحد من الناس بسمع هنا، وبسمع عالماسنجر حاجات مطولة وتحير وتحزن كمان ..
   
   وفي نفس الوقت ربنا وحده يعلم اللي أنا فيه !
   
   فلما أدخل أهزر شوية وسط الأسئلة ..
   
   ممكن عشان بحب دايما أفك جو صفحتي ما تبقاش كلها مشاكل وجد .. الهموم مش هتخلص، خلونا نضحك عليها ببسمة تعدي وخلاص !
   
   وممكن عشان أنا نفسي محتاج كده .. أيوه محتاج أنا اللي أطلع من مود معين وعشان أفضل قادر أسمع وأتفاعل !
   
   ينفع بعد كل ده تسألني سؤال زي كده ؟!
  
"
79475,"
   من الواضح أن والدتي لما قالتلي ناخد رأي حضرتك كانت عارفه انك مش هترد ف الموضوع يتأخر ويحصل الي هي عايزاه 😂😂😂
  ","

   تفضلي .. سلي هنا ..
   
   مع الاعتذار لك وللوالدة 😔
  
"
79476,"
   هل حرام ان اقبل اضافة مدرسي على الفيس مع أمن الفتنة
  ","

   لا.
  
"
79477,"
   ‏أنا آسف يا شيخ لكن حضرتك تجاوب على أسئلة تا*هة وأنا ببعت لك أسئلة اهم بكتير مش بترد عليا ليه كده
  ","

   ما تحط الفاء يا عم .. خلّي الناس تفهم 😃
  
"
79478,"
   زنيت
استغفرت كثيرا
لكن قلبى ما زال ملطخ باثار الذنوب 
 احتاج لدعوة منك و من صحبتك.. 
لعلها تكون سبب ف ارتياح قلبى
  ","

   وهذا من شؤم المعصية !
   
   أثرها السيء في النفس، وحزن القلب ..
   
   كما بركة الطاعة تظل بعدها !
   
   عموما .. الباب مفتوح، إياك أن يقنطك الشيطان.
   
   زاحم السيئات بالحسنات واصبر على ضيق صدرك .. وأقبل صادقا على ربك = يفرح بك، وهو الغني عنك.
   
   شرح الله صدرك وعفا عنك وتاب علينا وعليك.
  
"
79479,"
   هتفرج ؟
  ","

   بيقين .. نعم !
   
   لو مش هنا = فالجنة غاية المراد.
  
"
79480,"
   انا بعت لحضرتك اسأله كتير حضرتك مشفول و لا البتاع دا مش شغال معايا 😂😂اصل انا جديد عليه 
عرفونا ي اخوانا 😂😂
  ","

   لا ده الطبيعي بس هنا 😬
   
   بكرة تتعود وتتابع في صمت 🙃
  
"
79481,"
   لمسنى الكلام جدا والله بالرغم من إنى لسه مقرأتوش لكن متأكده أنه هيبقى حاجة وهم💚 
الله يبارك فى حضرتك يا شيخ ويديم الصحبة الجميلة دى
  ","

   الله ينفعني وإياكم به.
  
"
79482,"
   يا شيخ واللّٰه انا وزميلتى  أصرينا على أهلنا فقط السنادى اننا نروح معرض الكتاب رغم رفض اباءنا بحكم اننا فى محافظة بعيدة وأبي وافق فقط لما عرف ان كتاب الشيخ محمد عطية هناك وقالى لا طالما كدة روحى 😂💜💜
  ","

   أبلغيه سلامي ودعائي بالخير.
  
"
79483,"
   أحسست حقا انى جزء من  الكتاب ، شئ يشبه الانتماء  عندما قرأت اسمه ، متابعتك منذ أكثر من ٣ سنوات
  ","

   طبعا !
   
   هذه أول سطور فيه ..
  
"
79484,"
   يا سلام عالقلب الاخضر 💚
  ","

   طبعا !
   
   ده السيم بتاعنا .. أصريت على المصمم يكون موجود 😃
  
"
79485,"
   لو حد بره مصر يشتري ازاي. 😭
  ","

   الكتاب أول نزوله هيكون في المعرض بإذن الله.
   
   وهيتوفر في المحافظات كلها .. وشحن خارج مصر.
  
"
79486,"
   مسامح لو نزلته pdf؟؟
  ","

   لا طبعا !
   
   لا أحلّ .. ولا أبيح.
   
   لما نعتمد بعدين نسخة (بالاتفاق مع الدار) هبقى أعرفكم.
   
   ومش عشان كتابي والله .. لكن أنا واحد من الناس لا أستلذ بكتاب إلا لما يكون بين يديّ.
  
"
79487,"
   ما هو أجمل يوم في السنة؟
  ","

   يوم أن يتقبل الله سيري إليه -ولو على عرج- بقبول حسن !
   
   يوم أن يمن علي برضوان، لا سخط بعده .. أبدا.
  
"
79488,"
   معرض القاهرة الدولي للكتاب ٢٠١٩
  ","

   أعلن لكم عن موعد حفل التوقيع بإذن الله.
  
"
79489,"
   الحب من طرف واحد رأيك فيه
  ","

   عذاب لا بد أن ينتهي .. مهما كان الثمن.
  
"
79490,"
   ثوانى بس كده يا شيخنا يعنى السناجل مش هيستفادوا منه بحاجه😭💔
  ","

   فيه فصل بعنوان (هو وهي)
   
   مخصوص للسناجل 😌
  
"
79491,"
   يا شيخنا معجب بواحدة زميلتي من 6 سنين.مكلمتهاش خالص وسايبها للنصيب لان مش عايز غير الحلال بس ظروفي متسمحش اتقدملها لان لسه بدرس ومكونتش نفسي.بس حصلت حاجة قريب خلتنا اتكلمنا واتفقنا نسيبها للنصيب وقفلنا الكلام بس الموضوع شاغلني جدا.خايف تتخطب ومش ف ايدي حاجة حاليا.ياريت نصيحتك مش عارف اعمل ايه بجد !
  ","

   أنت الآن صح !
   
   فوض لله أمرك، وخد بالأسباب المباحة في تظبيط وضعك، ونصيبك هتاخده بإذن الله.
  
"
79492,"
   معلش يا ابو انس ومتزعلش من السوال
انا ايه اللي يخليني اروح اشترى كتاب ""صحبة الجنه ""ف حين أني لو قرأت هنا هعرف فيه ايه يعني كأنه متاح بpdf
ولا حضرتك زودت عليه حاجات
  ","

   زودت كتير طبعا حبيبي !
   
   الكتاب أرجو يكون مرجع مختصر في العلاقات بإذن الله.
  
"
79493,"
   بيحبني ولحد دلوقتي ما اخدش خطوة فعليه وأنا برفض عشانه ومش عارفه أوافق ع غيره وفي نفس الوقت متضايقه منه جدا ولو أتقدم هرفضه كعقاب أنا كده طبيعية ؟
  ","

   وافقي على متقدم مناسب يا بنتي .. ما تحرقيش عمرك في هذا (العك).
  
"
79494,"
   ياشيخ محمد ارجو الرد عايز اقابلك ضروري جداً لامر هام ممكن ؟
  ","

   لو من المنصورة = ممكن في الجامعة حبيبي، أيام الامتحانات.
  
"
79495,"
   مُقدم علي رؤية شرعية ، ومُتوتر لأنها تحفظ القرآن بإجازات وأنا لا أحفظه كلُه😞
وإن لي عندك حقان 
حق النصيحة ، وحق الدعاء
أدامك الله وطبتَ وطابت دُنياكَ قبل أُخرآك🤲
  ","

   أما الثاني فمبذول لك ولكل من ها هنا، وللمسلمين .. دوما ..
   
   وأما الأول = فأعظم إجازات القرآن أن تتخلق بأخلاقه.
  
"
79496,"
   لو فاتتني صلاة الفجر وعايزة اصلي سنة الصبح تبقى قبل ولا بعد ؟
  ","

   قبل.
   
   اقض بالترتيب.
  
"
79497,"
   اخيرا هبعت سؤال وحضرتك فاتح بس يارب ترد
انا بنسي أوفر يا شيخ ومش ببقي عارف  اركز وانا بزاكر ومافيش حاجه بتثبت تنصحني اعمل ايه يا شيخ
  ","

   ركز تفهم المعلومة قبل ما تحفظها !
   
   وجرب تذاكر بصوت عالي كأنك بتشرح لحد.
   
   والورقة والقلم مفيدة جدا في ترسيخ المعلومة.
  
"
79498,"
   لو فيه رجل خلوق و متدين عرض علي الزواج لكن مش متقبلاه شكلا.. لو رفضه يمكن أظلم نفسي و يمكن يطلع شخص جيد؟
  ","

   الظلم في الموافقة على من لا يقبله قلبك !
   
   وغير كده = وسوسة.
  
"
79499,"
   نورت مصر
  ","

   والله زعلت من نفسي اليوم !
   
   النهاردة أول مرة أشوف ميدان التحرير .. أول مرة أمشي في طلعت حرب .. أول مرة أعدي على ميدان الأوبرا، وأدخل شارع المعز، وأصلي في جامع الأقمر !
   
   فعلا مقصر لما تبقى بلدي ومش عارف فيها حاجة كده إلا من الصور.
   
   في حين شبه حافظ الرياض شبر شبر !
   
   القاهرة فعلا لها طعم ..
   
   لا حرمتهما.
  
"
79500,"
   قول يمغرور🙄
  ","

   بس مش معدوم الشعور 😛
  
"
79501,"
   حضرتك هتبقى فى المعرض يوم كام
  ","

   هعلن طبعا قبلها بإذن الله ..
  
"
79502,"
   تشرفت برؤيت حضرتك اليوم يا شيخنا في شارع المعز في صلاة المغرب بارك الله في صوتك وجعل الله القرآن حجةً لك ❤️
  ","

   حبيبي يا أحمد !
   
   سلامك كان بيقول إن صحبة الجنة هنا فعلا 💚
   
   كنت عايز أنتظرك نتصور لكن لقيتك بتصلي السنة وأنا عايز ألحق عبود 😃
  
"
79503,"
   هنلاقيك ازاي ف معرض الكتاب ي شيخ 😌
  ","

   وهل يخفى القمر ! 😬
  
"
79504,"
   كتاب حضرتك اسمه اي وبيتكلم عن اي؟
  ","

   الآن أصور فيديو مختصر عن الكتاب وفكرته !
   
   مباشر من شارع المعز 😃
   
   مع دار البشير
   
   "" صحبة الجنة "".
  
"
79505,"
   خايف أكون أنا المنوط واكون مناسب ليها بس خوفها يضيعها مني يا شيخنا لأني عارف إنها بتابعك ، عايز أوصلها من خلالك إني متمسك بيها جدا وبعد ما دخلت بيتهم تمسكي زاد بيها وبوالدها جدا عايز أوصلها من خلالك إني شُغفت بها وأصبحت في حالة لا يرثى لها ومنتظر قرارها وربنا اللي يعلم الإنتظار أصبح صعب عليا ازاي !
  ","

   حالة يرثى لها قصدك 😂
   
   هي فعلا كده يرثى لها ! 😬
   
   عموما يا حبيبي فوض لله أمرك .. واللي فيه الخير ربنا يقدره بينكما ..
   
   وبقول للأخت ادي الأخ المنوط فرصة 😃
  
"
79506,"
   نصيحة للمقبلين على الفاينل
  ","

   افهموا بعض كويس ! 😬
  
"
79507,"
   ما هي علامة قبول توبة العبد يا شيخنا 
ياريت ترد 😔
  ","

   مما تتعلقوش بعلامات !
   
   المهم ما تكسلوش عن طاعة .. وما تيأسوش من تكرار التوبة.
  
"
79508,"
   وأقول لك ..
  ","

   أعلم قسوة هذا على نفسك !
   
   سيما مع ما صار لأمك ..
   
   لكن لعلها والله قد حطت رحلها في الجنة .. آمين ..
   
   ولعلها تحب منك أن تحسني لجدتك؛ ابتغاء مرضاة رب العالمين.
  
"
79509,"
   🔴جدتي تسكن معنا تتبول وتتغوط _أعزكم الله_ على نفسها ولا تعرف كيف تتوضأ او تنظف نفسها أو تأكل، قبل سنوات كانت تفعل ذلك عن قصد وتقهر أمي حتى ماتت بأمراض الأعصاب وهي صغيرة .. الآن هي فعلا مريضة وأولادها وأحفادها يهربون منها إلا أبي متمسك بها  ما الذي يجبرني على رعايتها وتجميد حياتي لأجلها ؟
  ","

   لا شيء !
   
   هذه مهمة أبيك، الله يتقبل منه ويعينه.
  
"
79510,"
   شاب أرتضي دينه وخلقه، وأدعو الله أن يجعله الزوج الصالح لي وأتحري أوقات استجابة الدعاء
عرفته صُدفه ولكن لا يعرفني
أعمل ايه ! أرجو النُصح جداً ..
  ","

   ورا بعض !
   
   غلّي نفسك.
   
   كن رجلا.
  
"
79511,"
   هل الزواج لا يقوم على الحب العاطفي ؟
  ","

   الحب من أهم الأركان !
   
   لكنه ليس وحده ..
   
   وقد ينجح الزواج بدونه.
  
"
79512,"
   ياريت حضرتك تجاوبني
دايما بتراودني فكرة الانتحار بشكل مستمر 
كل مابتخنق او تحصل حاجة مبرتاحش واهدي غير لما اعور نفسي حتي ولو جرح بسيط 
تعبت من نفسي اعمل اية 😔
  ","

   لازم طبيب نفسي .. فورا.
  
"
79513,"
   ارجو الرد يا شيخ 🏵
لو اشتغلت عند حد مسيحى حرام ولا مباح ؟
  ","

   عادي.
  
"
79514,"
   أغناك الله من فضله وزادك.
  ","

   حبيبي، الله يرضى عنك.
   
   المهم ربنا ينفع به ويعجبكم 💚
  
"
79515,"
   والله تنور دا بابا متابعك هو كمان وخطيبي واخويا واختي هيفرحوا اوووي 😂
  ","

   سلميلي عليهم واحد واحد.
  
"
79516,"
   و الأردن ❤ ؟
  ","

   أجيبه وآجي برضه .. عندكم منسف ؟ 😃
  
"
79517,"
   غير السائل : الكتاب مش هيتوفر في امريكا او المكسيك ؟
  ","

   احم !
   
   أجيبه وآجي 😂
   
   معايا التأشيرة والله.
  
"
79518,"
   البنات كيف بتيجي منمكان بعيد لوحدا.. 👀
  ","

   يشتروا الكتاب وياخدوا توقيع .. عادي 😌
  
"
79519,"
   هو طبيعي اني لما اتوضي احس بساعدة انا ببقا ماشي اتنطط ف البيت ؟
  ","

   الوضوء ده والله من النعيم !
   
   ديننا جميل .. جميل وكامل.
  
"
79520,"
   مستني معرض الكتاب عشان أتصور معاك😆
  ","

   تشتري الكتاب = تتصور 😬
  
"
79521,"
   شيء يساعدك على التركيز؟
  ","

   الوضوء !
   
   ربنا يهديك يا آسك وتجرب جماله بإذن الله.
  
"
79522,"
   احبها و تحبني.. تزوجت غيري لظروف ما.. لازلت احبها ولا أستطيع ان انساها برغم مرور 3 سنوات.. لم أستطع أن أحب غيرها.. لازلت أشعر أنها تحبني.. لا يوجد أي تواصل بيننا لا تقلق.. أشعر انها تتق الله في زوجها مخافة غضب الله ولكن بداخلها ما زالت تحبني.. دبرني ي مولانا و ترَّفق في القول فالقلب لا مكان به لكسر
  ","

   معاذ الله أن أكسر قلبك يا صديقي !
   
   وإني مقدر لكل حرف .. وما خلف الحروف ..
   
   الاحتساب يا حبيبي، والرضا بقسم الله ..
   
   أما والله لو صدقته = سيصدقك؛ ثباتا وعوضا بخير.
   
   اطو الصفحة واختم عليها بدموع نبل وخشية .. واستقبل حياتك بروح جديدة لا تركن للماضي إلا من باب الاستبشار بالقادم؛ فقد صنت حبك عن الخيانة.
   
   هذه الخلاصة يا صديقي .. ولعلك يوما تبشرني بثمرة هذه الأمانة.
  
"
79523,"
   اتمني حضرتك ترد عليا 
علشان انا فعلا مرهقه نفسيا بشده وعندي امتحان ومش قادره اجمع ومش لاقيه حاجه تريحني بإختصار شديد بحب صاحبتي لدرجه لايمكن حد يحبها لحد ولا اقابل ذلك الا بإهمال اتمسك وتترك لا اعلم لما اتمسك من الاساس ولكن لايهون عليا اي شئ ...مع انه لا يوجد شئ .. ادعيلي وانا مش بتسول مشاعر 😔
  ","

   للأسف بتتسولي وإن أنكرت !
   
   وللأسف حب مرضي لازم يتعالج ولو بتدخل طبيب نفسي.
  
"
79524,"
   شابو
  ","

   أهو أنت 😃
  
"
79525,"
   أحب إحداهن ولا تبالي بي..
وأخرى تحبني جدا ولا ابالي بها..
🙄 ده ايه
  ","

   لسه صغير.
  
"
79526,"
   انا لو انتحرت ي شيخ هيحصل حاجه
انا بتمني الموت والله انا مخنوقه
  ","

   هيحصل أن تلقي الله بما لا يرضاه !
   
   اثبتي .. ما تضعفيش كده.
  
"
79527,"
   منا لازم اتابعك علشان اتناقش مع الكراش ف كلامك بطل كلام شوية انهم يغلوا نفسهم والجو ده 😂😂😂
  ","

   بعينك 😃
   
   بناتنا ما لهم طريق إلا من باب البيت.
  
"
79528,"
   خطيبي لما سيبته بعد مشاكل كتيييير وصبر كتييييير ماسكني شتايم ع الفيس ياشيخ
  ","

   ليس برجل !
   
   احمدي الله الذي نجاك منه.
  
"
79529,"
   شو هدفك بالحياة؟
  ","

   أن أحياها طائعا في أمان ..
   
   وأن أخرج منها بالستر والرضوان.
  
"
79530,"
   اللايكات من حب الناس ولا هكر يشيخنا😂😂
  ","

   من ستر رب الناس.
  
"
79531,"
   هل فعلت مصائب في طفولتك ؟ اذا نعم ، تحدثي هنا :
  ","

   أنا كان آخري خنصرة الفكة عشان أجيب كرانشي يا عم 🥺
  
"
79532,"
   الاسك بقي مكان للشقط يمولانا 😂😂
  ","

   أي حاجة في الدنيا لها عيوبها ومميزاتها .. حسب استخدامها !
   
   ربنا يهدينا ويهدي بنا.
  
"
79533,"
   مطلوب بنوته من المنصوره سينجل .وكيوت ومتكونش طويله 😂😂
  ","

   اصطبح يا قليل الأدب !
   
   روح صلي الجمعة ..
   
   شباب وحشين يا بتوع الشاوت أوت ☹️
  
"
79534,"
   شايفين الشيخ محمد وهو هربان من المذاكره😂
  ","

   إجازة يا عم إجازة 🥺
  
"
79535,"
   بجد فعلا والله وبدون هزار نفسى أحب واتحب
  ","

   وايه الهزار في كده !
   
   ما نبقاش طبيعيين بدون هذه الحاجة ..
   
   المهم نصبر ونثبت .. وكل شيء بأوان.
  
"
79536,"
   هل واجب عليا اني اساعد حماتي في أعمال المنزل
  ","

   العشرة الطيبة مش بتمشي بالنبرة دي !
   
   هو تفضل منك ..
   
   ولو علاقتك بزوجك كويسة وهتعامليها بإحسان لله = هتلاقي الدنيا بسيطة وجميلة.
  
"
79537,"
   مطلق و مدخن و فكرة التدخين عاملالي ازمة بس أصله طيب و راجل و اكتر حاجة مخلياني عايزة اوافق معاملته الطيبة لأهله و بره بأمه و حنيته ف اخواته 
محتاااااارة جدا و لو هو مدخن دا معناه أولادي هيكونو كدا صح 
رد عليا بالله
  ","

   وافقي، لو التدخين عيبه الوحيد.
  
"
79538,"
   اريد ان اكون مثلك، كيف ذلك؟
  ","

   الله يعافيك حبيبي !
   
   من قلبي والله.
   
   استفد من الجميع خير ما عندهم، ثم لا تكن إلا نفسك أنت بمزيج الخبرات والميزات.
  
"
79539,"
   اتخطبت من شهر ونص بس مش مرتاحة مع خطيبى لأن شخصياتنا مختلفة ولما قولت لاهلى كدة رفضوا اسيبه لأن العريس مواصفاته كويسة وقالولى مش هتلاقى حد أحسن منه ويريحك وخصوصاً انك حد عادى .أعمل ايه
  ","

   اسمعي ده:
   

    https://www.facebook.com/m.atiia.soliman/videos/1969550863124749/
   

"
79540,"
   لكم نشتاق لرؤيتك ياحبيب💚
  ","

   الله يجمعنا بالأحبة دوما على خير، وفي ظل عرشه 💚
  
"
79541,"
   متاخدش راحة تاني  يا شيخ 😂❤️
  ","
  ☹️
  
  وأنا مالي يعني .. كلوب هو السبب !
  
  الصراحة السيتي لعب ماتش يتدرس.
  
  يلا بأه .. سلامتها أم علي 😃
  "
79542,"
   شبه الflask اوى هيا علوم ورانا ورانا 😂😂😂😂
  ","

   نفس اللي قلته والله 🤣
  
"
79543,"
   ويا بخت الشباب بحضرتك والله ❤
  ","

   الله لا يحرمنا يا ولاد.
  
"
79544,"
   صور بقي هناك😂😂😂
  ","

   ملقيتش فيروز .. جبنا أم علي 😌
   
   وأبو صلاح لسه مفرحناش.
  
"
79545,"
   صحبة الجنة .. حبايبي 💚
  ","

   شوية وأنزل لكم صورة فيروز 😂
  
"
79546,"
   فسخت للمرة التالته 💔
  ","

   المهم نتعلم وما نكونش بنظلم !
  
"
79547,"
   إن المحبة اللاحقة لا تجُب المحبة السابقة فكلتاهما تنبعان من القلب نفسه❣️
  ","

   الفكرة أن عرش الحب لا يقبل إلا واحد.
   
   ثم تأتي بعد درجات هي روافد تنبع من أصله !
   
   كم من حب وظيفته في حياتنا أن يكون طاقة نبل وصبغة جمال لحياتنا .. أن يكون ظلا يشمل بالكرم ولو غير أحبابنا.
  
"
79548,"
   تمام هنتظر حضرتك هناك هو فوق كوك دور
  ","

   في الطريق 💚
  
"
79549,"
   لاونج كافيه قصد بوابة الجامعه في مكان لغير المدخنين وانا قبلت العزومه وهعزمك ع ام علي وهاكلها معاك كمان
  ","

   تم 💚
   
   وأنا هطلب اتنين فيروز مانجو.
   
   اسبقني يلا.
  
"
79550,"
   قول اسم الكافيه وهاجيلك تعزمني 😅😅
  ","

   قولي أنت واحجزلي جنبك وأعزمك والله على فيروز مانجو.
  
"
79551,"
   وكيف حال قلبك ؟
  ","

   موقن .. مستبشر !
   
   يغزل من الحزن ثوب رضا.
  
"
79552,"
   انا من كتر ما قابلت ناس مش كويسين من المنصوره اتقفلت منها بس لما عرفت ان حضرتك من هناك و الله حبتها و سامحتهم و حبتهم 💙
  ","

   كل بلد في الدنيا فيها الكويس والوحش !
   
   اتعلموا ما تعمموش أحكام.
  
"
79553,"
   في الشيماء ولا فين ؟ 😂
  ","

   أنا هنا أهو 😬
  
"
79554,"
   - طيب وال عايز يشوفك؟!
  ","

   حبيبي يا محمد 💚
   
   لازم هنتقابل بإذن الله.
  
"
79555,"
   ياشيخ ماسبب الخنقه الذي تأتي وبدون سبب مع اني منتظمه في صلاتي جدا
  ","

   هي الدنيا لا تخلو !
   
   ما تركزوش مع العوارض .. بتاخد وقتها وتعدي.
  
"
79556,"
   نتقابل ف كشري زيزو يا مولانا هعزمك هناك بجد
  ","

   تعالى نسمع الماتش في شارع الترعة 😃
  
"
79557,"
   أيحب القلب مرتين؟ وان حدث ذلك هل يمكن أن يُنسَى الحب الأول؟ وهل للحب أن يُنسَى؟
  ","

   نعم يحب !
   
   لكن الحب (الذي هو حب) لا يُنسى.
  
"
79558,"
   واسكندرية مالهاش نصيب
  ","

   اسكندرية تملك كل شيء 😍
  
"
79559,"
   طب بما ان حضرتك في المنصورة مش هنتقابل بقا ي شيخنا والله اني لاشتاق لرؤيتكم
  ","

   تعالى نشوف ماتش ليفربول سوا .. خدنا إجازة مؤقتة 😃
  
"
79560,"
   ما حكم عقوق الاباء لابنائهم ؟؟
  ","

   حرام وظلم ويحاسبون عليه !
   
   لكن ربنا اللي يحاسبهم .. مش أنتم.
   
   أنتم يلزمكم حسن المعاملة برا وقياما بحق الله .. وحفظ أرواحكم في الوقت نفسه من سوء الأفكار والأفعال.
   
   عقوقهم (لو حصل) = لا يبرر عقوقكم بحال.
   
   اللهم اهدِ بيوت المسلمين.
   
   ———————————————
   
   ألقاكم يا صحبة الجنة 💚
  
"
79561,"
   شيخ معلش انا بسأل من جهة الزوج ،هل يجوز للزوج انه يجبر زوجته عالجماع لو رفضت يعني يغتصبها ؟في ناس بتقول الشرع احل كده
  ","

   شرع الحيوانات !
   
   هي تأثم لو امتنعت دون عذر سائغ .. لكن لا يجوز له فعل ما ذكرت.
   
   (وله تأديبها بالعظة والهجر .. أو يطلقها .. أو الزواج عليها دون ظلمها إن أمسكها .. وأنصحه بالبحث عن السبب الرئيسي لذلك؛ فليس هناك امرأة -طبيعية- تفعل هذا دون مانع ما، وغالبا من يسأل سؤالا كهذا يكون متسببا في موانع كثيرة !).
  
"
79562,"
   انا مضايقه عشان مرضي مكلف جدا ف العلاج وبضطر اتابع مع كذا دكتور ف تخصصات مختلفه حاسه إني عبئ علي أهلي😭 عمرهم ما بينوا ليا حاجه بالعكس دايما ادويتي موجوده والفحوصات بمواعيدها + مصروفات دراستي ف طب لا ينقص منها شئ ابدا 
اخواتي 6 فانا مضايقه جدا ومش عارفه اعمل ايه💔
  ","

   تكوني بخير .. تاخدي دواك وتتجدعني في دراستك وتسعديهم وتسعدينا معاهم بلمعة الأمل والرضا اللي مالية عنيك !
   
   ما تفكريش في أي حاجة تانية.
   
   بكرة تقومي بألف سلامة وتعوضيهم عن كل حاجة .. بإذن الله.
  
"
79563,"
   تزوجته وفي قلبي غيره لم أستطع ان احبه او انسي من احب
عشت سنه ونص بكاء وكل مشكله طلقني رجعت حدثت من احب وتركت زوجي شهرا عازمه على الطلاق فبكي كثير وترجاني وخفت ظلمه فيعاقبني الله فرجعت وهاانا ذا اعيش نفس الالم اشعر باني احيا بلا روح تعبت من البكاء
هو يعشقني يفعل المستحيل ولكن قلبي💔
بالله هل لقلبي حل
  ","

   أنا أتعاطف في مثل هذه الحالة مع من تقاوم ما في قلبها وتسعى للتعافي .. وتحرص تمام الحرص على عدم التقصير في حق زوجها !
   
   وأقول لها اثبتي واصبري على ما قلبك؛ فهو لا يُملك .. وستداويك الأيام.
   
   أما حالتك أنت ففيها كثير من الضعف والخور والظلم .. والجحود لخير رجل أرى لو استمررت في التبطر عليه = فسيكوى قلبك هذا من ناحية ما تظنينه حبا.
   
   وأما من يحبك (أو كذا تزعمين) .. فلو كان محبا أو رجلا ذا مروءة على الأقل = لحفظك لبيتك محتسبة راضية بقسمك في الدنيا، وابتعد .. للأبد.
   
   اتقي الله .. وعودي للرشد.
  
"
79564,"
   أنت جميل ، تنفعنا دائما ، وتفك كربتنا ..
وهذا أعظم شيئ 
ابتسم ♥
  ","

   أرجو أن أكون كذلك .. وأن أظل كذلك.
  
"
79565,"
   انت ماشى تلف فى المنصورة بقا 
من ساعه منزلت حقك
كل شويه الاقى حد بيقول شافك 😂
  ","

   الفكرة مش بركب تقريبا خالص !
   
   أي مشوار لوحدي -مهما كان بعيدا- بمشيه ..
   
   منها سد نهم الشوق لشوارع مصر (بسبب البعد بس .. آه عدت بحب الضوضاء والعشوائية والتراب) ومنها تعويض لأنتخة الرياض وقلة الحركة فيها.
  
"
79566,"
   هو حلو بس للاسف متعب 😂😂
  ","

   قصدك مكلّف 🥺
   
   ولا أنت بتقعد تتفرج على الكابلز وتسرح في همس العيون وأوهام الوعود !
  
"
79567,"
   هو حضرتك مش ف مصر وعايش مع أولادك.. بحس ي شيخ إن لو الزوج بجوارة زوجته وأهله وأولاده بخير
ميفرقش معاه صديق ولا أي حد بعد كده
أنا كده غلط؟
  ","

   أنت صح.
   
   الله يعوّض بخير.
  
"
79568,"
   بحبك يعم الشيخ وبحب المنصورة واهلها💚
من أجمل الاماكن اللي زورتها كانت المنصورة شارع الكورنيش..ان شاء الله ربنا يكتبلنا لقاء قريب
  ","

   الله يسعدك 💚
   
   اسمها المشاية على فكرة .. تعالى وأعزمك عند الصياد وأمري لله.
  
"
79569,"
   هل يمكن خسارة أخي للأبد بسبب موقف هددني فيه بدون سبب كافي لذلك؟
  ","

   عمر الدم ما يبقى ميه.
  
"
79570,"
   انا زعلان منك
  ","

   وأنا زعلان من نفسي !
   
   ادعيلي.
  
"
79571,"
   حل الوسواس في العبادة
  ","

   تجاهله وعدم الحرص على الرد عليه.
  
"
79572,"
   انا ما شوفتكش علفكرة😜🤣
  ","

   فايتك كتير على فكرة 😌😬
  
"
79573,"
   هل لديك المقدره لمسامحة شخص قام بخيانتك __؟
  ","

   حسب تعريفك للخيانة !
   
   عموما أنا لا أكافئ أحدا -مهما أساء لي- بتلويث قلبي بالكراهية، وإن ابتعدت.
   
   ينتابني دوما ذلك الحنين لكل موقف جيد وأعيش في ذكراه .. وأمضي ..
   
   ويبدو هتقلبوا مواجع .. جاهزة تتقلّب.
  
"
79574,"
   شوفت حضرتك النهارده وزوجتك عند المرور كنت راكبه فى الميكروباص للاسف.😕😕
  ","

   أيوه .. لكن هذه أمي.
   
   مين تاني شافني 😬
  
"
79575,"
   شوفت حضرتك النهارده في موقف أجا بعد المغرب كان حضرتك مش كده؟ وكنت دخلت مطعم كده صح ؟ كنت سعيده جدا اول مره اشوف حضرتك وافتكرت كلمة غلي نفسك لأني كنت محتاجه افتكرها ادعيلي
  ","

   صح !
   
   أول مرة أجرب موضوع المذاكرة في كافيه .. بس طلع حلو الصراحة.
  
"
79576,"
   ي شيخ حلمت بيك وكنت قبل ماانام قريت البقرة وصليت .حلمت انك كنت بتقرالنا قرآن وبتحاول تحفظهولنا وبتفسره لينا وفجأة قومت ف مكان عالي ودبحب خروف وقسمته نصفين علي ميزان كبير وبعد كده وزعت علي الناس خبز . ان شاء الله يكون خير ياأبي وادعيلي ربنا يكرمني السنة دي بالوظيفة والزوج الصالح وادعي لابويا هو مات 😢
  ","

   هو أنا مش بحب أبدا فكرة التعلق بالرؤى، ولا بنصح نفسي ولا الناس بأخذ قرارات حياتهم من المنامات !
   
   لكني أحب كثيرا -سيما في هذه المرحلة من حياتي- مثل تلك المبشرات ..
   
   رضي الله عنكم، وسترنا بستره الجميل.
  
"
79577,"
   انا معرفكش شخصيا ي شيخ بس من إجاباتك ع الناس وردودك ونصايحك ليهم احببتك في الله 💜
  ","

   الله يحبك ويرضى عنك.
   
   مش فكريا شخصيا !
   
   ممكن لو عرفتني شخصيا تتصدم عادي ..
   
   المهم نحاول نستفيد من الصواب .. ونعمل للجنة؛ هناك نبقى -بصدق- أحباب.
  
"
79578,"
   طب و مصر يا شيخ ؟.!
  ","

   حسب الترتيب !
   
   المشكلة بنزل دايما وقت اختبارات .. ربنا يسهل ونعرف نعمل حاجة مع المعرض.
  
"
79579,"
   ربنا يبارك فيك ي شيخ محمد أنا كمان كنت عايزة اسأل حضرتك ف موضوع زى ده بالظبط بس شكرا بجد لأنك فهمتنى وهتخلينى اعيد حساباتى من تانى💪❤
  ","

   الحمد لله رب العالمين.
  
"
79580,"
   هو عادي اقبل بشخص اصغر مني سناً!!
  ","

   واضح قصدت: يصغرني !
   
   اكتبوا صح يا جدعان 😂
   
   عادي .. لو كويس فعلا.
  
"
79581,"
   كل مره حضرتك مش بترد عليا 
عاوزه اعرف بتعمل ايڤينات ف الرياض ولا لاه عشان انا مقيمه هناك وعاوزة اعرف
  ","

   في الرياض صعب.
  
"
79582,"
   هو بيقولى هيتقدملى بس لمايخلص تعليم
  ","

   اسمعي مني يا بنت الناس.
   
   واضح إنك مش متابعة معانا هنا فعشان كده مش فاهمة !
   
   لو كان بيحبك فعلا = كان حافظ عليك وسكت خالص لين يظبط وضعه ويتقدم لك .. وهو موقن إنه هياخد نصيبه المكتوب ..
   
   لو فضلت موجودة = هيقاتل لين يوصلك ..
   
   ولو سبقت كلمة القدر = هيتمنالك السعادة مع اللي يقدرك ويكرمك وظروفه كانت أحسن منه !
   
   وهيتبسط من نفسه إنه كان رجل في حبه .. صان روحك، ولا خان فيك ثقة أهلك.
   
   وهيعرف إن ربنا هيعوضه بمنه خيرا.
   
   أما اللي بتعملوه ده اسمه عك.
   
   بيملى فراغه .. وبياكل عقلك بشوية كلام .. ووقت الجد هيقولك: تستاهلي حد أحسن مني .. بعد ما تكوني رفضت فرص أحسن منه وضيعت عمرك في أوهام !
   
   وتيجي بأه تعيطي هنا وتقولي: "" غدر بيا، مش ده حرام ؟! ""
   
   غلّي نفسك، واقطعي هذه الطرق؛ قد نصحتك.
  
"
79583,"
   طب وبالنسبة للى بدأ يمشى غلط والناس فكراه لسه ماشى صح ؟؟؟!!😂😂😂😭😭😭
  ","

   يستحي من ستر الله عليه.
  
"
79584,"
   شيخ انا تعرضت لموقف كدا كنت ف اتوبيس وركبت واحدة حامل والاتوبيس كان ملينا والطرقة فاضية وقفت وقعدتها ركب واحد كبير ف السن لزق فيا ومكنش فاصل بينا غير شنطتي وبيقرب من وشي اديته بقبضة ايدي لقيته قال للسواق ع جنب نزل وقاملي واحد تانى هو بس الراجل صعب عليا بعدها لانه شايب -اسفه-وانا استقويت 😂
  ","

   شايب / شباب !
   
   دكتور / شحات !
   
   أيا ما يكون .. اللي يقل أدبه عليكم = ما تسكتوش.
   
   وكونوا ذكيات في تقييم المواقف، والبعد عما يسهل لمرضى النفوس ذلك.
  
"
79585,"
   قرت به عيني ولكنه يكبرني بعام ونصف ما رايك يا ابي ؟ خايفة من نظ رة المجتمع  وابي معترض ؟
  ","

   من ناحية ايه مش فاهم !
  
"
79586,"
   مش ناوي تنزل القاهرة بقا اعزمك على اكلة حلوة ؟ هعزمك على محشي 😂😂
مش هقولك اعزمك على فرح ولا كتب كتاب 
المحشي اهم واعملك معاه بط 😂😂
  ","

   الإغراء بالمحشي ده يمشي وأنا في الرياض !
   
   أما في مصر بجوار أمي = العب غيرها يا عمي 😌
  
"
79587,"
   يا شيخ انا اخر فترة مريضة وبروح للدكتور عشان يقيسلي الضغط ويسمعلي النبض ...بس بحس الدكتور بزيدها بلمس وجهي وبيحاول يضمني وجهه دايما بيلمس وجهي ايديه على خصري ....
اعمل معاه ايه جدا بيضايقني وقلي بكرى تعاليلي ...
  ","

   معدتيش تروحيله يا ماما !
   
   أظن دي مش محتاجة سؤال.
  
"
79588,"
   انت احسن حاجه هنا والله ⁦❤️⁩⁦❤️⁩
بحبك جدا ياشيخ محمد 
ملحوظه انا شاب مش بنت 😂 وكمان لسبب ما فالبداية كنت مضايق منك اسف جدااا يعنى
  ","

   حبيبي 😃
  
"
79589,"
   هو ليه ديما الناس فكرنا ماشين غلط واحنا ماشين صح طب دا مش ظلم
  ","

   يفتكروا اللي هما عايزينه !
   
   المهم نمشي صح .. وما نضعش نفسنا موضع شبهة يساعدهم على سوء الظن.
  
"
79590,"
   هو انا ليه دايما حاسس بخنقه وان ف كتله سودا على صدرى ؟
  ","

   احكيلي عن حالك في الصلاة (بالذات الفجر) ومع القرآن.
  
"
79591,"
   فى ناس جايين يشوفونى يعنى وممكن يحصل خطوبه وكده وانا اصلا بكلم واحد وبنحب بعض ومش قايله لحد من اهلى ومشعارفه ارفض العريس اللى جاى ومحدش بيسمعنى ومشعارفه اقول حاجه للى بحبه !!
اعمل اى!
  ","

   أيوه وآخرة الكلام والحب (المزعوم) إيه ؟!
  
"
79592,"
   انا ممن يكفرن العشير زي ما بيقولوا ، لما بزعل من زوجي بفضل اقوله انت مش بتحبني وعمرك ماعملت ولا خرجتني وفعلا هو مش مقصر معايا 
خايفه ع نفسي من الموضوع ده ، اعالجه ازاي ؟
  ","

   اعترافك خطوة جميلة جدا وممتازة للعلاج !
   
   الخطوة الثانية المجاهدة والمحاسبة وضبط انفعالك لين تزيلي هذا العيب تماما بإذن الله.
  
"
79593,"
   مبعرفش ابين حبي لحد مع ان ببقا بحبهم وبدعلهم وبخاف عليهم فعلاً والله بس مبعرفش ابين ده 
لدرجه بيقولولي اني بارده !
ولو جربت اعمل ده يا هيتريقو عليا زي مابيحصل يا بتحرج اعمله
انا اهلي منفصلين م فتره ومش كانو بيحبو بعض ممكن ده يكون اثر عليا ؟
  ","

   طبعا أثر عليك !
   
   بالتدريج هتعرفي تعملي ده ..
   
   وما عليك من سخريتهم في البداية ..
   
   أنت بتعملي ده عشان نفسك .. ( الامتنان ) وإظهاره من أجمل المشاعر.
  
"
79594,"
   من هو اّخر شخصٍ عانقته ؟
  ","

   إيه حكاية السؤال ده معاكم !
   
   كنت بفهم الأبلة دي إن الأكل اللي معايا ما ينفعش لها 😂
   
   سارة هانم .. أصغر أحفاد العائلة.
  
"
79595,"
   الحمد لله رب العالمين.
  ","

   أنا مفرحتش كده من زمان والله !
   
   كانت تغشى المكان سكينة ممزوجة بالبهجة، وتزين الوجوه نضرة صدق منيرة بالسعادة ..
   
   ادعوا لهما كثيرا يا صحبة الجنة .. وعقبالكم 💚
   
   ربنا يفرحني بكم جميعا يا ولاد 🤲🏻
  
"
79596,"
   سنة جديدة حضرتك موجود في حياتنا وبتنصحنا واخ لينا كلنا ،بجد حضرتك ليك فضل ف تغيري ف السنة اللي فاتت وكل حاجة حصلت فيها خير بعد ربنا ،ربنا يرزقنا الجنة صحبة ويفضل اثر حضرتك مستمر في شخصياتنا كلنا،امنية السنادي ان حضرتك ترد .. يارب
  ","

   سنة جديدة ومليون جديد 😃
   
   يا رب تكون حجة لينا وحسنات بتزيد !
   
   ويديمنا صحبة على درب الجنة حتى بابها .. والكل سعيد 💚
   
   ممتن ليكم وشاكر ربنا عليكم.
  
"
79597,"
   لا يا مولانا ..
مهو ما ينفعش ما تردش،
مشيها معايا جميله الله يكرمك 😁
انا عاوز حضرتك تعمل أحلى واجب مع د.محمد فتحي يوم العقد بتاعه،
وتبلغه اعتذاري عن عدم الحضور،
وإن شاء الله أعوضهاله في فرحه،
والمنصوره هتنور بحضرتك أكيد ⁦❤️⁩
  ","

   وسلام مربع من الدكتور محمد لصاحبه الدكتور محمد.
   
   طب يعني جراحة يعني قطع غيار البني آدمين يعني الناس الكويسين 😃
   
   (أحلى نبطشي ده ولا إيه).
  
"
79598,"
   وهو ليه يسيبها اساسا تروح منه !
لو بيحبها فعلا كان حارب الدنيا كلها عشانها !
وهى لو بتحبه فعلا يبقى يستحيل تقبل ببديل ي شيخنا ! 
والا كان هرى دا مش حب ابدا !!
  ","

   هو غالب ما نتوهمه حبا = مجرد هري نعم !
   
   لكن هل هناك حالات تغلق فيه الطرق لدرجة لا يصلح معها إلا الاستسلام؛ رضا بالقدر = نعم.
   
   وهذا مما فطرت عليه الدنيا من الكدر.
  
"
79599,"
   وماذا تفعل الفتاه عندما تتزوج بشخص وهي قلبها مع شخص اخر
 لكنها والله تتقي الله في زوجها 💔💔
  ","

   تشفيها الأيام .. ويسمو قلبها بمراقبة العلّام.
  
"
79600,"
   ايه الفرق بين الاعتياد والحب يشيخ؟
  ","

   الحب مع العشرة كده كده بيتحول لاعتياد !
   
   غير أنه يبقى وفيا .. نابضا بالأمان.
  
"
79601,"
   كيف يستمرُ الرجل في الحياة عندما تتزوج الفَتاة التي يُحب مِن رجل آخر؟!.
  ","

   قد يلقى غيرها .. ويحبها !
   
   وتنكشف له من حكمة الله ما يجعله يحمده على فواتها.
   
   الرضا بالقدر جنة .. المهم نعمل -في الحلال- اللي علينا.
  
"
79602,"
   بمناسبة عقوق الوالدين ..
انا لما اردش ع رساله بابا باعتهالي يبقا عقوق بردو.؟؟ 
هو مش عايش معانا علشان هو وماما منفصلين؟؟
  ","

   مالك دخل بانفصالهما !
   
   أب وأم .. ولهما الحق البر.
  
"
79603,"
   أحلي سنة مع الشيخ محمد عطية بالله 😀
  ","

   يديمها ربنا صحبة على درب الجنة 💚
  
"
79604,"
   هل عليا ذنب عقوق الام عندما ارغب في سفر زوجتي إليّ في حالة اعتراض والدتي؟
  ","

   ليس لوالدتك الدخول في هذه المساحة أصلا !
   
   لا تبتعد عن زوجتك ما استطعت؛ فالبعد مصيبة.
  
"
79605,"
   يا شيخنا ..هو ينفع اصلى قيام بجزءين ونصف وانا ماسكه المحصف بايدى ف ركعتين ؟؟
  ","

   فضل ونعمة !
   
   وادعيلنا معاك.
  
"
79606,"
   طب انا كمان ياشيخ كتب كتابى يوم 1 ف الشهر الجاى بس احنا من المنوفيه وخطيبتى هنا هى كمان يعنى اعتبر العزومه مننا إحنا الاتنين ها هتيجى ؟ 😅💚
  ","

   والله يا حبيبي لي الشرف .. وبكرة كمان هكون في شبين !
   
   بس يا دوب فعلا ألحق أرجع المنصورة.
   
   الله يسعد الأحبة جميعا 💚
  
"
79607,"
   يشرفني جدا وجود حضرتك وشكرا لقبول الدعوة جزاكم الله خيرا  ويا ريت حضرتك ترد ع ماسنجر عشان انسق مع حضرتك  ان شاء
  ","

   العريس الجميل الحبيب 💚
   
   الشرف لي يا غالي .. فرحة جميلة نبدأ بها العام.
  
"
79608,"
   سنة جديدة = أنت انسان جديد. هل تتفق مع ذلك؟
  ","

   لا يا آسك !
   
   أنت إنسان بنفسك .. لا بالزمان، ولا المكان.
  
"
79609,"
   ما الذي تتمناه لنفسك في العام الجديد؟
  ","

   في العام .. وكل عام .. ما دمت حيا ..
   
   أتمنى لنفسي أمانا يحوط قلبي حتى ألقى الله !
   
   ألقاه راضيا مرضيا .. نبيلا زكيا.
   
   أتمنى لأولادي قرة العين لهم وبهم .. دنيا وآخرة ..
   
   أتمنى لكل من عرفت وعرفني .. لكل من أحببت وأحبني .. لكل من رافقني، أو بالخير فارقني .. للمسلمين جميعا ..
   
   صلاح الحال والبال .. وحسن العاقبة في المآل ..
   
   اللهم خالصة لوجهك .. آمين.
  
"
79610,"
   وأنا ماشي في حالي ..
  ","

   وقفني الرجل الطيب ده وقالي: بتابعك وبستفيد منك !
   
   طيب لي الشرف يا جميل .. نتعرف ..
   
   أحمد عبدالوهاب - تالتة طب المنصورة - أول جمهورية ثانوية عامة ٢٠١٦
   
   لا بأه .. دنت تاخد صورة عشان لو حد من العيال بأه طالب عندك وأنت أستاذ دكتور بإذن الله يبقوا يدخلولك بها في الشفوي 😃
   
   عاش يا صحبة الجنة 💚
  
"
79611,"
   كتب الكتاب ف مسجد النصر اللي جنب المحافظه يوم التلات بعد صلاة العصر ع طول ان شاء الله 
بما ان حضرتك موجود فمينفعش بدون دعوة حضرتك
  ","

   وأنا هحضر بإذن الله !
   
   لا أفوّت فرحة جميلة كهذه ..
   
   باركوا وادعوا لهما بالخير يا صحبة الجنة.
  
"
79612,"
   ممكن ربنا يقبل دعائي و انا بعمل ذنب
  ","

   ومن منا يخلو من ذنب !
   
   سبحانه .. صبور، عفو، غفور ..
   
   اللهم عاملنا في الدارين بما أنت أهله .. يا ذا المنة.
   
   ألقاكم يا صحبة الجنة 💚
  
"
79613,"
   ديما بحمد ربنا وبقول يارب لاتؤذني فية 
وفعلا انا عارفة انه فضل من ربنا انا ماستحقوش 
انا بسأل بس لاني مش عارفة دة عادي ؟!!
ولا هو مش مبسوط معايا ولا هو بارد فمشاعره ولا الرجال غيرنا مش بيفرق معاهم ولا اية ؟
انا ماعنديش اي خبرة خالص غير اني كنت بسمع من اصحابي لكن لااتعاملت ولا اي حاجة
  ","

   ممكن يكون حبه في مواقفه ونبله معاك .. ممكن يكون هادي بطبعه .. ممكن يكون متحرز عشان المرحلة وحدودها !
   
   (سيبك من كلام صحباتك عشان غالبا بيكون كلام يخرب البيوت).
  
"
79614,"
   خطيبي اللهم بارك فية اضعاف مااتمنيت بفضل الله يستاهل حد افضل مني بس مش بحس منة بلهفة خالص حتي للقاء ع عكسي انا تماما ومش قصة انه ملتزم بالحدود.. انا بكونمنتظرة اللقاء وملهوفة عليه جدا هو عادي خالص مابحسش منه اي لهفة نهائي مخطوبة من 4شهور
  ","

   احمدي ربنا عليه وحافظي على النعمة ما دام كويس معاك.
  
"
79615,"
   انا كنت متوضيه لصلاة المغرب وبقيت لصلاة العشاء بنفس الوضوء ولم خلصت صلاة شكيت انى كنت نقدت وضوئى اعيد الصلاة تانى ولا لا ؟
  ","

   اليقين لا يزول بالشك.
   
   صلاتك صحيحة.
  
"
79616,"
   ايه الحاجة اللي بتتمناها تحصل قبل ما السنة تخلص؟
  ","

   قبل وبعد وطول منا عايش = يرضى عني.
  
"
79617,"
   ده بجد يعني ميبقاش حرام لو قالتلها وكانت سبب في تعاسة اخوها مش يمكن ربنا يهديه بعد ما يتجوزوا وزوجته باخلاقها دي تغيره ?
  ","

   محدش بيتغير بالزواج لو معندوش عزيمة من جواه يتغير.
   
   واللي مش هيتغير لله = مش هيتغير عشان حد.
  
"
79618,"
   انا اخويا كده بردو ولما بيصلي ممكن بس عشان يسكتنا ومش عارفين نعمل معاه اي .. بننصحه كتيير بس مش بيهتم بكلامنا .. هو لسه في ثانوي بس انا بخاف عليه م الموضوع ده بنقوله خلاص انت كده هتتحاسب انت كبرت مكبر ومنفض لينا ع الاخر نعمل معاه اي ؟!
  ","

   ادعوله !
   
   ربنا يهديه.
  
"
79619,"
   شيخ اخويا محمد عزمنى ف كنتاكى النهاردة وطلع من الصحبة الكريمة وانا معرفش 😂
شجعه وقوله اعزمها علشان متحسش بفراغ عاطفي 😪شجع ابو خميس بالله عليك علشان عايز يجيب كتاب صحبة الجنة واحد لينا احنا الاتنين قوله بلاش بخل 😂💚
  ","

   أختك مش مصدقة نفسها يا بو خميس !
   
   ووجعت دماغي بخمسين رسالة يا بو خميس !
   
   معدتش تعملها تاني يا بو خميس 😂
   
   (تعال خد نسختين واتصور معايا يا بو خميس 💚).
  
"
79620,"
   يشيخ بعت كتير جايز تشوفه المرة دى، والدها غصبها ع الخطوبة رغم انه كان عارف انى هتقدم بعد الدراسة وموافق ورغم انها رفضت الشخص ده ٣ مرات وطلب كلمة من والدى وادى لبنته وعد ورغم دا اتقدمت رغم الظروف ورفض لسبب غريب رغم انى وضحتله نيتى وبدعى ربنا فى كل وقت يحل لانى مش عارف اشوف التانى معاها ومش هتنفع ترفض
  ","

   ما دامت هي استسلمت = ابعد أنت يا غالي، وانس الأمر !
   
   عوضك الله خيرا.
  
"
79621,"
   يا شيخ! اخويا مبيصليش الا نادرا يعني مثلا ممكن صلاه الجمعه بس! يعتبر تارك للصلاه نهائي غير الجمعه لما والدي بيبقى موجود غير كده لا وخطيبته ما شاء الله عليها كل الصلوات فى ميعادها وهى فكراه كده فده يعتبر خداع؟ وحكم جوازهم لو تم اى ؟ وهل المفروض اقولها ولا لا؟ مع العلم مش نافع معاه اي نصيحه خاالص💔
  ","

   رسالة من حساب فيك عرفيها فيه الوضع وهي تشوف.
   
   ربنا يهديه.
  
"
79622,"
   يا شيخ هنلاقى كتابك في دار معينه مثلا في درب الاتراك ولا مش هيتوفر الا في المعرض
ولوهنلاقي هل نزل ولا بعد المعرض
  ","

   في المعرض بإذن الله .. دار البشير .. وهعمل حفل توقيع أعلن عنه قبله بيومين على الأقل.
  
"
79623,"
   استشعار الموت وصلتله زى ما حضرتك كنت بتتكلم عنه دايماً بس زى ما بيخليني أفكر قبل ما اعمل أي حاجة و معملش اى حاجه غلط و حرام إلا أنه مخوفني وقابض قلبي طول الوقت خوف مداومني في كل وقت و واصل لدرجه الأرق !
  ","

   ده مش الاستحضار المطلوب شرعا !
   
   الاستحضار الصحيح هو ما يدفعك للطاعة ويحجبك عن المعصية ويهون شأن الدنيا في نظرك.
   
   أما أن يصل ذلك لوسواس مقعد وتخاذل واكتئاب = فمرض، لا بد من التخلص منه.
  
"
79624,"
   هو في كم هائل من الاسئله يا شيخ ؟ يعني في أمل تجاوب علي سؤال بعته من ساعتين تقريباًولا صعب ؟ أعانك الله
  ","

   صعب والله !
   
   اللي بلحق أشوفه وقت وجودي = بجاوبه.
   
   اللي فات = صعب جدا أرجعله.
   
   والله بزعل لكن فعلا غصب عني وفوق طاقتي .. سامحوني واعذروني.
  
"
79625,"
   الماتش شغال ف الصالة وانا هنا مستنيك تردعلي اللي جايبينى 😑
  ","

   مين فخر العرب ناو ! 😬
  
"
79626,"
   ضميري والله بيأنّبني عشان كدا سألت حضرتك،تمام بإذن الله هحاول اتخلّص من العادة دي✌️
انا فغير كدا الحمدلله مش بأُسرف .
  ","

   رضي الله عنك.
  
"
79627,"
   هو حضرتك ممكن تتفرج ع الاسئلة بدون ما ترد
  ","

   أتفرج ! 😩
   
   كنت قمت شفت أبو صلاح يا خويا.
  
"
79628,"
   وانا بغسل الاطباق(الصحون) بحب افتح المايه على آخرها عشان بتنجز معايا وبتستمتع كدا ،هل حرام او إسراف يا شيخ؟
  ","

   نعم إسراف.
   
   أنا في مصر بستحي من كم الميه اللي بيتهدر فيها والله !
  
"
79629,"
   أحدثت أثناء صلاة العشاء بدون صوت أو رائحة لكني اكملتها و يتكرر ذلك كثيراً آثناء الصلوات فهل علي أن أعيد الصلاة ؟ 
ضروري يا شيخ :'))
  ","

   لا.
   
   هذا غالبا وسواس.
  
"
79630,"
   يا سيّدنا ألا تكسب زبوناً و تردَ علي سؤالي 😄
  ","

   الزباين كتير ولله الحمد 😌
   
   في الطابور يا أفندي.
  
"
79631,"
   انا كمان نفس المشكلة لدرجة بيسبنى كتير جدا خايفة أقع فى حاجة غلط او حرام من كتر ما بعيد عنى والنت وما شابه وحتى أقوله هتتحاسب عليه حرام عليك ولا يسمع 
لدرجة عملت حادثة ومن قساوة قلبه ولا دور ولا سأل عنى 
وكذلك الأهل رافضين الانفصال
  ","

   إن كان كما تقولين = يغوروا الأهل -معذرة-.
  
"
79632,"
   صاحبتي خطيبها نفس الوضع يا شيخ بس هو بيحبها ...الفكرة انه بطبعه قماص اوي و هي شخصية حساسة ماتستحملش تعيش حياتها ف ضغط و كانت هتسيبه قريب بس اتحايل عليها و قالها هتغير بس بردو مفيش اي تغيير و دايما بيفهم وجهة نظرها و كلامها معاه غلط ..ايه الحل !
  ","

   إن كان كما تقولين = يبقى لازم تسيبه !
   
   آدي المستقبل أهو 👆🏻
  
"
79633,"
   ولو الام هي اللي بتعمل كدا مع بنتها لدرجة اني حاسة اني بقيت مشوهة م الداخل وانا ام بردوه
  ","

   عامليها بالإحسان .. وطنشي.
  
"
79634,"
   وسطت كتير يا مُعلمى 
مفيش اى فايدة يقول هتغير ومفيش فايدة مش قادرة اتحمل الوضع ده خاصة مفيش اطفال فمفيش مشكلة ننفصل بس هو رافض تماما والا بقضية وده أيضا صعب 
هل انا كده حرام عليه اطلب الطلاق وفعلا زى ما اعلى بيقولوا الموضوع لا يستحق لينا 3سنين على الوضع ده اللى عشناهم سوا ميجوش سنة من كتر الخناق
  ","

   إن كان كما تقولين = فانفصالك أبقى لقلبك وطاقتك !
   
   هيستهلكك للأسف.
  
"
79635,"
   اللهم صيبا نافعا 
ربنا يرضى عنك يا شيخ ويراضيك ويرزقك راحة البال ويباركلك في أولادك ويبعد عنك أي سوء 
ويحفظ لك كل أحبتك ويجمعك بصحبة الجنة في الفردوس الأعلى
  ","

   يا رب .. يا رب .. يا رب 🤲🏻
   
   يلا العِشا يا ولاد.
  
"
79636,"
   عاقدين.. ونفسي نكون عون لبعض ف الطاعات ونتابع حفظ و مراجعه ع القرآن
لكنه.. دايما يقولي مشغول ف الشغل والحياة صعبة "" هو فعلا ساعات بيخلص 12 بليل الشغل وعايش لواحده ومغترب"" .. لدرجة انه مش فاكر قرأ ف المصحف اخر مره امتي
اضايقت جداا منه وزعلت ومش بكلمه انا غلطانه ي شيخ!
  ","

   بيصلي .. ورجل محترم وشايل مسؤولية .. وبيعاملك كويس = تشيليه فوق راسك.
   
   ده العون الحقيقي يا ست (أوفر) !
   
   ما يبقاش طالع عينه عشان يأكلك حلال وأنت تبقي بهذه السطحية والاستهبال.
   
   (عشان اللي هيستدركوا .. ده طبعا مش تقليل أبدا من الورد وطاعات التطوع .. لكن الرحمة حلوة والتشجيع والامتنان بيجيبوا نتايج عظيمة، مش الطريقة المذكورة من السائلة هداها الله وأمثالها).
  
"
79637,"
   باديهله من غير ما يطلب😂😂مش هوجع دماغي على حاجه مش عارفاها ... ربنا كريم 😌🌹
  ","

   قال يعني جت عالعشر دقايق دول !
  
"
79638,"
   دعوه للكراش يا شيخ عندها امتحانات 😔😔
  ","

   قوم ذاكر يا حبيبي عشان الكراش هتنجح وتقولك يا فاشل 😒
  
"
79639,"
   زوجى بيتخانق معايا كتير جدا بدون أسباب خناقات سطحية اختلافات وجهات نظر  وكل ما أروحله أصالحه يصدنى رغم مش غلطانة بس بوجهة نظره هو انا غلطانة فبتأسف وأحاول مفيش فايدة لغاية ما يعدى فوق ال عشر ايام لولا ما يصالحنى الحياة كده صعبة جدا اكتر من نص الشهر متخانقين صعب جداوالله تعبت وفى نفس الوقت رافض ننفصل
  ","

   طبع سيء للغاية !
   
   وغالبا هو لا يحمل في قلبه شيئا لك.
   
   عموما وسطي حد حكيم من أهلك أو أهله يتكلم معاه وتصلوا لحل بإذن الله.
  
"
79640,"
   شايفك ماشي في حي الجامعه
  ","
  👀
  "
79641,"
   كلمة أجنبية مضحكة تعرفها؟
  ","

   أجنبي ايه ومضحك ايه يا آسك في الأيام دي بس !
  
"
79642,"
   أريدُ اطمئناناً فى قلبِى .. كيف أسعى لذلك ؟
  ","

   بركعات تداوم عليها في سكون الليل هذا !
   
   يناجون دفء فراشهم .. وتناجي أنت المحبوب الأعلى ..
   
   سبحانه وبحمده.
   
   ألقاكم يا صحبة الجنة 💚
  
"
79643,"
   بيصلي اي ده عقيدته فاسده ياشيخنا!!
  ","

   فيه فرق !
   
   بين واحد فيه بذرة خير كالصلاة لكن فاهم غلط فيرجى يتحسن لو نوقش واتفهم ونعطيله فرصة ونشوف ..
   
   وبين واحد معدوم الخيرية -إلا أن يشاء الله- بفكر كهذا الفكر الفاسد وهجر لشرائع الدين.
  
"
79644,"
   بم تصف الانتظار
  ","

   المدة التي إن طالت = أفسدت طعم التأويل !
   
   لا يهون ثقلها إلا الرضا بالقدر؛ يقينا في حكمة الله.
  
"
79645,"
   انا مخطوبة من 3 شهور لشخص مؤدب فوق الوصف بس مشكلتي ان خطيبي علماني في اي نقاش بيقولي دي حرية كل واحد يختار حياته بالشكل اللي يريحه اقوله دول شواذ هما من حقهم يختاروا كل واحد من حقه يلبس اللي هو عايزه بقوله لو قلتلك اني هقلع الحجاب هتقول ايه قالي ده قرارك و مش من حقي اعترض حتى لو نزلتي بهوت شورت
  ","

   بيصلي ؟
  
"
79646,"
   راكبة مواصلة، ماشية في الشارع، ببص على البيوت والشبابيك،طب الشباك المقفول ده أهله أخبارهم إيه، يا ساتر إيه البيت الكئيب الحزين ده ميت لهم حد قريب، البنت اللي واقفة في البلكونة دي همومها إيه، بشيل هموم الناس بمجرد ما بتأمل في بيوتهم وبتخيلهم بيعملوا إيه، ده طبيعي؟
  ","

   أنا زيك !
   
   بالذات في المطارات .. أعيش هذه الحكايا وأتساءل عن القصص المخبأة خلف الوجوه والملامح.
   
   لكن بقدر لا يصل لاستغراق محزن أو متطفل.
  
"
79647,"
   عاقدين وعايز يقبلني وبيزعل لما برفض
  ","

   حقه يزعل !
   
   شوية شوية ..
   
   لا عالبحري .. ولا عالناشف.
  
"
79648,"
   كان نفسي حضرتك ترد علي بس يلا الحمد لله علي كل حال بس شكرا لانك بتساعد الناس بجد
  ","

   سامحني !
   
   الله يسعدك.
  
"
79649,"
   عيزاه يرجعلي عشان كان بيشتري رضاية ووقف جنبي ف كل حاجة وشاركني كل حاجة ف حياتي تقريبا كنا بنحب بعض قبل الخطوبة كمان .
اتفشكلت بسبب سوء تفاهم بين الاهالي وانا وضحت سوء التفاهم دا ل اهله بس باباه مصمم انه لا مش دلوقت لما يتخرج لو لينا نصيب بعدين
  ","

   خلاص لما يتخرج !
   
   ولو هو شاريك = مفيش حاجة هتوقفه.
   
   ادعي ربنا بالخير.
   
   (لو جالك حد أفضل وافقي).
  
"
79650,"
   طب حضرتك تتوقع هم ماتصلوش لدلوقتي ليه 
انا جميله جدا ومحترمه وكلية قمه زية وكنت حاساه مرتاحلي جداااااا واهلي محترمين ومتعلمين كويس اوي وسمعتنا طيبة
وهم بردو بس هو مش اوي شكلا حتي انا كنت مترددة 
تتوقع هيتصلوا ؟
  ","

   اتصلوا = خير.
   
   ما اتصلوش = خير.
   
   وأنت في كلا الحالين زي الفل.
  
"
79651,"
   قعدت مع عريس بره البيت ودي كانت اول مره يشوفني وبعدين مشينا من غير مانتفق مين هيتصل بالتاني 
بعدها بكام يوم هم اتصلوا وطلبوا ييجوا البيت ، جم وقعدوا ومشيوا من غير ما نتفق مين هيتصل تاني 
عدي 3 ايام 
المفروض بابا يتصل ولا هم؟؟ 
علما بانهم كانوا مرتاحين جدا
  ","

   اديهم أسبوع، وهم اللي يتصلوا .. أو وسيط حكيم وأمين يرفع الحرج عن الطرفين.
  
"
79652,"
   شوكرن 😒
  ","

   عفون ☹️
  
"
79653,"
   طبيعي اني محسش بمشاعر اشتياق لوالدي ووالدتي اثناء الغربة ""قرابة شهر فقط من كل ترم بعيد عنهم""؟ مفيش تماسك اسري وعلاقتي بهم سطحية وده نتيجة  لعدم احتوائهم لينا ...تعبت من عيشتي معاهم .. هو احنا هناخد حقنا منهم يوم القيامة؟ ..خايفة اعامل ولادي مستقبلا بنفس الطريقة اللي بيعاملوني بيها💔
  ","

   بالعكس !
   
   المفروض تتعلمي ما تكرريش خطأهم.
   
   حافظي على روحك وأبشري بالعوض من ربك.
  
"
79654,"
   متزوجة بقالى3شهور وغير سعيدة رغم إنه يحبنى وبفضل الله حامل لكن دائما أشعر بضيق وبحزن بقلبى وغير مرتاحة .. تنصحنى بايه؟
  ","

   تقوي علاقتك بالله.
   
   ودي أعراض طبيعية للحمل.
  
"
79655,"
   الشاب اللي بحبه من سنين كتير وفضلت أدعي كتير بيقين ربنا يجعله من نصيبي،اتقدملى
أنا بحبه اوي ومش عارفه احدد حقيقة مشاعرة ليا بس هو بيفكر فالموضوع ده من فترة كبيره، هو ابن عمى فانا خايفه اوافق وبعدين لو محصلش نصيب العلاقات هتبوظ بسببنا،انا موافقه على كل حاجه بالقلب والعقل وبعيوبه بس خايفه ، انصحنى
  ","

   وافقي واسعدي يا نكدية 😩
  
"
79656,"
   مبقتش تكتب حاجات عن الحب ليه ياشيخنا احنا في شتا وفي فاينل بيرفرف اهو 😂
  ","

   أنا أكتب ما أكون بحاجة لكتابته !
   
   لا أتكلف شيئا لمجرد الكتابة.
  
"
79657,"
   إن شاء الله المرة دي هترد 😅
فضلاً أدعيلي 🌹💚
  ","

   الله يرضى عنك 💚
  
"
79658,"
   انا منكسرة:""
هل لي ببضع كلمات منك!
  ","

   جبرك بكلمات ترفعينها في سجود صادق.
  
"
79659,"
   اخبرني كيف اكون شاباً نشأ في عبادة الله ما الخطوات
  ","

   الزم الطاعة .. ولا تحجبك عن التوبة أي معصية.
  
"
79660,"
   انت لحقت ترجع الرياض تاني ؟
  ","

   بل ما زلت متعطرا بالقرب !
   
   لا حرمني الله بركته.
  
"
79661,"
   سؤال صغير بس 
والدي ووالدتي كبار ف السن   وانا مشغوله ف الدراسه بس اوقات كتير بسيب المزاكرة واقعد معاهم  بضايق جدا من قعدتهم لوحدهم  ومن نفسي وانا مشغوله عنهم  بس مش عرفه ايه العمل يعني
  ","

   وازني بين حق روحهم بالمؤانسة .. وبالسعادة بنجاحك.
  
"
79662,"
   يا حاج إسماعيل يا حاج انت بتجاوب سؤال واحد وتنام تاني 🙊
  ","

   ما تستكتروش عليا كلمتين مع أبويا .. بتصبر في البعد على صداهم !
  
"
79663,"
   ما هو أكثر فيلم مخيف شاهدته في طفولتك؟
  ","

   كل مخاوف الطفولة مقارنة بما بعدها = جمال نتمنى عودته !
  
"
79664,"
   اسلتك كثيرا فبربك أجبني، خُطبنا لكنه كان مطارد وحال القدر بيني وبينه وتزوج كل منا وانجب، لكن يظل حبه يسكن قلبي، اتعذب يا شيخ،لا اطيق الحياة بدون أن أعرف عنه اخباره، لكن زوجي من الطيبين ولا ازكيه على الله، لم أجد مثله في لينه وعطفه وخلقه وكل شئ، بربك هل أنا خائنه، أشعر دائما بحزن شديد وتعب لا أحد يعل
  ","

   أفردت كلاما عن مثل هذا سيدتي في كتابي الجديد .. بإذن الله يستريح به قلبك.
  
"
79665,"
   سهل انك تتعلق بشخص؟
  ","

   لأ 😌
  
"
79666,"
   ي شيخ انت عاملي بلوك صح انا بعتلك اكتر من 1000 سؤال نفسي ترد عليا مره بقا
  ","

   مفيش بلوك.
  
"
79667,"
   عندى سؤال تافه بس بيضايقنى :D
انا بقالى فتره كبيره الحمد لله بحاول ابطل اقول الفاظ وحشه بس اوقات لما بتضايق من حد جامد ممكن اقول افكر فى لفظ وانى اقوله فى عقلى بس مبخرجهوش وارجع استغفر هل باخد ذنوب على ده
  ","

   بل مأجور على مجاهدتك بإذن الله !
   
   هذه ليست تفاهة .. رضي الله عنك.
  
"
79668,"
   هل مات الشِعْر؟ ومن يحب الشِعْر والقصائد الآن؟
  ","

   الشعر باقٍ يا آسك .. ما بقي الحب !
  
"
79669,"
   أنا م المنوفيه وبقولك آسفين يا ريس 💚😁
  ","

   يرضيك كده يا حاج وهدان ؟!
   
   يتقالنا كده واحنا ولاد عائلات محترمة 🥺
  
"
79670,"
   لو انتى ف نطاق المنوفيه و ما حولها و جميله ردى ع الشاوت ده صدقيني هتندمى لو مردتيش...
  ","

   اخص عليك شاوت أوت قليل الأدب !
   
   شكرا يا منوفية 😔
  
"
79671,"
   فرصه انك فاتح ولسه مقلتش القاكم يا صحبه الجنه 💚 ادعيلي يا شيخ انا واصحابي وكل طالب علم ادعيلي أنجح ف الفارما 😢😢
  ","

   الله يوفق الجميع يا رب 🤲🏻
   
   ألقاكم يا صحبة الجنة 💚
  
"
79672,"
   غير السائله يا شيخ ازاي اقدر اوصل للشعور دا نفسي انسي الدنيا دي خالص بكل همومها ومشاكلها بكل الناس اللي فيها
  ","

   هذه حالة تتناسب طرديا مع الإيمان بالله وحكمة أقداره.
  
"
79673,"
   في حالة صدمه يعني انا ف حياتي كلها ممكن ملاقيش سند
هفضل لما ابقي تعبانه لوحدي
محدش اقوله عن تعبي 
كنت فاكره ان ممكن يكون فيه عوض ف الدنيا
  ","

   الدنيا مش دار عوض يا جماعة !
   
   الدنيا بنتصبر فيها بالمتاح ..
   
   اللي عايزينه لازم هيكون فيه كدر لو لقيناه !
   
   يكفي من كدره مثلا أن الفراق حاصل لا محالة .. ولو طال عمر ينتهي بالموت.
   
   هو ده قانونها.
  
"
79674,"
   مولانا ربنا يبارك فيك،كنت دايما تحكي انه السعادة الحقيقية رضانا عن الله ورضا ربنا..
كنت أحس الكلام بس هيك،لكن شعور الرضا عن الله ما بينوصف مش عشان يعوضني خيرا ولكن بس شعور الرضا عنه سبحانه والله تشعر بالتحرر ،انك مش عبد لشيء او احد والله شعور الرضا عن الله اللي بيوصله يهون عليه كل كرب وكل هم..
  ","
  ....
  "
79675,"
   💣💣
  ","

   اقطعي علاقتك بها !
   
   الغيرة واكلة قلبها، للأسف.
  
"
79676,"
   شيخ خطيبي شخص ممتاز بكل المقاييس دينيًا وعلميًا والخ بس بيحلق لحيته. ما العمل برأيك؟
  ","

   عادي !
   
   ممكن يكون عند الله أفضل من مئات الملتحين.
   
   احنا بنتكلم في أحكام ..
   
   أما تقييم الناس فيكون بالصورة الكلية لتدين وخلق وسلامة صدر.
  
"
79677,"
   المشكلة مش في الدرجة العلمية انا لسة معنديش مشكلة في دا.. لكن هو شخص معندوش اي خبرات، شغله البسيط وبيته وبس.. انا كنت عايشة حياتي مابين شغل وخروج وتعلم لغات وقراءة 
لما بنتكلم بحس انه بيجاهد علشان يقارن حياته بحياتي ويحسسني أن الفرق مش كبير.. بس غصب عني بحس بفرق اسلوب المعيشة والكلام..
  ","

   إن كان كما تقولين = فلا أنصحك بالاستمرار !
   
   هتتعبوا بعض.
  
"
79678,"
   ابكيتني مرتين 
حين قلت انه قد لا ياتي الحب وانا التي صبرت وعففت نفسي لقلب ولروح تشبه روحي
  ","

   أخرجوا الدنيا من المعادلة لتستريحوا !
   
   الطاعة لرضا الله .. وإن رضي فسيرضيكم .. لكن ليس بالضرورة كما تشاؤون.
  
"
79679,"
   انا مصدومه ! بعد 14 سنه صاحبتي  بسبب موضوع حصل معاها و انا نصحتها و حذرتها و ال حذرتها منه حصل , عملتلي بلوك .. ابقى غلطانه لو محاولتش اكلمها تاني المفروض كنت اقف جمبها ولا اعمل ايه ؟ فيدني الله يباركلك
  ","

   سيبيها براحتها !
   
   يا محتاجة تراجع حساباتها .. يا قررت تبعد.
   
   أنت عملت اللي عليك.
  
"
79680,"
   لما بدأت اتابع حضرتك،عرفت فضل قيام الليل وبدأت فعلا اصليه بس ده كان ف الاجازة عشان بسهر وللاسف لما دخلنا ف الدراسة قصرت كتيير فيه💔بس امبارح لما سهرت وصليته تاني لقيتني تلقائي بدعي لحضرتك،دعيتلك بصلاح الحال وراحة البال وان ربنا يرضي ع حضرتك،حضرتك سبب ف تغيير حاجات كتير فينا للاحسن،ربنا يباركلك ياشيخ
  ","

   الله يجبر خاطرك.
  
"
79681,"
   في بنت قريبةمني جدابعتبرها اختي الكبيرةوكانت عارفة عني كل حاجة
حصلت بينامشكلة تافهه، عايرتني بكل غلطاتي وذنوبي واي حاجة تعرفها عني وقالتلي كلام سئ جداوطعنت فيا، جت تصلح ده قالتلي انا كنت بفوقك 
هي 28 سنة وانا 19
هل عندهاحق فعلا وبتفوقني؟
وايه الموقف اللي المفروض اخدو تجاها
انا مش قادرة اتعامل معاها
  ","

   ابتعدي عنها.
  
"
79682,"
   هاتيجي ياشيخ ؟؟
  ","

   طبعا؛ بإذن الله.
  
"
79683,"
   خطيبي كويس بس فيه عيب انه مش بيعرف يشيل مسئولية وبيرجع في كلامه كتير .. هل الشيء دا ممكن يتعدل فيه ولا لا .. ولو قررت افسخ عشان كدا هبقا غلطانة ؟
  ","

   هذا عيب قادح في صحة العلاقة أصلا !
   
   "" عدم تحمل المسؤولية "" مصيبة تصعب معها الحياة جدا.
  
"
79684,"
   حقيقي الشائعات اللي بتدور حول معرض الكتاب؟
  ","

   لو تقصد نقل مكانه = فنعم صحيح، فيما أعلم.
   
   (هيكون في التجمع).
  
"
79685,"
   قضَت الحياة أن يكون النصر لمن يحتمل الضربات ، لا لمن يضربها.
 الرافعي
  ","

   صدقت وبررت !
   
   اللهم رضا بك وعنك.
  
"
79686,"
   أنا محتارة.. خطيبي شخص محترم جدا وطيب وظروفه كويسة.. مشكلتي معه أن هو تعليمه أقل مني بكتير، انا مكنش عندي مشكلة مع دا في الأول، لكن دلوقتي بقيت بلاحظ الموضوع وبحاول اراعي مشاعره وأنا معاه فمش بعدل عليه.. بس انا من جوايا خايفة دا يأثر في معاملتنا مع بعض بعدين وخايفة اوي ييجي يوم واحس انه أقل.. انصحني
  ","

   ايه تعليمك وتعليمه ؟
   
   وايه درجة التوافق الفكري بينكما ؟
  
"
79687,"
   بابا اتوفي أعمل ايه علشان يزيد من ميزان حسناته
  ","

   كل عملك الصالح في ميزانه !
   
   فاثبت.
  
"
79688,"
   شيخ هو حرام الرجل يحلق شعر صدره واللحيه
  ","

   حلق اللحية = حرام.
   
   الأخذ منها وتهذيبها بما يبقي لها معنى اللحية = جائز.
   
   حلق الصدر أو الذراعين = جائز.
  
"
79689,"
   تركت خطيبي وحكيت لأهلي وأصحابي عن الأسباب هل يجب طلب السماح منه لأني اغتبته أم يكفي الاستغفار له
  ","

   استغفري وادعي له بالخير .. وتجاوزي.
   
   احرصوا على الإنهاء -حين تنهون- بنبل .. لا تتركوا آثارا تؤلمكم أو تؤلمهم.
  
"
79690,"
   غير السائل 
يعني اللي اذانى ولو حتي نفسيا ربنا هيجبلي حقي منه ؟ ولو حد فضح ذنب ليا ربنا هينتقم لي منه ؟
  ","

   مش لازم في الدنيا !
   
   المهم حالك أنت ينصلح.
  
"
79691,"
   بس العشم وحش اوي يا شيخنا.. منستاهلش كل الجفا ده
  ","

   نستاهل نعالج نفسنا !
   
   ننسى ونتجاوز .. بقلوب سليمة ..
   
   ونبشر بالخير .. فالتدابير حكيمة ..
   
   لي ساعة بتكلم مع أمي في هذا المعنى .. سبحان الله.
  
"
79692,"
   هو مش المفروض ان ربنا عادل؟؟
  ","

   لا يظلم مثقال ذرة !
   
   ونحن الظلمة الجهلة.
  
"
79693,"
   ما هي أفضل هدية تلقيتها هذه السنة؟
  ","

   تصاريف القدر التي علّمتني الرضا .. ولو جبرا !
   
   الحمد لله الكريم، اللطيف الخبير.
  
"
79694,"
   بلبس الساعة في اليمين ديما لكن اللي بيشوفوني بيقولولي الساعة تتلبس في الشمال .. 
هقولهم بعد كده الشيخ محمد بيلبسها في اليمين 🙈
  ","

   لابسها في الشمال بس الصورة معكوسة !
   
   الموضوع ملوش علاقة بالتدين من عدمه.
  
"
79695,"
   حب الناس علامة لحب الله لنا يا شيخ؟
  ","

   رسالة عشان نستحي من ذنوبنا وستره علينا !
  
"
79696,"
   الناس اللي بيقلشوا على المسطرة 😂
  ","

   بحذركم جميعا 🙃
  
"
79697,"
   يا شيخ بالله عليك رد خطوبتي اتفشكلت وبصلي كل يوم قيام الليل وقضاء الحاجة وبستغفر وبدعي ربنا وبلح ف دعائي انه يقدرلي الخير فيه ويرجعلي وبتصدق بنية انه يرجعلي هل دا معناه اعتراض ع امر ربنا وفيه حاجة تانية اعملها عشان دعائي يستجيب ؟
  ","

   ليه اتفشكلت وليه عايزاه يرجع ؟
  
"
79698,"
   حبيبتي واللهِ ما خرجني من هذا الهم غير الصلاة، الصلاة فيها صلاح حالك كله كنت زيك والحمد لله ربنا تاب عليا بعد ما كنت فقدت الأمل خلاص في الأول هتكون الصلاة ثقيلة عليكِ جدًا جدًا لكن جاهدي نفسك إنك ما تضيعيش فرض واحد وسلاحك الدعاء وحسن التوكل على الله وهيعينك ويخرجك من هذا العذاب بفضله ورحمته هدعيلك
  ","
  ....
  "
79699,"
   انا عمري ما حسيت بحنان الاب و الأخ يا شيخ💔 موجودين وكأنهم مش موجودين حرفيا💔 مش مسمحاهم علي جفاف المشاعر الي بحس بيه ده ادعيلي💔
  ","

   احتسبي واثبتي !
   
   لعله بابك للجنة.
  
"
79700,"
   زوج اختى بيهزر معايا هزار بذيئ وسخيف قدام والدتى واخواتى البنات وبقعد اقول انى مضايقه من الهزار، ومبيخدوش بكلامى وبيكملو ضحك عادى، وانا مش عارفه اوقفو عند حدو ولا اخد موقف، لأنى مؤخراً مبقتش ارتحلو،
ساعدنى يا شيخ اعمل ايه
  ","

   معدتيش تقعدي معاه .. لين يلم نفسه أو تقاطعيه عادي.
  
"
79701,"
   شاب مغترب فقد وظيفته  والان ابحث عن وظيفه هل من نصيحه؟
  ","

   استغفر كثيرا .. جدا.
  
"
79702,"
   كيف حال قلبك الان 🌼
  ","

   على ربه التكلان .. فثمّ الأمان.
  
"
79703,"
   مرحبا سيد عطية , ادع لي ادع لي كثيرا أنا مدمنة على العادة السرية لمدة طويلة و توقفت عن الصلاة أيضا, أنقذني من نفسي من فضلك
  ","

   ما علاقة العادة بترك الصلاة ؟
   
   إن كان ثمة ذنب لا نستطيع التخلص منه، فإنما نزاحمه بالطاعة حتى نستطيع .. أو نظل نجاهد !
   
   عموما راسلي
   
    @abokhattabb2
   

   وهو يدلك على مجموعة بنات صالحات يساعدنك بإذن الله.
  
"
79704,"
   للمرة الاخيرة يا شيخ هبعتلك بجد لانى تعبت ابويا وامى استحالت العيشة معاهم و عارفين انى مش قابلة العريس المتقدم و ماشيين فى الموضوع وانا معرفاهم ان الموضوع ممشياه عشانهم على غير قبول و راضيين
  ","

   مفيش حاجة اسمها عشانهم !
   
   ده قرارك أنت .. أنت وبس.
  
"
79705,"
   ،
‏للمتواجدين 
، حددوا مواقعكم بصوره من تصويركم خنشوف 🙇🏻‍♀️🌝💔
  ","

   تلميذ طالع من الامتحان 😬
  
"
79706,"
   ممكن تقرأ قول الله تعالى ""  أَوَلَمَّا أَصَابَتْكُم مُّصِيبَةٌ قَدْ أَصَبْتُم مِّثْلَيْهَا قُلْتُمْ أَنَّىٰ هَٰذَا ۖ قُلْ هُوَ مِنْ عِندِ أَنفُسِكُمْ ۗ إِنَّ اللَّهَ عَلَىٰ كُلِّ شَيْءٍ قَدِيرٌ "" آل عمران . بصوتك !
  ","
  "" فبإذن الله وليعلم المؤمنين "".
  "
79707,"
   هو لازم البنت عشان تفسخ تبقي بتفسخ عشان حد تاني يعني لما تقول انها مش مرتاحه ولا متقبله ولا بتقبله ده مش كفايه ؟؟؟
  ","

   كفاية !
   
   اسمعي ده:
   

    https://www.facebook.com/m.atiia.soliman/videos/1969550863124749/
   

"
79708,"
   انا مدرس ساعات بحس انى مجبر انى اضرب الطلبة بتوعى عشان مبيحفظوش وكل المدرسين يقولولى اضرب عشان الطلبة تخاف منك وانا مبحبش الضرب اصلا ولكن الطلبة فعلا مش بتحترم نفسها ولا تحفظ اعمل ايه عشان اتعامل معاهم بيه غير الضرب ؟؟ فيدنى يا شيخنا جزاك الله خيرا
  ","

   الضرب زي الملح في الطعام !
   
   مطلوب أحيانا .. لكن بقدر بسيط جدا ..
   
   والفكرة فيه بتكون الألم النفسي كعقاب أكثر منه الألم البدني.
   
   أنا ظللت سنين طويلة في التحفيظ كنت ودود معهم لدرجة إن نظرة غضبي كانت تبكيهم فعلا.
   
   أما بعض الجتت (المنحسة) فالخرطوم كان بينطقها ..
   
   المهم الحكمة في تعاطي الأمر !
   
   الله يوفقك وينفع بك.
  
"
79709,"
   يانهااار ضحك 😂😂 
هما ميعرفوش انت مين ولاايه😂😂😂😂😂😂
  ","

   أنا مين !
  
"
79710,"
   انا شوفتك في المنصوره من كام يوم ناحية بوابة توشكي كده ماشي بتقرأ كتاب
  ","

   طب كنت كرمش أي حاجة طيب 🥺
  
"
79711,"
   اها فعلا جايب اسئله بطريقه عاميه اوي مش محدد عايز اي 
ربنا يعدينا ع خير ونجيب التقدير ال شكله مش جاي 😂
  ","

   مرحبا بالإخوة الزملاء 😃
  
"
79712,"
   اي رايك في امتحان النهاردة ي شيخ !
  ","

   اتحط علينا 😂
   
   اتعملت فينا الجريمة ذات نفسها.
  
"
79713,"
   يا شيخ رد علي باقي الاسئلة اللعب مش هيطير 😂😂
  ","

   حاضر 😒
  
"
79714,"
   يلا وانا جاي معاكم 
واخد بطولتين فيها 🙂 وجوايز ب 50 الف
  ","

   طب حدد الزمان والمكان اليوم والله 😃
  
"
79715,"
   وانا كمان يا مولانا بس ابو مكة و فريقه من نصيبي😂
  ","

   خد أبو مكة وأنا هاخد أبو رونالدو 😃
  
"
79716,"
   يلا يا شيخ و انا موافق بس خد بالك هلعب ببايرن ميونخ😄⁦❤️⁩
  ","

   براحتك خالص 😃
  
"
79717,"
   اخيرا لقيتك فاتح, حلمت بيك, كنت قاعد فى مسجد ووشك منور وانا عمال ابصلك وكان فى بنوته صغيره جنبك""بنتك""اسمها فرحه,قربت منى وفضلت امسح على شعرها وابوس دماغها,كان عندها سنه و كانت اموره جداً,وبعد كده اتكلمت معاك شويه وقلتلك انا اعرفك كويس , فرحت بالحلم دا لانى فعلا نفسي اشوفك , انا شاب علشان الرقابة 😂😂
  ","

   ربنا يسعدك ويجبر خاطرك ويبشرك بما يسرك ..
   
   "" فرحة "" !
   
   اللهم يا رب تعلم وتقدر 🤲🏻
   
   (راسلني ماسنجر الآن بأنك صاحب الرؤيا وبإذن الله نلتقي).
  
"
79718,"
   كنت كتبتلك وطلبت منك قبل كده ياشيخ انك تدعى لوالدى لانه عنده سرطان والدى توفاه الله 💔ادعيله
  ","

   الله يرحمه ويقبله في الصالحين ويجمعنا به في الجنة .. آمين.
  
"
79719,"
   هدية بسيطة يامولانا
   
    https://ask.fm/afify1/answers/151230960987
   
","

   مقبولة حبيبي 💚
  
"
79720,"
   اديني عنوانك في المنصورة ي شيخ 😃😊
  ","

   لو بتلعب فيفا = نفسي والله 😃
   
   بعد الامتحان بكون عايز أفصل !
  
"
79721,"
   ما هو الشيء الذي يراه الناس غريبًا فيك؟
  ","

   صدقني يا آسك لم يعد هذا يهمني كثيرا !
   
   أعوذ بالله من الاغترار بمن يرفعونني (بستر الله علي) فوق ما أعرفه من نفسي .. وأعوذ به أيضا من الاستسلام لمن يجردونني (بقصد أو بدون) مما أرجو بلوغه وأصبح على أمله وأُمسي.
   
   بين سلب وعطاء .. أو كما يقال: (ربنا بيقطع من هنا ويوصل من هنا) !
   
   أعيش على بساط التفويض .. راض عن يومي، مستبشر بغدي، متصالح مع أَمسي.
   
   لنا رب .. ونِعم الرب !
   
   تتردد في خاطري تلك الآية أيامي هذه .. ولصداها في روحي رنّة ..
   
   ألقاكم يا صحبة الجنة 💚
  
"
79722,"
   شيخ شيخ 
  :') أنا هموت واقرأ كتابك الجديد
  ","

   لا !
   
   عايزكم تعيشوا عشان تشتروه 😂
  
"
79723,"
   بجد هيا والدة حضرتك ربنا يحفظها بتعمل زي امهاتنا كده في المذاكره 😂😂
سؤال بجد والله !! ؟؟
  ","

   أسجلكم صوت يعني وأنا بتهزأ ! 😩
  
"
79724,"
   انا ولد 
ووالله احب اقول للبنات والله يتكبروا في نظرنا لما يتبقو محتشمين وبحس والله انكم اميرات لا يجوز رفع وجوهنا فيكم
  ","

   ربنا يسعدك 💚
   
   بس حتى لو متبرجات = فلا يجوز أيضا النظر إليهن، فتنبه.
  
"
79725,"
   ياشيخ طب لو متقدم شخص هو كويس وكل حاجه بس مقصر في الصلاه والبناطيل مقطعه
  ","

   مقصر في الصلاة وبناطيله مقطعة = يبقى مش كويس.
  
"
79726,"
   اخي الفاضل.. اجيبني بارك الله لك. اعجبت بزميلي ف الجامعة. هو ملتزم واخلاقه عالية.  وحصل شات صغير بينا وبطلنا نتكلم.  حلمت انه داخل يصلي التراويح واني وقفتله علي باب المسجد اديتله ازازة ماية خدها ودخل.. وحلمت مره تانية ان والدته بتصلي ف مسجد سيدات وانه دخلها باس ع ايديها بعد ما خلصت (مع اني معرفهاش)
  ","

   مفيش أحكام أبدا تبنى على أحلام يا كريمة !
   
   يتقدم وربنا يكتب بينكما الخير.
  
"
79727,"
   شكل الشيخ الوالدة قفشته ادي اخرة اللي يجيب سيرة الفسيخ😅😂😂
  ","

   دخلت بس فقمت مخبيكم تحت المذكرة 🙃
  
"
79728,"
   ي شيخنا ما تعمل معنا واجب. 😂
انا الحقيقة مش بتعامل مع بنات الا ضرورة وف حدود الشرع.. ف دماغ البنات عايزين نعرفها.. 😂 بمعني البنت لما يجي شاب يخطبها ايه الحاجات اللي بيقيموا بيها الشخص ده مناسب ولا لأ وكويس ولا لأ وايه اللي بتتمناه ف شريك حياتها.. شكرا مقدما ي شيخنا ♥️
  ","

   والله يا حبيب قلبي ده جنس ملوش كتالوج 😬
   
   عموما يعني خليك على طبيعتك واسع دوما للتحسين من نفسك؛ من أجل نفسك قبل أي حاجة !
   
   وربنا يكرمك ببنت الحلال اللي تعجبك وتعجبها.
  
"
79729,"
   ما هو الشيء الذي طعمه أفضل من رائحته؟
  ","

   الفسيخ 😂
  
"
79730,"
   خايفه السؤال يكون بيعدي من حضرتك ومتشوفوش انا ضايعه جدا فعلا ومحتاجه الاجابه والله💔
يا شيخ بالله ترد انا بكلم واحد من عالاسك بس والله كأخ وبنساعد بعض عالمواظبه عالصلاه بس انا حاسه بذنب ان امي متعرفش وعايزه اكلمها وخايفه منها انصحني بالله ولو هتكلم ابدا كلامي ازاي
  ","

   أغلقي هذا الباب يا بنت الناس !
   
   غالب ما ترين هنا من آلام = بدأ هكذا.
  
"
79731,"
   حلمت اني اتجوزت خطيبي و بعدين عايزه اسيبه وقابلت واحده قريبتي بتقلي انتي حامل مش انتي فولتيلي انتي وامك انك حامل وانا ف الحلم برد عليها واقولها اه بس من جوايا امتي دا حصل وامتي قولتلك وبقول جوايا لازم الجنين دايسقط انا مش عايزاه وهطلق معني الحلم ايه ياشيخ لوسمحت لاني قلقانه منه اوي وطول اليوم زعلانه
  ","

   طنشي.
  
"
79732,"
   طيب والمغتربين بيعملو ايه
  ","

   نفس اللي بعمله !
   
   يتقووا بالله .. ويتصبروا بالذكريات، ويتمسكوا بالأمل.
  
"
79733,"
   الدفاية اللي عالسرير احساسها احلي من الطبق سيبك انت ، كنت واخدها الجيش احط وشي عليها يمكن احس نفس احساس البيت 😂
  ","
  😂
  
  كفارة يا دفعة.
  "
79734,"
   والله لو الدنيا كلها اتجمعت مش هاتعوضك ساعه معاها 😓💔💔
انا بنت ودي اول سنه ليا من غيرها والله ي شيخ حاجه توجع القلب فعلا 💔 
ادعيلي الشهور اللي باقيه دي.تعدي ع خير وارجع مع اهلي تاني 💔💔
  ","

   مفيش حاجة تعوض بعدهم !
   
   كل حاجة في الدنيا بثمن .. وكل واحد بيتأقلم على اللي ظروفه تصلح له ..
   
   الله المستعان.
  
"
79735,"
   واللي بتلبس محترم بيقولوا عليها معقده 

اول سنه ليا البس خمار ولما صحابي شافوني اتريقوا عليا بس مش هيهزني ان شاء الله 💪
  ","

   يتريقوا الوقت .. وتسرك صحيفتك يوم القيامة !
   
   آمين.
  
"
79736,"
   بتعمل ايه لما بتمل من المذاكرة 
بترجع شغفك ازاي؟
  ","

   بطبق زي ده !
   
   دلع الأمهات يا جدعان 😍
  
"
79737,"
   يا شيخ دلوقتي ماما وبابا مش بيؤمنوا بحاجة اسمها قضاء وقدر أو أن ربنا أراد كده ودايما يحطو اللوم عليا أعمل إيه؟
  ","

   ما هو برضه احنا ما نلعبش ونقصر .. وبعدين نقول قضاء وقدر ! 🤷🏻‍♂️
  
"
79738,"
   طب الواحد يعمل اي يا شيخ لما يشوف ناس عزيزه عليه ومش بيلتزموا بالحجاب الصحيحوغير مقتنعين وشايفين ان البناطيل عادي
  ","

   دي معدتش بناطيل !
   
   ما ينفعش فعلا يتقال عليها بناطيل .. دي حاجة تحزن وتخلينا ندعيلهم وندعي لأهاليهم بالهداية ..
   
   وعلى أد ما نقدر لا نمل من نصحهم.
  
"
79739,"
   وانا ي شيخ اول سنه ليا ف مصر والله اتصدمت حرفيا من الوضع .. متوقعتش الناس وصلت للدرجادي انا اوقات بكون محرجه للبنت سلف والله من منظرها واسلوبها ف التعامل .. ربنا الهادي بس .. يهديها ويثبتني 💔
  ","

   صدقت !
   
   آمين .. آمين .. آمين ..
  
"
79740,"
   ياشيخ ازاى ابليس من نار وهيتعذب فى النار
  ","

   زي منت مخلوق من طين وممكن أفتح راسك بطين برضه !
   
   ننشغل باللي ينفعنا الله يرضى عليكم.
  
"
79741,"
   والبناطيل المقطعه ياشيخ
  ","

   الحقيقة حزين فعلا الإجازة دي من وضع الشباب وبالذات البنات !
   
   الجامعة عادت غريبة.
   
   ربنا الهادي يا رب ..
  
"
79742,"
   عاوز أشوفك يا أبو أنس لو متواجد في المنصورة بالله عليك
  ","

   هتتخبط فيا بإذن الله 😃
  
"
79743,"
   طيب وانا اوصل لحاله الرضا دي ازاي انصحني الله يكرمك اسلم امري لله وبطل احزن زياده عن اللزوم واقلق واقعد احسبها
  ","

   كلنا بتمر بنا حالات نقلق ونقعد نحسبها !
   
   ودايما بنتحرج من لطف ربنا لما نفهم بعدين.
   
   على حسب قوة علاقتك به = تكون قوة قلبك أمام الحوادث.
  
"
79744,"
   الله يسعدك ويسعدنا ي شيخ ويباركلك ع حروفك اللى بتقوينا بالله دى !💚
  ","
  🤲🏻
  "
79745,"
   اذكر موضة ملابس تراها غريبة جدًا بالنسبة لك؟
  ","

   خليني ساكت يا آسك !
   
   مش فاهم ايه فكرة البناطيل الضيقة من تحت خالص والشرابات اللي بتبين الكعب دي 🙄
  
"
79746,"
   هل أنت سعيد ؟!
  ","

   أنا راضٍ بالله وعنه.
   
   السعادة موجة تأتي وتذهب .. كالحزن !
   
   أما الرضا فحالة، إن لازمها القلب = سافر إلى جنة اليقين ..
   
   رب اجعلنا كذلك، ما حيينا.
  
"
79747,"
   أدامك الله علي رؤوسنا شيخًا ومعلما وطبيبًا، طبيب لقلوبنا 💚!
  ","

   أدامنا الله إخوانا متعاونين على درب رضاه .. وجمعنا إخوانا على سرر متقابلين.
  
"
79748,"
   جايه ف وقتها الله يباركلك
  ","

   الحمد لله رب العالمين.
  
"
79749,"
   لسه كنت بفكر في الماضي وقلبي وجعني فتحت لقيت نصيحه حضرتك ربنا يراضيك 🌸
  ","

   يراضينا جميعا ..
  
"
79750,"
   زي مايكون مزاجك مش رايق
  ","

   ادعولي، أعدي من اللي أنا فيه على خير.
  
"
79751,"
   تنصح صحبة الجنه بايه مع بداية السنه ؟!
  ","

   لا تنظروا للخلف إلا من باب الاستفادة !
   
   لا تبكوا كالعاجزين ما مضى .. بل اسعوا لخير قادم، خلف حجب القضا.
  
"
79752,"
   يا شيخ لو زوجتى تضيف نساء لا تعرفهم الا عن طريق جروبات العلم الشرعى، وهى بتسيب الحساب بتاعها مفتوح ولقيت رساله ففتحتها لقتها من حساب اعتقد انه اتهكر فطلبت منها تحذف كل الناس اللى متعرفهاش من حسابها لكنها رفضت وقالت انها بتستفاد منهم هل على ذنب ان دخلت على حسابها؟ وهل انا صح ان تحذف من لا تعرفهم ؟
  ","

   الفيس الأصل فيه الاستفادة من الحروف يا غالي، مش لازم معرفة شخصية !
   
   فما دمن نساء وجروبات علم شرعي ومفيش منهن أذى = اترك لها مساحتها الشخصية.
  
"
79753,"
   عايزه اقول لحضرتك ان نفسينى تعبانه ومنهاره ولما قرأت اجابه لسؤال عند حضرتك لشبه حالتى هديت الى حد كبير ربنا يكرمك ويجازيك خير و اتمنى تدعيلى بصلاح الحال وان ربنا يريحنى
  ","

   الله يديمها علي وعليكم نعمة.
  
"
79754,"
   أبوانس في ناس بالفعل بتساعد الشباب والبنات لعلاج هذا الادمان وفعلا بيتعافوا
انا كنت مبتلي بهذا المرض وبفضل الله عليا قدرت اتعافي بس الامر مكنش هين 

هو اسمه فريق واعي وليهم كتاب ممتاز اسمه الإباحية تقتل الحب يهتم بالازواج والفئة المقبلة للازواج لفهم المشكلة وكيف التعامل معها
  ","

   ممتاز !
   
   ومنهم أخونا الطيب:
   

    @abokhattabb2
   

"
79755,"
   اناعندي شراهه فالاكل باكل بطريقه بشعه بعد مكنت بعمل دايت مع دكتور وكان رجيم قاسي شويه وكنت ملتزمه جدا وخسيت ٣٨ كيلو وقبل التثبيت مكملتش انا عندي ظروف بتضغط عليا وبطلع همي فالاكل مش عارفه اعمل ايه ساعدني ياشيخ اروح لدكتور ولا ايه تاني انا نفسي اتحكم فنفسي من تاني مش عارفه اعمل ايه
  ","

   كده محتاجة طبيب نفسي !
   
   والأمر بسيط بإذن الله ..
   
   أنا لسه مسلّم على عمو البغل أهو .. كان وحشني أوي 😃
  
"
79756,"
   السؤال قلب برضه مكتب تنسيق !
  ","

   يا ولاد كل اللي في كلية أيا كانت يتجدعن فيها ويتميز ويطور مهاراته .. واللي لسه هيدخل يستفيد من خبرات اللي حواليه ولا يغفل أبدا شغفه ورغبته !
   
   المهم تتميز في مجالك وتشتغل على نفسك .. وفي النهاية الأرزاق مالهاش علاقة لا بشهادة ولا غيره والله.
  
"
79757,"
   طب انا كان خطيبي كدا وقلت  هيتغير بعد الجواز ومازال الوضع مستمر وانا بتقفل جدا خصوصا اني مش مقصره معاه بشهادته وبيكذب عليا وانا بعرف اعمل ايه
  ","

   الحاجات دي فرق كبير فيها بين الذنب العابر وبين تحولها لإدمان بيحتاج تدخل بالعلاج النفسي !
   
   الذنب = منه التوبة وصحة العلاقة بالله.
   
   الإدمان = مش بيعالجه الزواج، ولا دوركم تعالجوه أصلا.
  
"
79758,"
   طيب تجارة يا شيخنا ايه نظامها احنا بنات وبيقولوا مش هتلاقى شغل مش انى مجتهدة فيها يعنى
  ","

   أفضل كلية في فرص شغلها بالذات لو طورت نفسك واشتغلت عليها كويس.
  
"
79759,"
   معلش سؤالي سخيف والله احنا كطلبة ف بيطري وبنات كمان مبنحبش كليتنا علشان مخترنهاش اصلا لكن في شيخ قال انها لا تعني شئ للبنات خاصة غير انها مجرد راي انا كنت بفكر احول منها لكن بعد ماقال كدا بقول انا لازم احول منها فعلا ..😓
  ","

   الكلام اللي بيتقال هنا (بما فيه كلامي) آراء شخصية بناء على تجارب وخبرات .. بستفيدوا منه وتثقوا فيه وتسأنسوا به ..
   
   لكنه لا يعني إنه كلام ملزم غير قابل للتجاوز، سيما في غير مسائل حلال وحرام.
   
   علوم مثلا كلية صعبة وفرص عملها ليست على القدر المطلوب = آه، وأنا قلت لكم ده كتير قبل كده !
   
   لكن هل ده معناه إن اللي فيها يبتئس وييأس ويكسل ؟!
   
   طبعا لأ .. كمل طريقك وابذل وسعك لتنجح فيه .. ياما زمايل ليا ووضعهم ممتاز جدا سواء داخل مصر أو خارجها !
   
   دي نصايح عامة للي لسه بيقرر ويختار.
   
   أما بعد ..
   
   اتجدعني يا دكتورة وخلصي كليتك وأبشري.
  
"
79760,"
   ₩¥₩¥
  ","

   انسى يا حبي .. كلامها واضح.
  
"
79761,"
   بالصدفة عرفت إن خطيبتى بتسمع إباحي وتأسفتلي كتير وعيطت اعمل ايه
  ","

   حضرتك عمرك ما أذنبت ؟!
   
   يا تتوب وتحسن مع الله وتنسى أنت تماما، كأن لم يكن.
   
   يا تسيبها بدل ما تبهدلها بعدين .. وربنا يهديها.
  
"
79762,"
   متابعه حضرتك من ٢٠١٣ فى كل مشكلة فى كل ضيقة فى كل وقت محتاجة نُصحك ببعت لحضرتك بس حضرتك مردتش غير نرة واحدة بس فى الخمس سنوات دى "")
  ","

   لعلك تجدين بغيتك في الإجابات لغيرك بإذن الله !
   
   الكلام هنا ليس خاصا على قدر ما هو حديث مشاركة.
  
"
79763,"
   واللى بينام ٤ ساعات مقطعة ينتحر صح ؟ 🤔🤔
  ","

   ييجي هنا جنبي ييجي ليا 😢
  
"
79764,"
   هو النوم الجيد المفروض كام ساعة في اليوم؟
  ","

   ٧ - ٨ ساعات.
   
   لا أكثر ولا أقل
  
"
79765,"
   بتروح فين يا حبيب ..في فراولة تاني ولا اي 🤣🤣
  ","

   هوا المواصلات لما يخبط راس لم تنم جيدا 🙃
  
"
79766,"
   مش عارفه حضرتك مش بترد على سؤالي ليه !! جايز تكون شايفه تافهه أو مالوش اجابه !! بس ده مهم عندي ..عدم رؤيتنا لأمواتنا في الحلم بيكون بسبب وإلا عادي مع اننا مش بننساهم بالدعاء دايما !?
  ","

   عادي.
  
"
79767,"
   جزاك الله خيرا اجبني، انا فتاه اعاني فراغا عاطفيا حادا اخاف علي نفسي من الذلل ماذا أفعل؟
  ","

   ومن منا لا يخاف على نفسه !
   
   قوي علاقتك بالله ومارسي هوايات تشغلك وسلي ربك الثبات .. وأبشري ..
   
   الله يحفظك.
  
"
79768,"
   انا عامله اسك عشان حضرتك بس مع ان حضرتك عمرك ما جوبت ع سؤال ليا بس ى ريت تدعيلى انا فعليا محتاجه دعوه صادقه من حضرتك وكل الناس اللى عندك 🌸💙
  ","

   أبشري ..
  
"
79769,"
   ايه موضوع تعددالزوجات دا . انا عارفه انه حق لكل راجل ودا شرع بس ازاي اتقبل حاجه ذي دي انا بجد مستحملش بعد ماتجوز يروح يجوز حد تاني .طب منتجوزش ؟ اعتبرني عائشه بنتك هتقولي ايه
  ","

   الطبيعي كامرأة إنك ما تتقبليش لأن فطرتك جبلت على كده !
   
   زي ما الطبيعي إننا ما نتقبلش المرض أو الفراق ..
   
   ساعتها لو قدّر بنعتبره ابتلاء زي أي ابتلاء في الدنيا ونتعايش ما دام فيه مميزات تانية !
   
   ولو مقدرتيش فالشرع كفل لك حق الطلاق لأنه ضرر لا تتحمليه.
   
   والصح تعيشي حياتك وما تفكريش وفوضي لله أمرك.
  
"
79770,"
   بحبها 8 سنوات وعملت بلوك لما كلمتها كنت بعيد عن ربنا والشيطان بقا حاليا حياتى اتغيرت كثيرا بالقرب من الله وعندما أفعل ذنب يعاقبنى الله فورا بدعى إنى أدخل حياتها من باب ربنا والله أعلم أنها ﻻ تطيقنيىحاليا ولكنى نادم ﻻ أنساها فى صﻻة أو قيام وأخرج صدقة كى يكفر الله عن ما فعلته
  ","

   ظبط وضعك وتقدم لها .. هتقبلك لو دخلت من الباب، كرجل صادق .. لا من الشباك، كلص متسلل !
  
"
79771,"
   تعبت يا شيخ انا ببكي بدل الدموع دم طل شويه يطلعني غلطانه مع اني مش غلطانه عشان بقوله لازم يكون بينا حاجه رسمي مش نكتفي بمعرفه الاهل ونسكت لازم خطوه رسميه هو شايف استني سنه ونص غير السنه ونص اللي استنيتهم عشان بس يعمل حاجه حلوه بقول طب قرايه فاتحه برضو لا انا تعبانه ومباكلش وهو شايف اني السبب وغلطانه
  ","

   بلوك .. وابعدي عنه، للأبد !
   
   قد نصحتك.
  
"
79772,"
   هو قال مستحيل يتقدملي ع كسرت قلبه وسيبته من غير سبب وانا لا أريده ،هو قال ان الله زرعني ف طريقه لكي أغيره الي الأفضل واعوده ع طريق المساجد بعد ما كان شخص وحش وهو معترف بكدا لكن انا كل ما افتكر ان حد تعبان بسببي اتعب.
  ","

   هو بيستهبل وبيبتزك بس !
   
   اعمليله بلوك .. وانسيه، للأبد.
  
"
79773,"
   ياااااا حاج محمد بو عطية .. انتا بتفوت السؤال بتاعى 😡😡
  ","

   ما يفوت .. هو صغير 😬
  
"
79774,"
   هي غبي واهبل بنستخدمهم ف حياتنا يعني غصب عن الواحد كلفظ اعتراض! من امتي وهي بتبقا سُبة ويعني ايه ياشيخنا يبقا ف حدود ف الكلام بعد الجواز بيني وبين مراتي! يعني الكلمتين دول اللي هيخربوا العلاقة
  ","

   أنا وأخويا مثلا مع بعض بنبهدل الدنيا !
   
   لكن ده عَرَضا وقت الهزار بمودة وعشم ..
   
   لكن أصل الاحترام دايما موجود ..
   
   العلاقة بين الزوج وزوجته مختلفة تماما عن طبيعة أي علاقة تانية !
   
   الأصل فيها الاحترام الممزوج بحب، والمودة المغلفة برقة ولطف ..
   
   زي ما قلت .. بيعفى وقت دلال ما عن التجاوز وبيكون حلو ومقبول كمان .. لكن ما ينفعش يكون متكرر كما ذكر السائل؛ لأنه يقدح في معنى الاحترام بينهما بهذه الطريقة.
  
"
79775,"
   العلاقة بيني وبين خطيبتي متزنة ولله الحمد ، لكني عندي مشكلة في بعض الالفاظ اللي بتقولها لي  اثناء نقاش جاد  او الهزار  "" أهبل ، مجنون ، غبي "" 
هل كده أنا أوفر ؟ وان طبيعي نكون بتكلم بطبيعتنا مع بعض والالفاظ دي عادي ؟
ولا من حقي أني اتمسك بحدود الكلام دي ؟! ، حتي بعد الزواج !
  ","

   ما ينفعش تكون الألفاظ دي من طبيعة الحوار وسببه من أي من الطرفين مهما كان المبرر !
   
   ممكن يعفى عنها لو اتقالت عرضا وقت هزار.
   
   فهمها بلطف وحسم إن ده مش مقبول.
  
"
79776,"
   السلام عليكم ،ياشيخ أستعين بالله ثم بك ،انا كنت بحب واحد وقولتله مش هنتكلم ع ربنا يباركلنا ف الحب دا ويبقي حلال ووافق  لكن كل فتره كان بيحصل اَي حاجه للأسف الشديد وكنا بنتكلم وقولتله اني هستناه مع اني عارفه ان دا حرام وهو اول شخص ف الدنيا اكلمه انا اصلا بتكسف من ابي معرفش عملت كدا ازاي الله يغفر لي
  ","

   صمت تام وانقطاع لسبل الوصال.
   
   يصدق ويتقدم في الوقت المناسب .. أو تثبتي على غلاك ويرزقك الله خيرا.
  
"
79777,"
   يا صباح زنقه الامتحااانات يا شيخنا 
صباحك فل يا عزيزنا 🤗
  ","

   صباح التكتكة في ديسمبر أم الدنيا 😃
  
"
79778,"
   يبقى أنت أكيد في أم الدنيا
  ","

   آخر عهدي كان على موضوع التبّاعين !
   
   الوقت عاد بالتزكية لسيء الحظ.
  
"
79779,"
   خد يبني واحد من عشرين وتلاته من ميه وقوله يجيب عشره فكه 😂😂
  ","

   ويقولك حملة مؤهلات عليا !
   
   احنا بنتلخبط في حسبة خد ١١ ورجع خمسة يا عم 😂
  
"
79780,"
   أيهما تفضل أن تنفق 1000 دولار لشراء آي فون جديد أم في أعمال الخير؟
  ","

   أفضّل أدفع أجرة نفرين يا آسك ولا أدبس في لم الأجرة عالصبح !
  
"
79781,"
   ادعيلنا دعوه تتمناها لنفسك ياشيخنا 🌸
  ","

   الله يرضى عني وعنكم رضا، لا سخط بعده أبدا !
   
   الله يتم ستره، ويديمه .. في الدارين.
   
   ألقاكم يا صحبة الجنة 💚
  
"
79782,"
   بقا انت يراجل يطيب تيجى كليتنا من غير ما نشوفك ولا حتى نعرف انك جاى!!.. انت لو تعرف احنا بنحبك اد ايه لكنت استنيتنا نيجى لحضرتك من أجل رؤياك..تحياتى لكل البكتيريا والفطريات الل شافوك والنوستوك مشافكش
أحبك فالله يشيخنا
  ","

   الله يسعدك ويجبر خاطرك يا جميل 💚😂
  
"
79783,"
   وانا خطيبى فى مساحه مابنا كبيره وبيكلمنى كتيير بس رغباته بتغلب حبه واحساسه بيا هو ده طبيعى
  ","

   رغباته تغلب = طبيعي !
   
   الاستسلام لده والقبول به = مش طبيعي ومرفوض.
  
"
79784,"
   ابي طردنا من المنزل وانا عندي ٣٧ سنة بنت انا وامي وزوجة اخي المتوفي وبناته الصغار طول العمر كان ابا بالاسم فقط لانه انجبنا لا غير لم ينفق لم يرعى لم يربي لم نرى منه اي خير ولا حتى كلمة طيبة وبالعكس رأينا منه كل شر فوق ما تتخيل هل اكون عاقة اذا رفضت زيارته الآن وانا والله ابتعد اتقاء شره فقط
  ","

   حقك.
  
"
79785,"
   أنا أقل حتى من إنك تدعيلي ؟
  ","

   معاذ الله !
   
   لا يستهوينك الشيطان بسوء الظن هذا.
  
"
79786,"
   خطيبى بيكلمنى قليل جدا انا ببقا عايزة اتكلم معاه عشان حابه اعرف كل حاجة عنه هو فى حاجات كتير بيحب يعملها الكورة مثلا فبزعل ساعات مش المفروض
 اكون اهم من ده كله ولا انا مافورة
  ","

   هو التزام الحدود مفيش فيه كلام !
   
   لكن شعوركم بالوجود في مساحة هامشية من الاهتمام = لا يبشر بخير.
   
   اتفقي على وقت للزيارة تتكلموا بدون خلوة وتفهمي وتطمني.
  
"
79787,"
   بابا كان عنده كانسر ، وهو اتوفي يوم الاربع.. ادعيله بالرحمه وادعيلنا ربنا يصبرنا يا ابي..
  ","

   اللهم ارحمه واقبله في الصالحين .. وموتى المسلمين.
   
   عظم الله أجركم، وأحسن عزاءكم ..
  
"
79788,"
   طب و ال eye contact ال بالصدفه دا نظامه أي ؟
  ","

   بالصدفة مع صرف البصر = no problem .
  
"
79789,"
   فى نظام معين بترد على الاسئلة بيه يعنى هل فى اسئلة بتتعمد تجاهلها؟ وايه هى نوعه لو اهاا
  ","

   مفيش غير اللي بلحق أشوفه وإجابته حاضرة.
  
"
79790,"
   أبي
ال eye contact 
فقط حرام؟
  ","
  Of course !
  "
79791,"
   هل لي نصيب من نصحك...
  ","

   لا تفقد ثقتك بالله، مهما أحاطتك الأحزان.
  
"
79792,"
   ادعيلي اتجوز الصالح اللي ياخد بايدي لله
  ","

   لا تنتظري أحدا يأخذ بيدك !
   
   إنما نسعى لله .. برفقة صالحة أو وحدنا.
  
"
79793,"
   اليوزر باين كدا؟ 
عايزة اطمن بس عشان أسأل 😎
  ","

   لأ !
   
   بس موعدكيش أشوفه 😂
  
"
79794,"
   هما فعلا المنايفة مالهومش،صاحب و لا حبيب!
  ","

   أعوذ بالله !
   
   إياكم وتعميم الأحكام على أي حد .. ده ضد العقل والشرع.
   
   كل ده هزار .. أما الإنصاف فبيقول كل بلد وكل مكان وكل طائفة .. فيها وفيها.
  
"
79795,"
   هل هتعود عليا بأضرار مع زوجي بعد كده بالله طمني بالنسبة للموضوع ده و هل هو بيعرف اني كنت بعملها
  ","

   لأ .. لأ.
  
"
79796,"
   يعني هي سليمه  (بنت يعني ي شيخ)ولما تتحوز مش هتاثر عليها ف حاجة ؟
  ","

   بالضبط.
   
   ومن تاب = تاب الله عليه.
  
"
79797,"
   هيفرق معايا ردك
 انا معجب بشخص بقالي سبع سنين 
مع اني والله بحاول اغض بصري على قد ما اقدر.  بس الامر حدث من غير مقدمات 
وطبع محاولتش اكلم الشخص دا لاني دي مش اخلاقي ودا شئ ممكن يترتب عليه اشياء. 
دلوقتي انا في 3 اسنان وهي كليتها 4 اسنين 
وفي نفس السن 
فهل ينفع اتقدم ليها في 4 ولا كدا بدري
ارجو ترد
  ","

   تقدم في ٤ لو شقتك موجودة.
  
"
79798,"
   انت ليه حاطط السحابة اللي بتعيط دي فرفش يا شيخو 😬👀
  ","

   دعواتكم ..
  
"
79799,"
   لو بنت كانت بتعمل العادة وتابت من زمان هل لازم متتجوزش لانها كده مش بنت ؟ وحرام عليها تتجوز ؟
  ","

   كلام فارغ.
  
"
79800,"
   متقدملي شخص كويس بس محسيتش بقبول لازم اصلي استخاره ولا عادي ؟
  ","

   مفيش نفور ؟!
   
   صلي استخارة واقعدي كمان مرة.
  
"
79801,"
   ربنا يبارك فيك يا شيخ محمد ويجازيك عنا خير.. بتجدد دايما فينا الامل 🌸
  ","

   يا رب دايما ..
  
"
79802,"
   زعلت انى مشوفتش حضرتك وصحابى شافوك نورت المنوفيه يا شيخنا 😀
  ","

   كرام والله .. كم اللي عرفوني النهاردة وسلموا أكتر من المنصورة !
   
   تحيا جمهورية المنوفية 😂
  
"
79803,"
   ليه بيكسرونا ، ليه بيوصلونا لمرحلة الندم علي اللي قدمناه عشانهم وليهم .
  ","

   المهم ليه بنبكي عليهم ؟!
   
   نتعلم وننساهم.
  
"
79804,"
   حضرتك كنت ف علوم شبين النهارده ؟!
  ","

   أيوه 😃
  
"
79805,"
   شجعت الريال ولا العين؟🙄
  ","

   لسه داخل البيت بعد سفر طويل.
   
   ومعدتش بشجع الريال.
  
"
79806,"
   في الرؤيه الشرعيه بعد الدين والاخلاق والعلم 
بالنسبه للجمال لازم يكون انبهار ولا يكون مقبول (متوسطه الجمال)
  ","

   المتوسط عندك = مبهر عند غيرك !
   
   مفيش قاعدة هنا.
  
"
79807,"
   ما ذكريات طفولتك المفضلة؟
  ","

   أحياها الآن !
   
   صباحات تأتي بصوت أبي وأنفاس أمي .. ومناوشات أخي ..
   
   لا حرمتها.
  
"
79808,"
   انت سبب ل فرحتنا و راحة قلوبنا يا شيخ 
ربنا يسعدك و يفرحك و يجمعنا بيك و بصحبة الجنة في الجنة مع الحبيب المصطفى صلى الله عليه وسلم 💙
  ","

   يا رب .. يا رب .. يا رب ..
   
   الله يجبر خاطركم.
   
   ألقاكم يا صحبة الجنة 💚
  
"
79809,"
   يا شيخ حضرتك ما شاء الله معندكش اغلاط املائية خالص لكن في حاجة فايتاك انه علامات الترقيم مش بينحط قبليها فراغ وكذا الثلاث نقاط بآخر الجملة واللي هم اساسا مينفعش يبقو نقطتين 😂😅
ارجوك متقولش عني رخم 🙄
  ","

   رخم بس !
   
   دنت عايز بلوك 😬
   
   النقطتين دول لازمة في كتابتي .. بتميزها !
   
   زي لازمة (واخد بالك) ، (فاهم) ، (يعني) ، (مثلا) ، (لا مؤاخذة) .. وغيرها عند الناس.
  
"
79810,"
   حفظك الله شيخنا وبارك فيك
  ","

   يا رب جميعا ..
   
   اللهم لا نَفتن، ولا نُفتن.
  
"
79811,"
   ياعم الشيخ محمد قعدت تقولهم ""غلي نفسك غلي نفسك""لغاية ما شافوا نفسهم علينا تبقى داخل البيت من بابه تقول لك ابي-عليك😂-قال غلي نفسك تقعد مع ابوها يطلب طلبات غريبة وعجيبة عشان البت قالت له انها غالية عند نفسها 
قولهم يا حج محمد انه فيه فرق بين الإغلاء و الغلو 
احنا كشباب قرفنا وتعبنا والله 😂😊😠
  ","

   الله !
   
   وأنا مالي يا لمبي 😃
   
   عموما يا جماعة ما دام دخل من الباب = يبقى راجل وشاري .. والراجل الصدقي مفيش حاجة تغلى عليه .. لأنه هيحطها في عنيه 🌹
  
"
79812,"
   بغض النظر عن إن حضرتك تتحب
لكن انت شايف ايه السبب في ان الواقع الافتراضي للاسف اصبح سبب رئيسي لتكوين صورة خيالية في أذهان البعض.   ""شاب""
  ","

   الواقع الافتراضي شوية حروف وشوية صور .. سهل جدا نخرجهم في أفضل صورة ممكنة !
   
   مش بقول إن الكل بالضرورة كذاب أو متكلف على الأقل .. لكن بقول حياة الواقعية فيها الصورة الكاملة من المميزات والعيوب، ومواطن الإحسان ومواضع القصور ..
   
   شيء من الفراغ وقلة الخبرة = وصفة مثالية للانخداع بالمظاهر !
   
   هذه قواعد عامة .. والله يعصمنا جميعا.
  
"
79813,"
   يا شيخنا انت بتشوف الأسئلة كلها وتختار منها اللي ترد عليها ولا اللي بتشوفها بتجاوب عليها واللي ما بتشوفهاش مش بتجاوب عليها ؟
  ","

   اللي بلحق أشوفه وإجابته حاضرة.
  
"
79814,"
   اكتر حاجه بتفرحك ي شيخنا
  ","

   لما أكون سبب في فرحة حد !
  
"
79815,"
   بالله عليك ترد عليا رد حضرتك هيفرق معايا جدا كانت معايا ف السكن وعلاقتنا كانت كويسه جدا بس حصلت مشاكل بينا وكل واحد راح ف حاله انا دلوقتي حاسه بالذنب جدا بدعيلها والله ع طول وبكلمها كل فتره انا عارفه اني غلطت بس مش عارفه اعمل ايه تاني بدعي ربنا كتير يغفرلي بس بردو حاسه اني وحشه
  ","

   ولا وحشة ولا حاجة !
   
   أحيانا البعد أريح وأبقى لذكرى طيبة.
  
"
79816,"
   يارب تشوف السؤال يا شيخ🙏🙏🙏
انا مبقتش قادر احافظ على خطيبتي كل يوم علاقتنا بتتطور ومفيش مجال نهائي لكتب الكتاب ومش قادرين نبعد ونحط حدود كل الحدود عمالة تتكسر قدامنا ومش مسيطرين خالص بقيت شايف نفسي ضعيف ومش قادر احافظ عليها لحد ما نتجوز اعمل ايه ارجو النصيحة؟
  ","

   معدتش تخلو بيها أبدا.
  
"
79817,"
   ي شيخ هو لو قعت ف ذنب وحد عرفه هو كان ساذج والشخص دا المفروض اتعامل معاه ازاي ..
  ","

   ولا تيجي السيرة .. ولا كأنه عرف حاجة.
  
"
79818,"
   ماذا تقول لفتاة تٌحب محمد عطية
  ","

   اعمليله بلوك .. وما تنخدعيش بمظاهر.
  
"
79819,"
   اتمني حضرتك تجوبني المره دي ❤
ماما دايما بتحب ترضي مامها وبابها  واخواتهالكن انا 
بضايق لاني مفيش تقدير لتعبها دا واحيانا بتكون المعامله مش لطيفه وانا بزعل عليها علشان بتتعب والدكتور منعها من الزعل والشغل الكتير وخايفه اني لما بضايق كدا بزودلها الحمل وبقولها متقصريش لكن يكون بحدود لكن مش بتقدر
  ","

   ربنا يعوضها خير الدارين.
   
   نبهيها بس ما تجيش على نفسها وتؤذيها.
  
"
79820,"
   كنت معجبه بواحد جدا وكنت بدخل علي صفحته كتير بس حبيت أوقف نفسي وعملتله بلوك  بس صحبتي بتقولي ان كده غلط عشان مافيش سبب يخليكي تعملي بلوك انا كده غلطت فعلا ؟!!
  ","

   أنت صح.
  
"
79821,"
   شيخنا انا هناك دلوقتي.. توصيني ادعيلك بحاجة
  ","

   سألتك بالله تدعيلي بالستر، وصلاح الحال والبال والنجاة .. في الدارين.
  
"
79822,"
   يا شيخ مش ربنا سبحانه خلا لينامحارم زي الاب والاخ مثلا علشان يعوضونا ومش نبص لبرا ، طيب انا حاسة بفراغ كبير اوي والله اخر مرة بابا اتكلم معايا او حضني من يمكن اكتر من 5شهور واخويا يمكن سنة وامي مش افضل حالا وهما للأسف مش حاسين بالفتن الي مالية الدنيا انا تعبت ماتقولش احاول معهم قولي ازاي اكتفي بنفسي
  ","

   ممتاز !
   
   تكتفي بنفسك بقوة علاقتك بالله، بالتركيز على تنمية مهاراتك فيما ينفعك.
  
"
79823,"
   هل يسمح لنا الزمان بالانتقال الي ماضينا واصلاح ماقمنا بافساده سويا 💔
  ","

   مكنش حد غلب !
   
   غاية المسموح لنا = أن نحاول الاستفادة من أخطائنا.
  
"
79824,"
   العلاقات ف البيت بايظة خالص يا شيخنا وبدعي كتير لصلاح الحال بس مفيش تغيير.
أنا تعبت من أهلي والله 💔 اعمل ايه
  ","

   اصنع عالمك الخاص !
   

    https://www.facebook.com/m.atiia.soliman/videos/1300931739986668/
   

"
79825,"
   نفسي ابقي زيك اوي ي شيخ محمد 💖
  ","

   الله يعافيك.
  
"
79826,"
   إذا كنت طائر .. إلى أين ستطير؟
  ","

   إلى هنا !
  
"
79827,"
   ابي
لا اعلم لما كسرة نفسي هذة ولكني لست بخير
  ","

   قومي اتوضي وصلي .. وارمي همومك بساحة الكريم.
  
"
79828,"
   هو انا ليه مش لاقيه الامان الكامل ف اي حد ؟
  ","

   الأمان (الكامل) = في الجنة !
  
"
79829,"
   انا فضلت احب ف واحده حوالي 3سنين من غير اما اقولها وكنت بحبها حب كبير جدا وفضلت واحده واحده اتقرب منها واقولها هي طبعا رافضه فكره الكلام بين الشباب والبنات قلتلها ممكن منتكلمش بس اسال حتي عليكي وافقت ف الاول بس طبعا انا جوايااا مشاعر عاوز افضض معاها واتكلم بس مره واحده لقيتها عملتلي بلوك مش عارف ليه
  ","

   عشان هي بتغلّي نفسها !
   
   وبتراقب ربها.
   
   لو أنت رجل صادق فعلا = يا هتتقدم لها .. يا هتبعد لين ظروفك تسمح.
   
   غير كده = مش مقبول.
  
"
79830,"
   حضرتك هتكون موجود امتى في الجامعه عشان عاوز انول شرف مقابلتك
  ","

   هتيجي قدرا بإذن الله 💚
  
"
79831,"
   ابي .. لا ادري ما في خاطري ! 
زوجي (عاقدين) لما يقولِ الله يعلم انا ممكن اصحي بكرا ولا لا بحزن وببكي بكاء شديد لا يعلمه الا الله 💔 !
  ","

   كلنا محدش ضامن يصحى بكرة ولا لأ !
   
   كلنا.
  
"
79832,"
   فاكر ايفنت محسنون يا ابو انس ❤
  ","

   طبعا !
   
   كان لطيف وجميل.
  
"
79833,"
   حضرتك هتكون موجود في معرض الكتاب يوم ايه؟
  ","

   هعلن بإذن الله قبله.
  
"
79834,"
   زعلان منك جدا
  ","

   حقك عليا 🙏🏼
  
"
79835,"
   ويعلم وحده كم أحبك في الله 💜
  ","

   الله يحبك ويسعدك ويرضى عنك 💚
  
"
79836,"
   😂😂 سيم يا شيخنا سيم والله
  ","

   أنت نفر ميه ميه 👍🏻
  
"
79837,"
   قعدت مع عريس اول مرة يشوفني واشوفه ف القعدة دي يعني مشافنيش قبلها
المقابله كانت برة الببت 
مشينا من غير ما نقول حاجه ولا مين هيتصل بالتاني 
دلوقتي عدي 3 ايام وماتصلوش 
دا معناه رفض ؟
  ","

   اصبري أسبوع وبعد كده اصرفي نظر لو ما اتصلش.
  
"
79838,"
   هل طعم التفوق جميل ؟
  ","

   يا رب ندوق 😋
  
"
79839,"
   ياشيخ محمد هو الحب دا فعلا حاجه وحشه ولا كويسه ؟
  ","

   العيب فيكم يا ف حبايبكم !
  
"
79840,"
   يبقي حضرتك اللي كنت ماشي من قدام طب من يومين كده وبتتكلم في الفون؟ 😅
  ","

   غالبا مش بحب أركب خالص !
   
   بعوض كسل الرياض وقلة الحركة.
  
"
79841,"
   فرحت جدًا لما قابلت حضرتك عند القرية الأولمبية 💙
  ","
  💚
  "
79842,"
   3 اشياء تخرب مزاجكم 😕 ؟؟!
  ","

   الصوت العالي - الانتظار - استعجال أحدهم لي !
  
"
79843,"
   يا هلا والله بالحبيب ⁦❤️⁩
  ","

   يا مرحبا 💚
  
"
79844,"
   مرتاح هنا اكتر ولا في الرياض !
  ","

   مقدرش أستغنى عن الاتنين !
   
   الله لا يحرمني.
  
"
79845,"
   ما هو أفضل شيء وجدته في الشارع؟
  ","

   مصر !
   
   شوارع مصر كلها حكايات .. مميزة، ليس بالضرورة جميلة.
  
"
79846,"
   أيهما تفضل، الأكل أم الحُب؟
  ","

   الأكل من يد من أحب !
  
"
79847,"
   عندما تتوتر ما هي أفضل طريقة لتهدئتك؟
  ","

   ركعة في هذا الوقت !
   
   إي والله يا آسك .. الله لا يحرمنا.
  
"
79848,"
   لعبت بابجى ؟
  ","

   أنا أجري في الأحراش بدون هدوم ؟! 😳
   
   فيفا وبس.
  
"
79849,"
   حضرتك متواجد حالياً ف المنصوره؟
  ","

   مش حاسسها منورة ؟! 😬
  
"
79850,"
   طاب ايه زنب واحد يتولد علي دين الحق وتاني يتولدي علي دين غير الحق إيه زنب واحد يعيش في وسط صالح فينبت منبت صالح وآخر في وسط فاسق فيكون فاسق ؟
  ","

   كل واحد يقدر يبحث عن الحق ويعرفه !
   
   ولو صدق عزمه = لأخذ الله بناصيته.
   
   كل من أسلم منذ العصر الأول وحتى اليوم = حجة على كلامك هذا.
   
   يضاعف له أجره، ويغفر الله له ما مضى من ذنبه.
  
"
79851,"
   صحيح يا شيخ هو مجدي يعقوب هيدخل النار ؟!
  ","

   سبحان الله .. ده ما ينفعش يتسأل كده !
   
   ربنا وحده اللي يعلم من يدخل الجنة ومن يدخل النار ..
   
   القاعدة: ""إن الدين عند الله الإسلام"" !
   
   وكل من مات على غيره فلن يدخل الجنة.
   
   مين بأه مات عليه ومين لأ = دي بتاعة ربنا .. وإنما البشر لهم الظاهر.
   
   يبقى ننشغل بنفسنا، وندع المُلك للمَلك.
  
"
79852,"
   انت من النادرين اللي بيحبوها 
اغلب البيوت بتتحنط فيها 😂
  ","

   طبعا نادر !
   
   قنبلة تواضع 😌
  
"
79853,"
   صورة يمكنك سماعها👓
  ","

   بسمعها من زمان حبيبتقلبي 😃
  
"
79854,"
   إن في ام متابعة معانا وبتسأل حضرتك دي حاجة آخر جمااااال... ربنا يبارك ف حضرتها وف حضرتك
  ","

   دي حاجة تخليني فعلا أقول: صحبة الجنة !
   
   يديمها ربنا علينا، خالصة لوجهه .. وينفعنا بها، دنيا وآخرة ..
   
   يا رب لك الشكر .. يا رب تمام ودوام الستر.
  
"
79855,"
   انا ابنها و بقولها بحبك جدا يا ماما ربنا يسهل و يخليكي لينا يا رب
  ","

   وأنا حبيتك يا باشمهندس .. وحبيت عيلتك !
   
   وهدعيلك وأدعيلهم ..
   
   ربنا يسعدك وييسر لك الخير كله حيث كان ..
   
   واستوص بهذا الكنز برا ووفاء = تسعد في الدارين.
   
   —————————————————
   
   ألقاكم يا صحبة الجنة 💚
  
"
79856,"
   طب هو سأل حضرتك قبل كده .وقال انه آخر سنه هندسة خاص وطبعا لسه جيش ومفيش وظيفة ولكن الشقة موجودة. 
حضرتك قولت له تقدم حبيبي. وطبعاً انا حاسة منه بشيء من التقصير تجاهه. خايفة اتحاسب ع كسرة قلبه دي
  ","

   خلاص يتقدم يا أمي ويشرح وضعه زي ما هو !
   
   ولعلهم يصبروا عليه وأموره تتحسن بإذن الله ..
   
   أو على الأقل يرتاح بإنه عمل اللي عليه.
   
   ربنا يبارك له فيكم، ويبارك لكم فيه.
  
"
79857,"
   هو ازاي مخليش الناس تاخد عني انطباع إني مغرورة؟
  ","

   كوني على طبيعتك !
   
   لا تتكلفي ..
   
   افعلي ما تظننيه صوابا .. ولا تفقدي الشجاعة في الاعتذار وإصلاح الخطأ متى تبين لك ..
   
   راقبي الله في كل تفاصيلك ..
   
   ولا عليك من تقييم الناس بعد ذلك.
  
"
79858,"
   انا فعلا لم اكن اعرفك مسبقا لكن اجابتك على من قالت قريبت زوجى مصيبه بالسرطان الي نهايه القصه 
جبنى جدا رائى حضرتك وتابعتك وعرفت عنك المزيد ويعجبنى عصريتك ومرونتك فى الرد الهم بارك لك 💜
بس احب اعرف حضرتك بتذاكر ايه 🤔
واحكلنا عن حياتك حساها فيها حجات حلوه ملهاش نهايه 💚💚💚
  ","

   ربنا يجبر خاطرك والله !
   
   دي الإجابة دي اتشتمت بسببها شتايم ما شفتهاش قبل كده 😂
   
   فلما تيجي الشهادة دي من امرأة = شيء مبشر بالخير الصراحة.
   
   لكن عادي .. يظل الناس يختلفون .. وربنا يعفو عنا وعن المسلمين.
   
   بذاكر علم نفس .. انتسبت لكلية آداب وأنا في الأصل خريج علوم كيميا ٢٠٠٧.
   
   وأما الحاجات الحلوة اللي مالهاش نهاية = ففي الجنة فقط.
   
   اللهم صحبة ..
  
"
79859,"
   ابني ف كلية خاصة ومصاريفها حضرتك عارفها .هو بيحب بنت ف بس طبعاً الظروف الحالية مش هتسمح بالتقدم لها لأنها كليه صيدلة. انا خايفة يكون ده من أنواع عقوق الأبناء. رأي حضرتك ايه.علشان هو من متابعينك وبيحترم آرائك
  ","

   هقوله اصبر حبيبي على نفسك وعيش مرحلتك !
   
   وفي الوقت المناسب هتاخد الخطوة .. ومش هتاخد غير نصيبك المكتوب لك.
   
   نِعم الأم أنت سيدتي.
  
"
79860,"
   يا شيخ هتكون ف معرض الكتاب أمتي أن شاء الله
  ","

   مش لما يفتح الأول !
   
   هعرفكم بإذن الله.
  
"
79861,"
   جميل البوست اللي حضرتك نزلته انهاردة. بجد جه ف وقته 
جزاك الله خيرا
  ","

   سلام على من ينشرون في قلوبنا السلام.
  
"
79862,"
   سلام عليكم زوجي مقيم في الرياض  و انا كنت معاه زيارة و نزلت  لامتحناتي  ونفسي يعملي اقامه خلال الشهر دا عشان ارجعله  حاسة بغربة بعيد عنه فعلا وحزن رهيب ممكن حضرتك تدعيلي بصدق واليشوف الماسدج يدعيلي نفسي ارجعله و لازم اقامه عشان انا حامل واولد هناك  هو مش طبيعي اني اكون مع زوجي ولا انا غلط
  ","

   هقول ايه بس !
   
   ربنا يجمع الشمل على خير.
   
   اعذريه الوضع صار مش سهل للأسف .. اللهم صلاح الحال والبال ..
   
   المهم ركزي على نفسيتك الوقت وادعميه وربنا يقومك بالسلامة.
  
"
79863,"
   رائيك ؟ 
انا كنت في ثانويه من سنتين تقريبا وفشلت للآسف ودخلت كليه عادية ورضيت باللي ربنا كتبهولي الحمدلله لكني بكرهه  المكان 
اهلي بيعملو محاولات علشان يسفروني  ويدخلوني كليه  من اللي كنت عاوزاه مع اني رافضه علشان عارفه ان هفشل تاني زي مافشلت ومش عاوزة احمل حد همي وف والاخر  كلنا هنموت  مهما دخلت
  ","

   مفيش حاجة اسمها كلية عادية وكلية مش عادية !
   
   المهم تنجح في مجالك وتتميز فيه.
  
"
79864,"
   هي طنط فين ؟! .. احنا ورانا مذاكره
  ","

   مشغولة في المطبخ 😂
   
   خلاص قايم أهو.
  
"
79865,"
   طب انا بحبه بس عقلي دايما مش بيتقبل فكره اي تعامل جسدي بشهوه ومش قادره اتقبل الموضوع💔
  ","

   نفس الإجابة السابقة.
  
"
79866,"
   ما هو عدم الانجاب هيتم ازاي!  في موانع حمل عارفة بس دي اضرارها كتير يبقي الافضل الامتناع + اني خجولة جدا جدا ومش متخيلة نفسي ف وضع العلاقة الزوجية بصراحة 😅😅
  ","

   لو الكلام ده جد = يبقى حضرتك محتاجة طبيبة نفسية وبسرعة جدا !
   
   وغالبا ده هزار عشان مفيش رجل (طبيعي) هيقبل بحاجة زي دي.
  
"
79867,"
   طيب بالله يا شيخ مش بتحس اننا ولادك بجد؟!
  ","

   ولسانكم طويل 😂
  
"
79868,"
   ايه القمر دا بس .. ماشاء الله ربنا يحفظها
  ","

   ربنا يحفظها ويبارك فيها وفي ولاد عمها.
   
   وأولاد المسلمين ..
  
"
79869,"
   مين آخر حد حضنته؟
  ","

   صفاء بنت أخويا !
  
"
79870,"
   شيخ ممكن تبطل مرقعه وتقوم وراك مذاكره😂
  ","
  😳
  
  ولد .. عيب !
  
  وإن كان عندك حق الصراحة.
  "
79871,"
   Our sweety sheik😌
  ","
  😃
  "
79872,"
   we know that well 😌
  ","
  Yep 👍🏻
  "
79873,"
   يااه ع البني ادم ياااه
المحشي بيغير اوي كده 😂😂
  ","

   سلوا الله الثبات 😃
  
"
79874,"
   السنة الاولي عشان دراستي اما التانية عشان نعرف نخرج و نتفسح وكده 😎
  ","

   يبقى قصدك الإنجاب !
   
   وتأخير الإنجاب جائز طبعا بالاتفاق بينكما ..
   
   أما (الامتناع) فله معنى تاني خالص، حرام شرعا وعقلا.
  
"
79875,"
   الواحد بيتفائل من الاسئلة والاجوبة اللى هنا وبيزداد له خبرات حياتيه بجد ..ربنا يبارك فى عمرك ويرزقك طول العمر وحسن العمل يا شيخ ..
  ","

   الله يجبر خاطركم.
  
"
79876,"
   ي شيخ بالله ترد عليا انا كنت مخطوبة لابن عمي ولكن تم فسخ الخطبة بس هو كان عطاني فلوس اثناء الخطبة من غير ما حد يعرف من اهلي انا عارفة اني غلط لما اخدتها بس ندمانة والله وبتمني ربنا يسامحني .دلوقت انا معايا الفلوس دي ومش عارفة اعمل اي فيها ؟!؟تنصحني بأي
  ","

   أنصحك ترجعيها له طبعا إلا لو هو مسامح فيها.
  
"
79877,"
   طب لو الأسلوب هو اللي مش مقبول بالنسبالي ومش مهندم نفسه كدا بس صاحب خلق ودين ؟؟
  ","

   أصعب شوية !
   
   القرار هيرجع لحاجتين:
   
   ١) استعداده للتحسين.
   
   ٢) استعدادك للتعايش مع هذين العيبين.
  
"
79878,"
   انا بنت وبقولك وافقى .. اللهم بارك مش عاوزة احسد بس فيه كل حاجه اهم من الشكل .. وخدى بالك الشكل بعد كدا هتتعودى عليه اهم خاجه انه مقبول شكلاً .. احنا فى زمن قل فيه الرجال يا حبيبتى .. ربنا يوفقك وصلى استخارة ومتفوتيهوش من ايديك بقولك اهو 😂🌷
  ","
  ....
  "
79879,"
   انا لو امتنعت عن زوجي لفترة سنتين بعد الزواج حرام عليا؟
  ","

   ايه السبب ؟!
  
"
79880,"
   انا كنت عايزة رأيك انت فعلا ..
خاصة انه مقبول وطولة كويس وانا كنت حابه الطول دا وفارق معايا اوي
ادعيلي بقا يا أبا انس
ربنا يبارك فيك بستفيد وبقتنع بكلام حضرتك جدا
الله يديم وجودك ف حياتنا وينفع بيك
  ","

   الله يسعدك ويرضيك ..
   
   وكل من ها هنا.
  
"
79881,"
   كنت ف محاضرة هستو وسرحان الدكتور سالني ايه اقرب مسافة بين حاجتين *مسمعتش ايه هم الحاجتين* وبنيه صافيه قولتله دعوة صادقة😂😂
-تحياتي لادارة الاسك ومحمد عطية وصحبة الجنة الكريمة 😂😂😂💙💙
ها هتاخدني اشتغل معاك وارد ع الرسايل وانت مش فاضي امتي😂😂😬🤙🏻؟؟
  ","

   ههههههه
   
   الله يسعدك.
  
"
79882,"
   المشكلة في أحلامي وأهدافي التي بنيتها .. قد ضاعت بسبب الظروف 
ووجدت نفسي في المكان الذي أكره 
أشعر إني فقدت 7 سنوات من زهرة شبابي 😭
  ","

   ده في الكتاب اللي أدامي أهو !
  
"
79883,"
   ايه يا شيخ الكلام دا بس 
علينا برضو 😂😂😂
  ","

   تحية للناس اللي فاكرين ملايين الآسك بتجيب فلوس !
   
   يا ظلمة 😢
  
"
79884,"
   متقدملي شاب محترم جدا وذوق جدا وحافظ للقرآن وجينتل وبيحترم البنت وشخصيته كويسه جدا وشيك فلبسه قعدت معاه واتكلمت ارتحت اوي بس شكلا نش حلو مش عحبني مقبول اي حد ما بنسبة 70 فالميه كدا  ، هو راجل اوي ويعتمد عليه خاصة انه وحيد لان والدة ووالدته متوفيين وليه اختين متجوزين 
رأي حضرتك ايه؟؟
  ","

   رأيي أنا ؟!
   
   وافقي بلا تردد.
   
   محدش كامل يا بنتي من كل الجهات.
   
   (المهم تكوني مقتنعة من جواك .. والشكل قابل جدا للتعود عليه، وجمال الروح يطغى تماما على كل شيء .. المهم برضه تكوني مقتنعة من جواك عشان ما يجيش وقت تجحدي كل مميزاته وتقفي على القصور وفقط).
  
"
79885,"
   أنا أعيش في سوريا 
يملكني يأس كبير من كل شيء لم أعد أجد صبرا على شيء فقدت ثقتي بكل الناس وشاخ قلبي في العشرين 
لا أعلم ماذا أفعل .. لم أعد أملك الطاقة للدراسة ولا للحياة
  ","

   ركزي على دايرتك الخاصة !
   
   حياتك وأهدافك .. لا تسمحي للواقع بالتهام بريق روحك ..
   
   كل منا له ابتلاؤه !
   
   المهم نعرف نكمل.
   
   ولا زاد لك كقوة علاقتك بالله.
  
"
79886,"
   Like us. 😌
  ","
  Of course !
  "
79887,"
   انت فتحت 
طب مش مذااااااكر😂😂
  ","

   بشقر بس !
   
   وهنقوم نذاكر كلنا 🙄
  
"
79888,"
   What makes you feel better when you are in a bad mood?
  ","
  No thing is better than being with your lovely people !
  "
79889,"
   هل تحب التسوق لشراء الهدايا؟
  ","

   أحب يا آسك !
   
   لكن الحب وحده لا يكفي .. حالة المحفظة هنا هي الحاكمة 😬
  
"
79890,"
   أنا جوزي كان عاوز بعملي بصمة علي الفون بتاعه بس انا مارضتش مع اني بشك فيه أوقات كتير ؟؟؟انا كدة صح ؟؟ولا اطلب منه يعملهالي دلوقتي ؟؟
  ","
  "" يا أيها الذين آمنوا لا تسألوا عن أشياء إن تبد لكم تسؤكم .. ""
  
  "" يا أيها الذين آمنوا اجتنبوا كثيرا من الظن إن بعض الظن إثم ولا تجسسوا .. ""
  
  قد أحبك فأمنك، وقد أكرمتيه فاستأمنتيه !
  
  لا تسمحي للشيطان بإفساد هذه المعادلة.
  "
79891,"
   دعواتك لينا ي شيخ محمد
بفضل ربنا امبارح كان قراءه فاتحتنا بعد صبر سنين
شكرا لكون حضرتك سبب ربنا سخره لينا لتثبيتنا علي الصبر 💞
  ","

   أحلى بشرى دي ولا إيه ! 😃
   
   اللهم ربنا ولك الحمد ..
  
"
79892,"
   ليه طنط مش حابه ان حضرتك تكلمنا
  ","

   طنط حابة إني أذاكر بس وما أتدلعش 😬
  
"
79893,"
   الدايت صعب ا شيخ !😃
خد بالك😂
  ","

   دايت !
   
   الله يرحمه رحمة واسعة 🤲🏻😂
  
"
79894,"
   نزلت مصر بقي يا شيخ وهتركز ف الاكل والمحاشي والمعمر والسحلب وتنسي صحبة الجنه 😅😅😅
  ","

   حاشا وكلا !
   
   ولا حاجة تنسيني .. إلا لو أمي قفشتني فأنا معرفكوش 😬
  
"
79895,"
   طيب انا المفروض اعمل ايه😢
  ","

   فاتحيها بالهداوة وخوفيها بالله !
   
   هو يعني المساحة تسمح بالتجسس ومتسمحش بالنصيحة الصادقة.
  
"
79896,"
   ياشيخ انا قلبت لان العلاقة بيني وبينا قوية جداا وتديني المساحة دي هي اعز اصحابي وانا مش عارفة هاتكلم معها ف الموضوع دا ازاي
  ","

   مفيش مساحة في الدنيا تسمح بالتجسس، ولا حتى بين الزوجين !
   
   ده عيب وحرام .. افهموا كده كويس عشان ما تعكوش وتبوظوا علاقاتكم.
  
"
79897,"
   يا شيخ محتاجه نصيحتك جدا 
انا مكنتش بكلم ولاد ولا ليا علاقه بيهم بس حصل موقف عرفني علي حد واتكلمنا واخدنا علي بعض لحد م الكلام بدا ياخد مسار محرم بس الحمد لله لحقت نفسي قبل الوقوع 
بس مكنتش متوقعه نفسي وحشه كده وكمان مش منتظمه في صلاتي ونفسي انتظم وانسي اللي حصل ومحتاجه نصيحتك
  ","

   محتاجة خطوات عملية !
   
   التزمي بالصلاة .. وغلّي نفسك.
  
"
79898,"
   ياشيخ كان معايا فون صحبتي وبقلب فيه عادي ولقيت شات بينها وبين الولد اللي بتحبه انا لقيت كلام قذر جداا واكتشفت ان فيه بينهم علاقة وبيتقابلو مع العلم انعا كانت مفهماني انهم مش بيتكلموا غير كل فترة 
انا حاليا حاسة اني مقروفة ومش عارفة اعمل اي معاها واتصرف ازاي وهل  انا غلطانة اني قلبت اصلا واكلمها؟!
  ","

   يعني ايه قلبت لقيت شات !
   
   ده اسمه تجسس ووقاحة.
   
   انصحيها لله، وخوفيها انكشاف ستره، وحجمي علاقتك بها .. ربنا الهادي.
  
"
79899,"
   حرام يا شيخ اننا نحدد علي الله المسألة في الدعاء ام لا ؟
  ","

   اطلبوا ما شئتم !
   
   لكن سلوه الخير؛ فهو يعلم ولا نعلم.
  
"
79900,"
   متقدم ليا شخص أحسبه على خير ومناسب ومتمسك بيا جدا ، بس خايفة، مش خايفة أنا مرعوبة ! 
ومش قادرة أحدد سبب الخوف لكن حاسة بكده ومش قادرة آخد قرار ،أنصحني !
  ","

   اقعدي وادي لنفسك فرصة !
   
   ما تحبسيش نفسك في الخوف.
  
"
79901,"
   حلمت انك رديت عليا لما بعتلك صل وسلم على نبينا محمد
  ","

   اللهم صل وسلم وزد بارك عليه وعلى آله وصحبه.
  
"
79902,"
   انتا جيت مصر يا شيخ
  ","

   انته جيت -شهقة- يا رمضان ! 😂
  
"
79903,"
   حضرتك فرحنا بعد ٣ شهور وبنحب بعض جدا والحمد لله متوافقين والامور تمام كنا محتاجين نصيحتك ضروري خصوصا ان في احساس بالقلق دايما من الطرفين والخوف ان اي حاجه تحصل ... دعواتك يا شيخنا
  ","

   الله يسعدكم ويتم عليكم بخير ..
   
   عيشوا المرحلة وفوضوا لله الأمر.
  
"
79904,"
   طيب العنوان بقا عشان نيجي نفطر احنا كمان 😂😂
  ","

   بعينك 😒
   
   هطلع عليكم اللي كنتم بتعملوه فيا ☹️
  
"
79905,"
   مصر نورت يا شيخ 😌
  ","

   منورة بأهلها .. وأنا زدتها طبعا 😬
   
   قنبلة تواضع 🙃
  
"
79906,"
   هتفطر محشي يا شيخنا 😂
  ","

   هفطر وأتغدى وأتعشى 😬
   
   أي حد يقولي بعد كده عندنا كذا ولا عاملين أكل كذا .. هقوله: طير انته 😌
   
   بداية مبشرة .. جدا ..
  
"
79907,"
   انا شوفتك في المنام مع الوالد وأخوك وأولادك الله يحفظ الجميع بِسْم الله ماشاء الله وشك كان بيضحك ومبسوط ربنا يديم عليك وعليهم السعادة والفرح يارب 💌
  ","

   الله يبشرك بما يسرك 😃
  
"
79908,"
   هل تطلب من نفسك الكثير أو تُحَمِل نفسك الكثير؟ وهل تفعل ذلك أيضًا مع الآخرين؟
  ","

   روّق يا آسك !
   
   لا بطلب ولا بحمل .. أنا عايز محشي 😃
  
"
79909,"
   ليك نفس تذاكر ياقادر
  ","

   منا قاعد بتدلع أهو يا عم ! ☹️
   
   يلا يلا .. خلينا نشوف مصالحنا يا ولاد ..
   
   ألقاكم يا صحبة الجنة 💚
  
"
79910,"
   سؤال يبان تافه بس بجد شاغل بالي اتمني تجاوب  ... ينفع اقرأ قرأن بدون حجاب ف البيت
  ","

   ينفع.
  
"
79911,"
   بحب بنت وكنت بقضي الجيش وتقدمت لخطبتها مع ان ظروفي لا تسمح ولكن خوفامن ضياعها تقدمت والرد كل شئ قسمة ونصيب بعدها بفترة اتخطبت وانا قلبي موجوع اوي يا شيخ كنا بنحب بعض جدا وفعلت كل ما بوسعي لكي تكون لي ومش شايف الا هي ولا شايف ان حد يملا مكانها نهائي ما العمل؟ مع العلم اهلها  ينظرون للمال والشبكة
  ","

   مقدر شعورك تماما حبيبي !
   
   أنت عملت اللي عليك .. ارض بما قسمه ربك، اقطع التفكير وتخلص من آثار الذكريات وستداويك الأيام ..
   
   وتجد الأنسب والأفضل بإذن الله.
  
"
79912,"
   انا مش جميلة بمعيار الجمال اللي هو البياض والملامح الحلوة وكدة بس أنا بحب نفسى ولوني وكل حاجة بس معايا صحبتي ف السكن ساعات بهزار بتقولي يام شكل وحش وكدة انا بعدي الكلمة مش بعلق عليها بس بضايقني وبتخليني افكر اني وحشة بجد
  ","

   لا .. ما تعديهاش !
   
   وبيني لها بوضوح أنك لا تقبلي الهزار في هذه المساحة.
  
"
79913,"
   سؤال يبان تافه بس مدايقني جدا ... هو في ولد ممكن يحب بنت بس كحب مش مجرد شهوة و خلاص .. يعني يحبها و يحترمها و يعزها و يقدرها... بحس حب البنت للولد غير حبه للبنت
  ","

   الرجل لو حب بدون شهوة = يبقى مش رجل !
   
   وغالب ما يتوهمه الناس حبا هو في الأصل مجرد شهوة.
   
   أيوه فيه حب عذري وعفيف (كحب العرب الأوائل) لكنه ليس مفرغا من الشهوة؛ هو متسام عليها للزوم حدود الشرع والمروءة.
  
"
79914,"
   انا هاقول حاجة مش معناه ان خطيبها هيبقى كدة انشاء الله ..انا جوزي كان زي خطيبها ايام الخطوبة حتى العيانين مكنش عاوزني اخد بالي منهم مع انه طبيب..افتكرته ان ده جو الخطوبة والمشاعر قتلاه ..لكن المشكلة تفاقمت بعد الجواز والموضوع بقى ليه ابعاد مهلكة لنفسيتي بقى اتكالي علية في مشاعره بشكل نساني حقوقي
  ","
  ....
  "
79915,"
   يسعد صباحك ، تصدق افضل حل 😂💔💔
ما عاد في لوعة ، ضحكتني الله يسعدك  ❤
  ","

   وهو المطلوب إثباته #
  
"
79916,"
   الشاى قبل الفطار مش بعده😬
  ","

   طلّع روحي يا عم .. قبل وبعد ☹️
  
"
79917,"
   بالله ي شيخ أخبرني .
وعدتني بالانتظار وخطبت منذ أيام!! بدون أي مبالاة منها حتى أني عرفت بالصدفة.. ماذا افعل بالله عليك..
  ","

   انس يا غالي !
   
   ما تعرفش الخير فين ..
   
   ولعلها تقدم لها الأنسب والأفضل (من وجهة نظرها) .. وستجد أنت الأنسب والأفضل بإذن الله.
  
"
79918,"
   لو مش هاتسيب عشاني اي حاجه امال لما نتجوز هاعمل ايه ياشيخنا . مابلاها احسن ياعم
  ","

   لو متجوز واحدة عشان عايزها دايما تسيب كل حاجة عشانك وبس = يبقى عندك مشكلة في ثقتك بنفسك محتاجة تتعالج مش بالزواج !
   
   الحياة أعمق وأرقى من هذه السطحية للأسف ..
   
   دي لسه مخطوبة وفي بيت أهلها .. والمفروض المرحلة لها حدود .. وبعضكم بيأفور الصراحة (من الطرفين) في مسألة طلب الاهتمام وملء الفراغ اللي هو مش عارف يملاه في حياته بما ينفعه !
   
   طبعا وجود شريك وفي وعطوف ومحب = أجمل ما يمكن أن نقطع معه مشوار الحياة ..
   
   لكن الزواج ليس علاقة اتكالية أو تعويضية .. الزواج علاقة تشاركية فيها حسن لتوزيع الأدوار وتبادل المسؤولية، دون جفاء أو استنزاف.
  
"
79919,"
   طيب لو هو بقي كدا من بعد وفاه والده .. ! دا بردو مؤشر سلبي لشخصيته ؟
  ","

   بنتفهم المراحل الاستثنائية اللي بتحتاج دعم معين بدرجة ما !
   
   (وانتبهوا إنكم لسه مجرد مخطوبين).
  
"
79920,"
   لوعة الحب يا شيخ ، الواحد كيف يتصرف💔
  ","

   يقوم يفطر ويحبس بشاي أخضر.
  
"
79921,"
   مغترب لدراسة الماجستير وهذا العام عام لغة في تركيا انصحني يا أبي
  ","

   جونايدن !
   
   استعن بالله حبيبي .. ذاكر كويس واسمع كتير .. وما عليك من اللي يسخروا من لهجتك في البداية (بالذات من الأتراك نفسهم) .. أعرف اللي ظبط لسانه كويس جدا في خلال خمسة شهور !
   
   الله يوفقك.
  
"
79922,"
   افتح مراجيح تفرفشنا بقا يا شيخ 😂
  ","

   مراجيح عالصبح مع بطن فاضية وامتحانات !
  
"
79923,"
   أديني ماشي علي كن رجلا لغاية ما بقيت شبه المخبرين 😂😂
  ","
  😂
  
  مخبر أحسن من حرامي 😃
  "
79924,"
   صباح الرضا والستر💚
ابى لو مديرى ف الشغل متاكد انه بيزنى..عارفة ان دى حاجة تخصه وربنا ستره بس انا عرفت واللى معايا بداو يلاحظوا وانا اقرب ليه ..هل الفت انتباهه بالنصيحة ولا اترك الامر ..؟؟
الرجاء الرد ...صعب التعامل بعد ما صورته نزلت من نظرنا
  ","

   أعوذ بالله !
   
   هذا اتهام يستوجب الحد، فاتقي الله وكفي لسانك .. مهما كانت هناك من ريبة وسلوك مشين ..
   
   ما لك دخل .. وانقلي من القسم أو الشغل كله لو تعرفي.
  
"
79925,"
   خطيبي طول الوقت عاوزني اسيب كل حاجه وافضل أكلمه وبنتخانق كتير للسبب دا 
افهمه ازاي بس ان في حيااه تانيه المفروض اني عايشه فيها
  ","

   لازم تفهميه ده بوضوح ولازم يفهم !
   
   يا إما هيكون مؤشر سلبي جدا لشخصيته هيخليك تراجعي ارتباطك به أصلا.
  
"
79926,"
   صباح الجمال يا شيخنا
  ","

   صباح الرضا 💚
  
"
79927,"
   صباح الخير انا هشوفك  ف الامتحانات هتبقي امتحاننك الساعة كام
  ","

   أيوه يعني هتعزمني عالفطار مثلا ؟! 😌
  
"
79928,"
   ايه داا حضرتك فاتح بدري كده ليه 
بتسمع صباح الخير يا سعوديه 😂😂😂😂
  ","

   هذا صباح مميز .. جدا !
  
"
79929,"
   شيء فعلته ولن تكرره مرة أخرى؟
  ","

   كل تجربة فشلت بخيبة أمل .. كل موقف أسأت فيه بتسرع .. كل كلمة لم تحسن اختيارها = كل ذلك مجرد رصيد إضافي في خبراتك !
   
   بشرط التدبر الجيد، وعدم الركون لألم النقد المجحف ..
   
   الحكماء ليسوا بالضرورة أقل الناس أخطاء .. لكنهم الأكثر استفادة من دروس السلب قبل حكمة العطاء.
   
   صباح الخير يا آسك.
  
"
79930,"
   هتقفل قبل ما ترد زى كل مره 😥
  ","

   ليه بس 😌
   
   ألقاكم يا صحبة الجنة 💚
  
"
79931,"
   حتى شعر الصدر؟؟!!!!!!!!!!!
  ","

   لما تبقى محمد صلاح 😬
   
   (جائز نعم).
  
"
79932,"
   غصب عني بحلق اللحية ف الجيش
  ","

   يعفى عنك للضرورة.
  
"
79933,"
   ايه ده ثانيه هو اللحيه حرام تتحلق😂!مش المفروض انها سنه؟
  ","

   سنة واجبة !
   
   يجوز الأخذ منها وترتيبها بما يبقي على وصفها لحية .. ويحرم استئصالها بالحلق.
  
"
79934,"
   يا شيخ ايه شعر الجسد االي يجوز حلقه للرجال ؟؟
  ","

   كل حاجة !
   
   ما عدا اللحية.
  
"
79935,"
   انا عندى سنانى مش مظبوطة وكان زمان العيال تتريأ عليا وتقول فانبير وبتبان اوى فى الصور وعلى طول بخاف اضحك أو اتكلم عشان ما تبنش المهم روحت لدكتور عشان يظبطهم فقال هتتكلف ٩٠٠٠ ماما دفعت جزء ولسا الباقى وانا راجعة طول الطريق بعيط انى حمل عليها ومش عارفة اعمل ايه وحاسة أنه تبزير بس هى تعبانى نفسيا
  ","

   مش تبذير ولا حاجة.
   
   ما تزعليش نفسك ..
  
"
79936,"
   الكحل مش زينة !
  ","

   زينة مباحة.
  
"
79937,"
   طيب ليه الناس مش متقبلاه ع البنات وبيشبهوه تشبيهات مش حلوة
  ","

   وفيه ناس بيحبوه ويقبلوه .. زي ما فيه ناس مش بيطيقوا المكياج !
   
   عادي.
  
"
79938,"
   يعني زينة مباحة للأجانب ؟
مش عارفة ليه مش متقبلاه للبنات المختمرة
دا انا بتكسف اخرج بالكحل مع انه حلال وبحطه في البيت بس
  ","

   في البيت.
   
   لأنه ملفت للنظر بره.
  
"
79939,"
   مشكلتى مع امى تزداد يا شيخ وانت لا تساعدنى 💔
  ","

   ايه المشكلة ؟
  
"
79940,"
   لو عاوز اعرف اكتر عن الاحكام دي أقرأ ايه ؟
  ","

   كتاب الطهارة في أي مصنف فقهي .. باب الخارج من السبيلين.
  
"
79941,"
   والحلق في الأنف يا شيخ ؟
  ","

   ما هو ده هو 😂
  
"
79942,"
   كيف حال قلبك يا شيخ ...
  ","

   على بساط التفويض.
  
"
79943,"
   البريسينج ال فالأنف حرام ي شيخ 🙄
  ","

   لأ.
  
"
79944,"
   اتقدملي ناس كتيره ي شيخ بس مابيحصلش نصيب خالص يعني بيكلمونا وبيعتذروا قبل مايجوا اصلا!! 
وفي منهم جيه ويروح يعتذر بردو مع أن أنا مؤدبه جداً وجمالي متوسط ومن عيله معروفه ف المنطقه بإننا ناس كويسين وكدا وكلهم بيحبوا ستو وماما وخالو وبيشكرو فينا اوي ..فين الغلط ..انا بقيت بحس إني مش حلوه ومش مرغوب فيا
  ","

   مفيش أي غلط !
   
   نصيبك لسه مجاش بس ..
   
   ولا تتهز لك شعرة.
  
"
79945,"
   يا شيخ 
انا مخطوبة وفرحى بعد شهر ونص 
والحمدلله من اول الخطوبة ومرتاحة مع خطيبى بس مش عارفة ليه اليومين دول مش مرتاحة حاسة بعدم راحة عامة اتجاه كل حاجة ومش مبسوطة كده وانا بجهز الفستان وكل ده وحاسة بتوهة ولخطبة 
هو ده طبيعى ولا فى حاجة غلط ؟
  ","

   طبيعي .. طنشي؛ ما دام ملوش سبب منطقي.
  
"
79946,"
   ياصحبه الجنه 
عندنا فرح وكلكوا معزومين😌
  ","

   واللي يرجع في كلامه ؟!
  
"
79947,"
   يا شيخ أنا كبيرة وناضجة وعارفة الصح م الغلط بس في شاب عايز يكلمني وقالي مأخبرش اهلي دلوقتي غير لما نتعرف على بعض وانا رفضت كدا جدا ..
اديله فرصة واعمل كدا خايفه اغلط واندم طول عمري +اني خايفه يطلع شخص مناسب وافضل اندم عليه
  ","

   لو شخص مناسب فعلا = هيخبط على باب البيت !
   
   اثبتي .. أنت صح ..
   
   لا تقبلي بمثل هذه الطرق الملتوية.
  
"
79948,"
   يا شيخ هل يجب الاغتسال من الماء الذى ينزل قبل المنى لتسهيل خروجه ؟
  ","

   اسمه "" المذي "".
   
   وهو نجس؛ تغسل ما أصاب من جسدك وملابسك ..
   
   وهذه أحكام لا يسع المسلم جهلها.
  
"
79949,"
   هو حضرتك عندك قناه ع الساوند ؟ لو اه ممكن اللينك ؟
  ","

   https://soundcloud.com/mohammad-atiia/
  
"
79950,"
   عاوزين ايفينت في جامعة المنصورة بئا
  ","

   اللي عاوزني يجيني 😌
  
"
79951,"
   خطيبتي لسه بتسالني عن طبيعة مشاعري ناحيتها وأنا لسه كنت مسافرلها ٨ ساعات رايح جاي عشان اشوفها ساعة واحدة تفتكر المفروض اقولها ايه يا شيخ؟ 🙄🙄🙄🙄🤔🤔🤔🤔
  ","

   ههههههه
   
   ربنا يقويك.
   
   قولها: كل خير إن شاء الله.
  
"
79952,"
   هتيجي مصر امتى ؟
  ","

   هانت هانت 😃
  
"
79953,"
   عاملين اكل ايه انهارده
  ","
  😭
  
  لسوف أعود يا أمي.
  "
79954,"
   مش هسيبك غير لما تردّ عليّ يا شيخ 😂.. محتاجين دعواتك عشان الفاينال 😢💔
  ","

   يا عم قوم ذاكر يا عم ☹️
  
"
79955,"
   😂😂😂اسم الشيخ
  ","

   قارئ .. ربنا يصلح حاله.
  
"
79956,"
   ياشيخ انا ولاد عمتى بيجو عندنا كل شهر او شهرين مرة بس ولما بيجو بخدهم بالحضن وابوسهم وبيناموا جنبى هوما لسه صغيرين واحد 4 سنين وواحد 7 سنين وواحد 11 سنه هل فى حرمانيه فى حاجه والمفروض ابطل اعمل كده لما يبقى عندهم كام سنه
  ","

   ١١ لأ طبعا.
   
   ٧ ما ينامش جنبك.
  
"
79957,"
   اسم الشيخ ايه لو سمحت
  ","

   محمد عطية
  
"
79958,"
   شيخ اللى عكت وغلطت فى حياتها معقول ربنا يكرمها ويرزقها زى البنات التقيه ولا تفقد الأمل ؟ 
ولو اتأخر تصبر ازاي
  ","

   التائب من الذنب = كمن لا ذنب له.
  
"
79959,"
   ممكن حضرتك تكتب بوست طويل عريض كدا تفهم الشباب فيه الطريق الصح للخطوبه او الزواج ايه وبداية الطريق بتكون ازاي بالصح وبالي يرضي ربنا عشان فعلاً بقيت بشفق عليهم هما بيحبوا حب حقيقي فعلاً بس بيبدأوا الطريق غلط عايزين حكاوي قبلها ورأي مبدأي وده انا شايفاه غلط ولا ايه؟ وعيهم بالله عليك
  ","

   واضح حضرتك مش متابعة اللايفات بتاعتنا !
  
"
79960,"
   ولو لسا ف فتره الخطوبه وبيقول مقررش حاجه من غير اذنه وبيمعنى عن كل حاجه حتى لو عاديه بحجه ان ربنا امر الست تطيع جوزها حتى لو مريضه وراحه للدكتور يمنعنى ..تقول ايه؟
  ","

   سيبيه، بلا تردد.
  
"
79961,"
   دا بردو يشمل
ان في رحلة وعايزة اروحها وقالي لا بلاش من رأي من مبدا الغيرة
وان احنا بنات وصوتنا هيعلي وشباب هيضايقنا وكدا
واحنا اصلا لسه مخطوبين
قالي استني بعد العقد أخرجك وافسحك براحتنا
بالله بالله رد المرادي عليا بقي
وقولي دا فعلا صعب اكمل معاه ولا عادي الشخصية دي
  ","

   اللي قاله عادي ومقبول !
   
   فاسمعي كلامه .. وإن كان إذنك مع أبيك ما دمت في بيته.
  
"
79962,"
   بالله عليك يا شيخ محمد تكلم عن مغتربين السعودية والضغوط اللي احنا فيها مطوف بقالي 9 شهور والراتب متأخر 4 شهور والظروف صعبه جدا بس الهانم اللي قاعده ف مصر و مرحرحه مش مقدره حاجه
  ","

   اليوم أتم عشر سنوات بالضبط في رياض الحب !
   
   آخر ثلاثة أعوام لم تكن تخطر مجرياتها على بال أسوأ الكوابيس ..
   
   فترة صعبة في الدنيا كلها .. حتى على أصحابي الذين هاجروا لأمريكا وكندا وتركيا وغيرهما ..
   
   رواتب بتتأخر .. وشح في فرص العمل .. وركود عام ..
   
   وده طبعا أبعاده الاجتماعية في سوء الأحوال النفسية واضطراب العلاقات بيكون واضح جدا !
   
   ارفقوا بهم واعذروهم وما تضغطوش عليهم بالله ..
   
   والطمع في الله كبير بصلاح الحال ويسر الأمور وحفظ المملكة ومصر وبلاد المسلمين جميعا من كل سوء.
  
"
79963,"
   ثانويه عامه! ببعت لحضرتك بقالي شهور.. علي امل الرد بس مكنتش بترد 
بس انا علي يقين من ربنا انك هترد المره دي
هعتبر ردك عليا اشاره الي ان الحلم يقترب يا شيخ !
و ادعيلي بترتيب جمهوريه
  ","

   ردي ملوش علاقة بالحلم !
   
   بلاش نعلق نفسنا بأي خيوط وخلاص ..
   
   ربنا يوفقك.
  
"
79964,"
   انا متزوجة وعندى نفس المشكلة 
لو انتى لسة مخطوبة نصيحة متكمليش الأمر شاق جدا 
كل حاجة مرفوضة تماما وتقريبا بدون اسباب مقنعه💔
  ","

   الله المستعان.
   
   معلش؛ احتسبي .. وتصبري بالمميزات الأخرى.
  
"
79965,"
   حبيت واحد متزوج ابعد واحتسب ده عند ربنا ولا اقبل اكون زوجة تانية واقلل من نفسي
  ","

   ابعدي.
  
"
79966,"
   واللي ملهوش قبول يعمل ايه؟ 😢
  ","

   ينشغل بشكله عند الله.
  
"
79967,"
   بالله عليك تجاوبني.. زوجي متعلق جدا باخته وانا بحبها مش بكرهها وسميت بنتي ع اسمها ارضاءا ليه بس هي بتخططلنا حياتنا وهو بيسمع كلامها وبيقتنع بيه بدون نقاش لو قولتله حاجه وعارضني وجات هي قالتله نفس الحاجه بيقتنع وبينفذ كلامنا هي رقم ١ في حياته حتى قبل باباه ومامته وانا تعبت من الوضع ده
  ","

   يتعب طبعا !
   
   لكن لو كويس معاك وهي في الآخر مش بتدفعه لسوء يعني = معلش؛ تعايشي مع هذا الطبع لأنه مش قابل للتغير في الغالب .. وهتحطي نفسك في صدام.
   
   ده كان المفروض تكشفيه من زمان، قبل الزواج.
  
"
79968,"
   زواج بيت العائلة ايه رايك فيه
  ","

   لا أميل له !
   
   مشاكله كتير للأسف.
   
   إلا لو فيه شقة بمعيشة منفصلة، وفيه قدر من التفاهم والطيبة ومساحة الاستقلالية من أهله .. والحكمة والبر والذكاء العاطفي من الزوج .. والصبر والاحتساب والذكاء الاجتماعي من الزوجة.
  
"
79969,"
   طب جاوبني ع سؤالي المشمهم خالص برضو .. 
هو فعلا المرأة مينفعش تخرج مع صحابها في مكان عام محترم او بيتهم لو جوزها رافض الفكرة تماما من وقت الخطوبة من غير سبب وقال انها مينفعش تخرج الا معاه او لبيتهم .. واستشهد بإن زوجات الرسول مكانوش بيخرجو مع صحباتهم ؟؟ بالله ترد دي تاني مرة نت كدا بتحرجني 🤣
  ","

   اللي يقول الكلام ده في فترة الخطوبة = ما تكملوش معاه !
   
   يا إما فاهم غلط .. يا إما مش سوي نفسيا ..
   
   وكلاهما مرهق .. جدا.
  
"
79970,"
   ايه الحاجات اللى تخلينى اشوف الدنيا انها جناح بعوضه ولا تكون اكبر همى؟؟؟
  ","

   كلما قويت صلتك بالله = كلما ضعف تعظيمك لأمر الدنيا !
   
   يكفيك منها ما يبلغك السلامة.
  
"
79971,"
   بالله تنصحني انا دلوقتي داخله ع 20 سنه ولسه ف 3 ث بسبب ظروف حصلتلي حاسه اني عمري ضاع  وكل اللي حوليا فقدين الامل فيا خالص ومش بعرف ارد عليهم لما يقولولي ادخلي بقه معهد سنتين وخلاص واهي اي شهاد انا عاوزه ادخل جامعه واتفوق فيها واكون حاجه كويسه لما بقولهم كده يحبطوني اكتر ويقولوا انتي كلام وبس
  ","

   هتدخلي جامعة وهتتفوقي بإذن الله .. ما عليك من حد.
   
   ياما ناس بدأوا متأخر وسبقوا بكتير ..
  
"
79972,"
   ليه لو شخص ربما رزقه بنعمة القبول  بتكون من الناس البسيطة الغير متكلفة أما الناس التانية تحس العكس
  ","

   البسيط غير المتكلف = أقرب للإخلاص !
   
   والمخلص يُكتب له القبول عادة.
  
"
79973,"
   انا في آخر سنه هندسة خاص ي أبا انس ، و بحب بنت في تانيه صيدله و مفيش اي كلام بيننا ، تفتكر إن هينفع اتقدم بعد التخرج ع طول قبل الشغل و الجيش و لو حتى اتفاق لحد ما أشتغل ! ، مع العلم الشقة موجودة ..
  ","

   توكل على الله يا حبيبي.
  
"
79974,"
   لسه متغديين محشى 😂😂
  ","

   من النهاردة .. مفيش أحزان 😬
  
"
79975,"
   أو رقاق باللحمه وبشاميل مثلا 😋
  ","

   بتغسل من جوا 😌
  
"
79976,"
   جرح المشاعر لا ينسي يا شيخ 💔
  ","

   يرممه المحشي الساخن في هذا البرد 😬
  
"
79977,"
   من فضلك..
هل لو شخص طلب رقم والدي ع تطبيق م التواصل اعطيه له ام لا ؟
فضلا
  ","

   غالب نظام مواقع التواصل ده = اشتغالات !
   
   إلا لو حد يعرفك فعلا ومش لاقي طريقة تانية للوصول للبيت.
  
"
79978,"
   سمعتها من الأقصى وصحتلك دعوة من هذا المكان المبارك ،، عيش يا عم 😅
  ","

   الحمد لله عليكم 💚
  
"
79979,"
   يا شيخ احنا ايام امتحانات وانا كنت بحضر وناقله حاجات ورا الدكاتره مهمه
هل لازم انزلهم لدفعتي ولو منزلتش الا معايا حرام عليا! ؟
  ","

   حقك !
   
   والله في عون العبد ما كان العبد في عون أخيه ..
   
   فوازني بين المعونة وبين عدم هدر جهدك.
  
"
79980,"
   اتخطبت من شهرين بس واتفقنا الفرح بعد ٣ شهور وانا مرتاحه جدا الحمدلله بس دايما بسمع ان تقليل فترة الخطوبه غلط عاوزه رأى حضرتك ضرورى جدا
  ","

   ما دمتم مرتاحين ومتوافقين = مفيش مشكلة.
  
"
79981,"
   والله انا انتقاد لحاجة حضرتك عمرك ما اتكلمت عنها 😬😬
  ","

   تفضل قل انتقادك !
   
   سبق وأكدت لكم هنا أني أتقبل النقد ما دام بأدب وعدل .. وفتحت له هنا مساحة ..
   
   وأظل كذلك بإذن الله ..
   
   لكن -والشيء بالشيء يذكر- صار يحزنني من بعض الكرام هنا أو على الماسينجر الحرص على نقل روابط بعض المنشورات التي تقع فيّ !
   
   أعلم أن هذا حزنا منهم وحرصا .. لكن حبا بالله لا تفعلوا ..
   
   أنا رجل يحب أن يكون صدره سليما للمسلمين؛ هذا أعظم رأس مالي. وأتفهم تماما أنه كلما زادت مساحتك بدرجة ما كلما زاد الاتفاق والخلاف .. ومن في الدنيا يُجمع الناس على قبوله ؟!
   
   هذه سنة الله في الخلق.
   
   لم أزعم يوما لنفسي هنا أني مفتٍ شرعي أو متحدث مفوّض عن دين الله أو حتى داعية يجلس أمامكم على كرسي مرتفع .. وكثيرا ما أتعمد التبسط في الإجابات كأني بين أصدقائي الخواص؛ فلا أحب إحاطتي بصورة ما !
   
   أنا رجل يحاول أن يحسن استماعكم، ويحاول أن يساعدكم بما يحبه لنفسه، أو يحبه لأهل بيته .. وفقط.
   
   إجاباتي على السجية دون تكلف .. أو كذا أرجو ..
   
   إن أحسنت = فمن الله وحده .. وإن أخطأت = فمن قصور نفسي، والله يعفو ويغفر.
   
   من استفاد شيئا = فأرجو منه الدعاء بخير .. ومن وجد غير ذلك = فالاختلاف (بل والنفور) حق مكفول له .. لكن بعدل ومروءة.
   
   أما من لا يعرفون إنجازا في حياتهم إلا التطاول على خلق الله = فيستحقون الشفقة والله، لا غيرها.
   
   والله الموعد .. يعلم النيات ويزن الأعمال ويقبل بقبول حسن ويعفو ويستر ..
   
   والحمد لله رب العالمين.
   
   (رجاء لا أريد أن أكرر مثل هذا ثانية).
  
"
79982,"
   يا مُعَلِّم أجبنى هذه المرة من فضلك أنا فى حاجة إلى نصحك حقا
انصحنى بم افعل فقد تعب قلبى حد الإجهاد الفتن تلاحقنى فى الشارع و الجامعة وكل مكان حتى ببيتى وأنا أحس انى اضعف شيئا فشيئا 
ووالدى يرفض ذوى الخلق والدين لأسباب كالمستوى المادى او تعليم معهد او المحافظة المختلفة وتحدثت بشأن هذا دون جدوى
  ","

   أنزلي بساحة الله همك .. واثبتي ..
   
   لا يضيع أجر صبرك سدى.
  
"
79983,"
   علوم يا شيخنا... كنت لسه متخرجه وبتقدير وكنت مغتربه وتعبانه وهو عارف ده كله وكان بيشجعني هو كمان علوم قريبي واكبر مني 
كنت هشتغل في معمل الوقت ده
  ","

   إنا لله !
   
   يعني شغل خاص مش تعيين في جامعة ولا تكليف حكومي ..
   
   والرجل متفاهم وكان هيكفي بيته ..
   
   ليست مشكلة أهله، بل سوء تقديرك مع الأسف.
   
   لم تبكين إذن ؟!
   
   تحملي مسؤولية اختيارك ..
   
   ليتك تكلمت مبكرا.
   
   (لو يعرفني وشاف السؤال أرجوه يكلمني).
  
"
79984,"
   لما هو هيزود زلط يا ابو انس بتاع هندسة هيعمل اية 😂😂😂
  ","

   ما هو ده الباشمهندس حودة 😂
  
"
79985,"
   هو فعلاً النور مكانه فى القلوب ؟
  ","

   يستنير القلب بالقرب من الرب !
   
   ويفيض أثره على الجوارح.
  
"
79986,"
   بسبب الاهل... عقدنا وكان في الجيش. اهله بيجهزوه.. فرضوا عليه ما اشتغلش هو كان موافق بس هما قعدوا يقولوا انه الشغل بيجيب مشاكل قالي بلاش حتي اول فتره وافقت قلتله هكمل كان موافق باباه اتدخل قالي لا غير معملتهم وفي الاخر مش عاوزني اختار الشقه شدينا وكل واحد قال كلمه قولتله فراق قالي ماشي 💔
  ","

   حضرتك شغلك ايه ؟!
  
"
79987,"
   قبل الزواج كان بيعمل عاده سريه ويكلم بنات ويبعتلهم مكان عورته وافلام أباحيه وعدني مش هيرجع لدا ورجع للعاده والله ماقصرت معه وكنت بعمل اللي يحبه رغم نفوري منه اهملني عاطفيا رجعت لحب كان في حياتي قبله سبت البت ومشيت طالبه الطلاق مش قابله الرجوع ابدا رغم كل محاولاته شايفه ماهينفع نبني بيت بشكلنا دا
  ","

   أولا: تتوبي لله من أي علائق أخرى.
   
   ثانيا: قرارك ما يكون متعلق بشيء إلا استحالة حياتك معه.
   
   ثالثا: حقك.
  
"
79988,"
   كليه علوم جامعه الزقازيق تستاهل دعوه منك اقسم بالله 😂💔
  ","

   علوم محتاجة دايما دعوة .. لو حتى في المريخ 😂
  
"
79989,"
   ف طبيب نفسي ترشحهولى ي شيخنا؟
  ","

   الدكتور محمد الشامي
   
    @MElshami
   

"
79990,"
   انا بعت قبل كدا وحضرتك ماردتش فهبعت هنا تاني في حد اتقدملي واهله سالوا عليه وكل الناس قالت انه شخص كويس ومحترم جداا واهله ناس كويسين المهم حددنا معاد الخطوبه المهم عرفت انه عامل فولوا لصفحات مش كويسه ومش عارفه اعمل ايه اكمل والا ايه
  ","

   اقعدي معاه ..
   
   لو ارتحت = اتكلمي في الموضوع ده كإشارة واستفسار سريع في الجلسة التانية ..
   
   أحيانا بتكون اللايكات والفولو فيك أو صفحات اتسرقت وغيرت نشاطها.
  
"
79991,"
   استحلفك بالله ياشيخ تدعيلى ربنا يرجعلى شغفى انا فى كلية طب وبضيع ومش عايزاكمل مش قادر حلمى نسيته وهموت م الحسرة على نفسى
  ","

   حبيبي لا تستسلم لهذه الحالة !
   
   أنت في كارير عظيم .. مرهق ومتعب بالطبع، لكن هتعدي مع شوية صبر بس بإذن الله ..
   
   ومفيش مانع تستعين باستشارة نفسية ..
   
   ربنا يسعدك ويهدي قلبك.
  
"
79992,"
   لسه راجعين من المخروبه ي شيخ🙆🙆
  ","

   وعدت لأحلام الطفولة !
   
   يا رب المدرسة تقوم فيها حريقة بالليل وما نمتحنش 🙃
  
"
79993,"
   لسه بحبه... لسه دقه القلب موجوده 💔 7 شهور علي الفراق بعد عقد 10 شهور وكنت اعرفه قبليها ب 4 سنين... مكرهتوش ومش عارفه 😢ومنستهوش لسه بفتقده 
عرفت انه عمل حادثه كنت هتتجنن بس مسكت نفسي ومكلمتوش 💔
وعرفت انه بيتعالج نفسيا  💔💔💔
متدمره ونفسي ابقي جمبه
  ","

   وليه فراق ؟
  
"
79994,"
   اخددت كيماوي وممكن مخلفش.، عملت حفظ عينات حيوانات منويه صالحه.، ساتقدم لخطبه فتاه.، هل يجب علي أخبارها بذلك؟ ##
  ","

   نعم؛ لازم.
   
   الله يعافيك ويحفظك ويرضيك ..
  
"
79995,"
   مفيش تفاهم بينى وبين زوجى 
وكذا مرة اشوفه بيسمع أو بيشوف حاجات مش كويسة اتناقش معاه حرام وغلط وخاف عليه وعلى نفسك، احنا لسة لم نرزق باطفال ومتزوجة من سنتين 
بس كل ما يبطل الحاجات دى يرجع تانى كنا هننفصل بس هو متمسك بيه جدا مش عارفة انفصل منه ولا قادرة أكمل معاه يقول هيكل ويبطل فترة ويرجع تانى 💔
  ","

   انصحيه بطبيب نفسي.
   
   وقبل ده يصلي ويحافظ على علاقته بربنا ..
   
   ربنا يهديه.
  
"
79996,"
   ألسنا أحق بقلب سعيد يا شيخ؟!
  ","

   أحق بناء علام ؟!
   
   ومن منا يستحق على الله شيئا ؟!
   
   بل نرجوه فضله وسعدا في الثبات على رضاه .. حتى نلقاه.
  
"
79997,"
   افتح بقا
  ","

   مييين !
  
"
79998,"
   وانا كمان الله يجبر بخاطرك 💚
  ","

   يجبر خاطركم ويسعدكم جميعا ..
   
   وكان هذا فاصلا غير مرتب له من محاولة إدخال السرور عليكم بالاعتذار عن كثير من عدم الرد غير المتعمد ..
   
   ولا يظن أحد منكم ظن السوء في البلوك؛ فمقامكم مكرم عنه.
   
   هو لا يكون إلا في حدود ضيقة جدا لمن يتجاوزون تجاوزا لا يليق .. وحاشاكم.
   
   ألقاكم يا صحبة الجنة 💚
  
"
79999,"
   وانا كمان ياشيخ محمد ادعيلي أتعين مُعيدة ف الجامعة : D
  ","

   يا رب .. وترحمي العيال ..
  
"
80000,"
   جزاك الجنه 💗🤩🍃
  ","

   صحبة 💚
  
"
80001,"
   طب وصحبة الجنه 😓
ال ولا مره عبرتني  😂
  ","

   مرحبا بك 😌
  
"
80002,"
   هيييي المراجيح فتحت 😂😂😂😂
  ","

   انزل يا بابا يلا .. مروحين خلاص.
  
"
80003,"
   ده انت بقيت ولا عمرو دياب يا شيخ  😂😂😂
  ","

   ما شافوش كده ولا يحلموا ! 😌
  
"
80004,"
   انت ياض
  ","

   لا اتلم 🙃
   
   ده تحت بيقولي يا باشا.
  
"
80005,"
   وانا الله يرضى عنك
  ","

   عني وعنك 🤲🏻
  
"
80006,"
   ايه ده الله 😍 النهارده يوم جبر خواطر ؟ 😂🌸
  ","

   ربنا يسعدكم ..
  
"
80007,"
   حفلاااااااه😂😂💃
  ","

   زياطيييييين 😂
  
"
80008,"
   هي جات عليا مهي بقت كوسه 😹😹
  ","

   عندكم شوية صلصة ؟!
  
"
80009,"
   يعني هو انت مستقصدنا متردش علينا يعني ولا ايه حكايتك
  ","

   الحكاية إن دي حفلة مفاجئة بس حضرتك !
   
   بنثبت بها إن محدش عندي بلوك.
  
"
80010,"
   باشا باشا باشا ياباشا رد عليا ياباشا
  ","

   أهلا 😌
  
"
80011,"
   عندى احساس انى شوفتك امس وانت بتتقضي اغراض
  ","

   لو المعيقلية = يبقى أنا 😬
  
"
80012,"
   طب رد عليا انا كمااان مش قادره اتنفس
  ","

   جهاز بخار يا ابني للأستاذة.
  
"
80013,"
   هتقلب مراجيح 😂😂
  ","

   لسه هتقلب ! 🙃
  
"
80014,"
   اشمعنا انا مردتش عليا يا شيخ😔
  ","

   ودي تيجي
  
"
80015,"
   وانا😂😂
  ","

   طيب
  
"
80016,"
   وانا معدية قلت اجي اخد الجمعية  😂
  ","

   دورك الشهر الجاي .. هاتوا الفلوس اللي عليكم.
  
"
80017,"
   وانا وانا 
عشان مش رديت علي ابدااا 
تحياتنا لك من غزة
  ","

   يسلموا ..
  
"
80018,"
   هو أنا قلقاسه يا أخي وأنا زيهم😢💔
  ","

   وآي حتة لحمة برضه 🥩
  
"
80019,"
   دكتور مين دا اللي يطردنا 😒
هو ميعرفش احنا بنتابع مين ولا إيه😌
  ","

   يا خوفي يا بدران !
  
"
80020,"
   متتتت😂😂😂😂
متابعينك بضحكّو يشيخ😂😂😂😂😂😂😂😂😂😂
انا عارفه حظي مش حيجيني الدور
  ","

   يلا خليهم يضحكوا عليك.
  
"
80021,"
   سلام عليكم 👋🏻
انا معدي لقيت الناس بتسأل فقولت اسأل انا كمان وربنا يخليلك لينا ي باشا 😂
  ","

   اقف في الطابور يا حضرت.
  
"
80022,"
   هو انا سبانخ يا شيخ محمد😣
  ","

   آدي حتة لحمة ولا تزعل 🥩
  
"
80023,"
   طب و اللى قاعد فى المشرحة بيذاكر و الفورمالين مبهدله ملوش حظ يترد عليه فى الحفلة دى 😂
  ","

   الحظ اليوم واسع 😌
  
"
80024,"
   وانا معاها ف نفس ذات محاضرة الكراون 😅
  ","

   سلمولي عالدكتور 😬
   
   لو طردكم = مش مسؤول.
  
"
80025,"
   وانا الهي تنستر يشيخ رد عليا 😂🌻
  ","

   يا رب
  
"
80026,"
   يعني يرضيك ترد علي اختي وانا لأ وبتطلعلي لسانها 😞
  ","

   قوليلها عيب كده.
  
"
80027,"
   المره الجايه هبين اليوز لا تدعيني الي ذلك  😂
  ","

   لا امسك أعصابك.
  
"
80028,"
   كده انا بلوك بجد😂
  ","

   لأ
  
"
80029,"
   بيرد عليا من مرة واحدة كل مرة 😎
  ","

   بلوك 😂
  
"
80030,"
   طب وأنا وأنا🙆‍♀️🙋‍♀️
معقول هترد عليا وأنا في محاضرة كراون🤔😅
  ","

   هنخاف يعني !
   
   كراون كراون
  
"
80031,"
   متأكده انك مش هترد عليا بس حقيقي  نو بروبلم.
  ","

   بتحطوا نفسكم في مواقف بايخة 😌
  
"
80032,"
   هي جت عليا 🙄
  ","

   مثلا
  
"
80033,"
   طب وانا 😑
  ","

   وأنت
  
"
80034,"
   وانا وانا وانا
  ","

   يلا .. شالله ما حد حوش 😌
  
"
80035,"
   كده ايقنت اني بلوك ببعت ومفيش أمل
الله المستعان
  ","

   طب ما تتسرعش 😌
  
"
80036,"
   طب رد عليا انا كمان اجبر بخاطري وادعيلي🚶‍♀️
  ","
  🤲🏻
  "
80037,"
   احمدى ربنا انو جاوبك مره 😅😅
في ناس هنا عاقه مش بيتجاوب عليهم وهيموتوا وينولوا هذا الشرف 😊😊😊
  ","

   الله يرحمهم 😬
  
"
80038,"
   طيب واللي من سنه بيسأل حضرتك ومجاوبتش ولا مره 😥يعمل ايه!!
  ","

   يخليه مشرفنا ومآنسنا 😌
  
"
80039,"
   الحمدلله الحمدلله الحمدلله الحمدلله أنا زقططت والله رغم بزاكر ومش فاهمه حاجه وكنت هعيط فرحتنى ي شيخى ولطف من ألطاف الله لى وللكثير والله 😍
  ","

   الحمد لله.
  
"
80040,"
   تقريبا انا كمان نفس المشكله ... بس حضرتك عمرك ما جاوبتني 😪
  ","

   مفيش بلوك.
  
"
80041,"
   طيب انت ليه بعيد عن اهلك كده ياشيخ
  ","

   مشيناها خطى كتبت علينا .. ومن كتبت عليه خطى مشاها !
   
   الحمد لله الكريم الحليم.
  
"
80042,"
   أحزنتنى يا أنس 
حتى أنت رفضتنى 
تشكرات 😔
  ","

   الرفض حق مكفول للطرفين .. لا يعني عيبا في أحدهما !
   
   القلوب لا تملك .. الرجل لسه عايز يبني مستقبله 😬
  
"
80043,"
   حضرتك جاوبتنى على سؤال واحد من سنه ومن بعدها حضرتك مجاوبتنيش خايفه حضرتك تكون حظرتنى بالله رد ليستريح قلبى وفكرى 💔💔
  ","

   أبدا مفيش بلوك.
  
"
80044,"
   ولما يبقى الشاب مبياخدش اى خطوة بقاله اكتر من 3 سنين يبقى ايه الحل؟ مع انه باين جدا انه بيحبنى!!
  ","

   حضرتك اللي بيتهيأ لك بس !
   
   اللي بيحب = بيقتحم الأبواب المشروعة ليكون معك وتكوني معه.
   
   غير كده وهم أو ضعف .. وكلاهما لا يستحق شرف الحب.
  
"
80045,"
   طب ما تجوزنى أنس 
انا موافقه 🙈🙈
  ","

   بس هو مش موافق 😌
  
"
80046,"
   حتى لو اهلى .. انا اهلى بصرف عليهم حرفيا ومحدش فيهم لا بيهتم ولا بيعاملنى كويس وبيطلبوا الفلوس ويقولوا دا واجبك وانا مش عارف اعمل ايه .. حتى مش عارف اتجوز لانهم مخلصين على اول باول .
  ","

   لا مش واجبك !
   
   واجبك ما زاد عن حاجتك ..
   
   شف حياتك .. وأعطهم دون تحميل نفسك فوق طاقتك.
  
"
80047,"
   كيف اترك اثرا طيبا ...؟
  ","

   الرحيل النبيل = أجمل أثر .. إن كان وجودك لم يعد يُنتظر.
  
"
80048,"
   متي اغادر الأشخاص؟
  ","

   حين يكون حضورك في نظرهم باهتا، وخيرك في أرواحهم مجحودا.
  
"
80049,"
   حدثني عن موضع الكرامة ف الحب ياأبى
  ","

   استدعاء الكرامة في الحب = نذير خطر !
   
   إننا حين نقول لا كرامة في الحب؛ فهذا بسبب أن كليهما يحفظ للآخر كرامته بدرجة لا تلجئه للبحث عنها أصلا.
  
"
80050,"
   هو مين أنس بعد أذنك
  ","

   ابني وصاحبي وأول فرحتي ..
   
   ادعوا له؛ تقر به وبأختيه في الدارين عيني ..
  
"
80051,"
   اخي الفاضل يارب تكون بخير 
كنت خاطب عن حب والدنيا كانت ضحكتلي وفجأة وانا بحضر للفرح تخلت عني بعد ضغط من اهلها جسبي الله فيهم وانا عازرها
 افكر ازاي لما اجي افكر في الجواز تاني انا ماعرفتش بنت غيرها.
ومش عارف المفروض ايه اللي يتم بقي اختار ازاي وامتي والمقارنات اللي هتحصل.
دلني لو عندك اجابةياشيخ
  ","

   حبيبي .. قلبي معك.
   
   يبدو أنك حديث عهد بالجرح، وما زال نزفك واضحا بين الحروف ..
   
   أولا: قدر الله كله خير .. والله ما تعرف ربك مدخر لك ايه، ولا كنت تضمن سعادتك معاها مهما كنت بتحبها !
   
   ثانيا: اللي يتخلى عنك (لأي مبرر) سيما في وضعكم ده = لازم تعرف تدوس على بقاياه بداخلك. اللي هيتعبك أكتر إنك تظل تفكر وتفتكر !
   
   مارس الطناش مع الأفكار ..
   
   ثالثا: طبعا ده كلام نظري ولا الجرح والوجع لازم هياخد وقته .. فمش مشكلة، اصبر على نفسك وركز مع النقطتين اللي فاتوا.
   
   رابعا: لو عملت كل ده صح = هتقدر تتجاوز وتلاقي قلبك بيتفتح من جديد وتعطي فرصة كاملة لمن تستحق حبك على الحقيقة .. كما هي، بمميزاتها وعيوبها .. دون مقارنة بماض أنت قد تجاوزته بقرارك وكرامتك !
   
   كل شيء يولد صغيرا ويكبر .. إلا الحزن ..
   
   سيمر كل ذلك، وستراسلني يوما تحمد الله إليّ على كل ما تشعر به الآن.
  
"
80052,"
   والله العظيم بس شفت انو عندي اشعار انو انتا حاولت سؤال اتفائلت جدا ودخلت ع طول صفحتك اشوف شو الجديد. 
ربنا يعطيك ليرضيك ، ربنا يعطيك على قد نيتك وزيادة ويجزيك عنا كل خير
  ","

   ربنا يعطينا جميعا .. بكرمه وفضله 🤲🏻
  
"
80053,"
   لن اسامح هذه الايام ع ....
  ","

   مسامح كل شيء .. وكل أحد !
  
"
80054,"
   كان نفسي أحس بحُب الأب والأم دا أوي أوي والله :"")
  ","

   حتى ده حال بيتحسد ! ☹️😂
   
   الله المستعان.
   
   الدنيا أرزاق مقسمة من النعم والابتلاءات .. من الأفراح والآلام ..
   
   وربنا بيعوض ..
   
   زي ما أهالينا بيقولوا: ""بيقطع من هنا، ويوصل من هنا"" !
   
   المهم نرضى.
   
   بنبكي شوية، بنحزن شوية .. لكن نكمل الطريق بأمل وحسن ظن.
   
   في النهاية هي مجرد (كوبري).
  
"
80055,"
   ما هو آخر شيء بكيت بسببه؟
  ","

   مكالمة مع أنس تبعتها بكالمة مع أمي !
   
   كلاهما يقول: هتيجي امتى بأه ؟
   
   الله المستعان.
   
   ربنا يهديك يا آسك.
  
"
80056,"
   ليه جمال البدايات بيختفي؟
  ","

   لو صدقت العهود = لدام الجمال !
   
   على قدر التكلف في العلاقات = تكون سرعة الزوال ..
   
   اللهم ارزقنا الصدق في الحال والمقال، والسعد التام في حسن المآل.
   
   ————————————————
   
   وكانت هذه إطلالة صباحية ..
   
   ألقاكم يا صحبة الجنة 💚
  
"
80057,"
   ابقى تعالى كل يوم ياشيخ عشان أنا بستفاد كتير والله😔
  ","

   حاضر 😂
  
"
80058,"
   قال صلى الله عليه وسلم فى الحديث""...وأحب الأعمال إلى الله سرور تدخله على مسلم..."" وانت ياشيخ بتدخل السرور على ناس كتير وبتخفف عنهم وبتوجههم للصواب...ربنا يجعله فى ميزان حسناتك إن شاء الله
  ","

   الله يسعدك حبيبي 💚
   
   رب يجعلني كذلك، ما أحياني.
  
"
80059,"
   ممكن تدعي ل اروي ونهير صحابي ربنا يوفقهم في امتحانتهم ويعوض تعبهم خير
  ","

   نهير ده اسم غالي جدا على نفسي !
   
   ربنا يوفقهم يا رب وكل من ها هنا.
  
"
80060,"
   شيخنا .. أنا شاب وبحاول قدر المستطاع أعف نفسي بس تعبت ونفسي أرتبط بحد .. أنا عاطفي زيادة بس مفيش حد جنبي وتعبت
  ","

   اثبت يا غالي !
   
   هذه المرحلة (مهما كان عنتها) مهمة جدا في بنائك الإيماني .. استعن بالله وادعه كثيرا وليكن لك أوراد من طاعته .. وأبشر.
  
"
80061,"
   و هل سيصل كتاب حضرتك الى لبنان 🇱🇧
  ","

   يصلكم حيث كنتم .. بإذن الله.
  
"
80062,"
   شيخ..ديما اما بشوف اي اتنين مخطوبين او عاقدين غصب عني بقول نفسي ابقى زيهم ..نفسي خطيبي*عاقدين* يخرج معايا و يبقى سند ليا زي ما كان هو *معتقل*..نفسي نخرج و نمسك ايد بعض تاني و احس الاحساس اللي كنت بحسه معاه اني ملكت كل حاجه ومببقاش خايفه .. بقول ديما اللهم بارك و اتمنالهم السعاده بس بيبقى غصب عني💔💔
  ","

   اللهم يا رب فرج عن عبدك هذا، واربط على قلب أمتك هذه .. واجمعهما يا قدير على كل خير ..
   
   ومن مثلهما ..
   
   آمين.
   
   (قريبا تبشريننا بإذن الله).
  
"
80063,"
   أخشى إننا نشوف حضرتك فى معرض الكتاب فتقل تلك الهالة الموضوع ع حضرتك ونكتشف إن حضرتك شخص عادى خالص زينا كدة 😅
  ","

   ليه هو حد قالكم إني بطير ولا حاجة ؟ 😂
   
   عادي وأقل من العادي.
  
"
80064,"
   أنا كمطلقه فقدت الأمل في اني اتجوز اصلا ،مافيش حد عاجبني والمجتمع بقي ملئ بأشباه الرجال الا من رحم ربي ، بس بحس ان ربنا بيعوضني بحاجات تانيه غير فكره الجواز
  ","

   هو ده !
   
   ربنا بيعوض ..
   
   غالب مشاكلنا بييجي من حصرنا لمفهوم السعادة في طريق واحد فقط، وهذا عين الغلط.
  
"
80065,"
   تبقي عملتلي بلوك😥
  ","

   مش بعمل لحد.
  
"
80066,"
   حضرتك شكلك هربان من المذاكرة ....ذاكر ي ابى ماينفعش كدا عندك فايناااااااااال🤦😂😂😂😂
  ","

   بلوك 😢
  
"
80067,"
   انا سعد الدالي انت مين
  ","

   أنا ابن رجل صالح؛ ليت لي نقاء قلبه.
  
"
80068,"
   الله يكرمك ترد عليا ضروري بالله عليك
مطلقه وحدعايز يتجوزني مامته رفضاني تماماعشان هو ماسبقش له الجواز مش عارفين نعمل ايه والله انا اتبهدلت واتهانت واضربت ونفسي ارتاح احنا عايزين حلال ربنابتمني يكون فيه عوض ربنا لياتقدر تساعدنا بالله عليك مامته توافق ازاي
اناتعبت من الظلم نفسي افرح وارتاح واعيش والله
  ","

   ده دوره هو وقراره هو !
   
   عايزك تجمدي كده وتفوضي لله أمرك.
  
"
80069,"
   لو حاسه انه مقصر ف الصلا وواجهته وقلي بصلي بس بقصر احيانا ولما قلتله دي الحاجه الوحيده ال تخليني ابعد عنك زعل مني وقلي بدل ما تقولي كده قولي هعينك ع التغير هو محترم وكويس من كل النواحي بس خايفه من ناحيه الدين مش زي ما كان نفسي يكون اعمل ايه بس بحبه جدا جدا 😢
  ","

   ما دام الأساس موجود = هييجي منه بإذن الله.
  
"
80070,"
   وبابا وماما وجدو وخالو وعمو هههههه
متيجي نعملنا برنامج ف الراديو ياشيخ 
صدقني هتضرب كل البرامج التانيه نيهااا
  ","

   وانزل يا ابني بأغنية: يا صباح الخير ياللي معانا 😂
  
"
80071,"
   محمد عطية كما اعرفه
   
    https://ask.fm/ateflafy/answers/151739875409
   
","

   الله يرضى عنك يا أبا علي، ويسترني بستره !
   
   ادعيلي تريحني .. وأبقى حليم أكتر والله 😃
  
"
80072,"
   هو بيبطل بس متهيألي عشان مايزعلنيش يعني لو انا رضيت هيسوق فيها
  ","

   أي ذكر لو رضيت له = هيسوق فيها ! 😬
   
   فيه درجة من الضعف المشترك .. المهم يكون الأصل الاعتراف بالخطأ وتعظيم مقام الله وحدوده.
  
"
80073,"
   انا اتجوزت واحد لو حطيته تاج 👑 فوق راسي مش كفاية
الحنان والتقدير والاحتواء والاحترام والحب
فيه كل حاجة حلوة ❤
ربنا يقدرني واخليه اسعد زوج ف الدنيا كلها
دعواتكم بالله بالذرية الصالحة 
و بندم علي كل ثانية ضيعتها مع حد ميستاهلش ياريت البنات تتعلم وتعقل
  ","
  ....
  "
80074,"
   انصحنى بالله عليك 😢😢
واحد كان بيسأل قريبى ع عروسه لابنه ف قاله عليا وانا معرفوش بس بيقولو محترم وعيلة شكلهم متدينين يعنى وماديا كويسين جدا وانا لسه 3 طب ف بيقولولى اقعدى معاهم عيلته الاول هيزورونا ولو مرتحتايش متوافقيش وحاسه انى لسه مش مستعدة وصغيرة اعمل ايه انا متلخبطة وخايفة ومكسوفة جدا 😢
  ","

   اقعدي يا دكتورة مش مشكلة !
   
   وإن كنت شايف الخطوة بدري شوية على طب.
  
"
80075,"
   طب وانا ماما رافضة البس النقاب وانا بجد نفسى البسة والله يا شيخ
  ","

   اجتهدي في الطاعة .. ودعي النقاب لين ييسر وقته بإذن الله.
  
"
80076,"
   جزاك الله خيرا و نفعنا بكم و بعلمكم و جمعنا بكم في جنات النعيم
رايك في خطبة واحدة درسنا سوا فـ طب و هي مستنياني(أرجو ان نكون قد استعففنا بفضلك بعد فضل الله عز و جل) يعني بقالي اقل شيئ سنتين عشان اخلص جيش و اترسم ان شا الله،ما اريد اخسرها ي شيخ وافكر من ناحيتها خايف اكون ظلمتها،انصحنا، دعواتك ي شيخ
  ","

   تقدم يا حبيبي الآن .. تخلص جيشك وتتجوزوا بالمتاح بإذن الله !
   
   أنا أحب أحضر فرح حد زيكم والله.
  
"
80077,"
   يا شيخ انا نفسي انتقب وجوزي رافض بقوله اقنعني بيقولي المصالح الحكوميه هتضطري ترفعيه احنا متجوزين ف عيله وبناكل كل جمعه مع بعض قالي هيخنأك وممكن حد يشوفك غصب عنه يبقي البسي خمار ولبس واسع والنقاب سيبيه الوقتي اقنعه ازاي رد عليا رجاءاً ؟؟
  ","

   أنا معاه !
   
   اسمعي كلامه.
  
"
80078,"
   خطيب طلب مني ارسال صورة بغرض الرؤية.. علماً بإني منتقبة فرفضت ارسلهاله ..وطلبت منه يجي البيت يعمل رؤية شرعية .. فشرح لي انه يخشى علي واسرتي من الاحراج ان لم اعجبه ، فتفهمت وجهة نظره واقترحت ان ارسل صورتي له مع صديقة تريه الصورة وتكون معها فقط .. فتحجج ورفض بحجة الكسل من الموضوع .
ما رأيك  ؟؟
  ","

   الوسيط الأمين حل مناسب في مثل هذه الأحوال.
  
"
80079,"
   لو قابلتي الشخص اللي يستاهل هتديله الحب والمشاعر اضعاف مضاعفة 
عن تجربة الحمد لله 💕
هتقولي هو انا ازاي كنت غبية كده 
ربنا يوفقك
  ","
  ....
  "
80080,"
   امتى تتوقف عن مسامحة من تحب ؟
  ","

   ما دمت أحبه = سأظل أسامحه !
  
"
80081,"
   انا مدرس مساعد في كلية آداب بس محافظة تانية كان نفسي أراقب في الامتحانات علي حضرتك😂😂😂
  ","

   مفيش واسطة معاليك ؟!
   
   دنا غلبان 😬
  
"
80082,"
   أردت رأيك في أمر و وددت لو أنك اجبتني يا شيخ معلش، ربنا يبارك فيك
  ","

   أنا اللي أقول معلش والله !
   
   يا ليت الوقت والطاقة يسمحوا ما أفوت لكم سؤال.
  
"
80083,"
   مشروبك المفضل
  ","

   الحلو البارد !
   
   وأحبها لقلبي عصير الجوافة.
  
"
80084,"
   هو عادي لو واحده اعجبت بواحد من حروف بوستاته ولا ده لعب عيال ،انا عديت مرحله المرهقه من زمان 😂
  ","

   يااااه !
   
   شعور جميل إن كتير من الأسئلة هنا بعد كده هقول في إجابتها وبس: راجعوا كتاب ""صحبة الجنة"" 😌
  
"
80085,"
   آخر طلب الله يراضيك 🌸 دعاء صاحبتى بتعزّ حضرتك جدا ومتابعاك وهى كمان لبست النقاب معايا من شهر ادعيلها عشان لما تفتح تشوف السؤال وتفرح قلبها 🌸
  ","
  😂
  
  لا بأه .. دي كده الفقرة المفتوحة بتاعة ٩ الصبح.
  
  ربنا يسعدك أنت ودعاء وكل من ها هنا .. آمين.
  "
80086,"
   ارجوك ياشيخ انا وزميلي معجبين ببعض ونحن في طب ينفع استناه للتخرج ولاكده هيكون حراام
  ","

   كده كده مفيش جواز لطب قبل التخرج 😬
   
   فلو هو صادق فعلا = يبقى مفيش تواصل لين يتقدم.
  
"
80087,"
   بحبك في الله يا شيخ💙
  ","

   الله يحبك ويسعدك 💚
  
"
80088,"
   ادعيلى الله يعزك 🌸 
وهحاول بإذن الله أبعد وألتزم بالحفظ ع أد ماقدر 💙
باركلى ع النقاب وادعيلى بالثبات 🌸
  ","

   ربنا يرضيك ويثبتك ويغني قلبك.
  
"
80089,"
   هي كدا صلاتي مش مقبولة صح ياشيخ ؟؟
  ","

   ما دمت تبذلين الوسع وتأخذين بالأسباب وتصلين وقت ما تقومين = فالإثم مرفوع عنك !
   
   (هذا كلام لا يشجعنا على الكسل بل يدفعنا لطلب رضا هذا الرب الرحيم).
  
"
80090,"
   استعففت يا شيخ وهو خطب قريب
  ","

   يغنيك الله ويسعدك !
   
   من سعى لرضاه = لا يخيب.
  
"
80091,"
   هنعرف نحب تاني ويكون عندنا طاقه نتعرف لسه ع حد جديد ونديله مشاعرنا من اول وجديد
  ","

   وننسى اللي فات كأن لم يكن !
   
   المهم ناخد القرار الصحيح الآن.
  
"
80092,"
   مشمئزة من نفسي جداً .. بقالي قرابة الخمس شهور وانا ما بصليش الفجر في معاده الا بعد شروق الشمس 💔💔 
انصحني
  ","

   ظبطي نظام نومك بس .. حدديه بمواعيد ..
   
   ربنا يوفقك.
  
"
80093,"
   ايه ده .. ايه اللى مصحيك دلوقتى 😬
  ","

   كل يوم يا عم والله 😃
  
"
80094,"
   الله يعزك ويراضيك تجاوبنى .. أعجبت بشخص ملتزم جدا وهو مُحفظ قرآن وروحت أحفظ عنده مع ناس كتير غيرى .. بحاول ع أد مقدر أغض بصرى وأركز ع الحفظ وبس .. الحمد لله ماشية ف الحفظ كويس جدا وانتقبت من شهر .. بس بقالى فترة حاسة ان قلبى واجعنى من كُتر ما بجاهد نفسى .. خايفة أقعد معندناش محفظات ف البلد خالص 🌸
  ","

   بنصحك تبعدي يا بنتي !
   
   وتقدري تحفظي والله وتتابعي مع محفظات أونلاين ..
   
   ده كده عذاب لا تؤمن عواقبه.
  
"
80095,"
   ياعم الحاج
  ","

   يا نعم 😌
  
"
80096,"
   يارتني كنت ولد
  ","

   بالعكس .. مكرّمات فاضلات.
  
"
80097,"
   حضرتك خريج كلية ايه
  ","

   علوم كيميا .. وحاليا في تانية آداب علم نفس.
   
   والمفروض أقوم أذاكر 😃
  
"
80098,"
   مخطوبة وهو عاوز يتجاوز معايا ولما بصده بيزعل وبيقعد يدور على فرص عشان يعمل حاجة معايا وانا زهقت من كده
ده سبب كافي الفسخ؟
  ","

   لو مصر ولا يرتدع بالتذكير بالله وحدوده = خلل في تدينه يخوّف من الاستمرار.
  
"
80099,"
   3 ثانوي و بحب النوم جدا و شتا بقى حضرتك عارف 😂😂 بنام بدري جدا ومش بلحق اذاكر 
مفيش حل 😑
  ","

   نم بدري .. قم بدري ..
   
   مذاكرة بعد الفجر جميلة !
   
   ولو نايم كويس هتبقى دفيان ما تقلقش.
   
   استعن بالله.
  
"
80100,"
   والولاد هيتصوروا عادى ولا لأ كمان
  ","

   الولاد هنقلبها مراجيح مش صور بس 😬
  
"
80101,"
   اسفه للتكرار بس محتاجة رد 😐
يا شيخ هوا انا طبيعية لما يبقا عندى زمايلى ف الدراسة بقضى وقت معاهم وهما يحبونى ويشوفونى صاحبتهم جدا بس انا مش شايفاهم كدا ؟ .. حتى لو مع بعض سنين .. انا مش بكرههم بس مش بحبهم زى ما بيحبونى كدا .. انا طول عمرى كدا يا شيخ وشكلى مش بعرف احب حد
  ","

   مفيش مشكلة ما دامت تعاملاتك منضبطة وفيها ود ..
   
   القلوب لا تُملك.
  
"
80102,"
   اعيش في بلد غريب ليس لي صديق يعينني على الطاعه بالعكس حولي اشخاص يعونني على المعصيه 
اتمنى ان احصل على ذلك الصديق المعين على طاعه الله 
اخبرني بالله عليك كيف احصل على هذا الصديق
  ","

   صادق مصحفك، صادق ذكرك لربك، صادق معنى الثبات !
   
   حتى يمن الله عليك بمعين ..
   
   لا تضعف ولا تستسلم ..
   
   وخليك معانا هنا ومع من تستفيد من حروفهم؛ لعل كلاما نافعا يربط الله به على قلبك 💚
  
"
80103,"
   اكسر الفون يا شيخ يعني عشان ترد عليا😣😣
  ","

   الفون:
   
   الله .. وأنا مالي يا لمبي 😬
  
"
80104,"
   انا كشخص اعد بدرس وتحمست لاقرأ الكلام استفدت ايه 😂😂؟
  ","

   أنت محتاج كلام وأنا محتاج كلام .. خلاص نشوف حد يقولنا 😬
  
"
80105,"
   لوسمحت ياشيخنا 
انا مكتوب كتابى بعد سنتين خطوبه و زوجى كان طيب جدا وصبور رغم عصبيتى انا زمان دلوقت انا اتغيرت او مش عارفه مالى بقيت مكسورة وافضل اعيط من اقل كلمه وهو بقى جبروت فى حقى لو غلط غلطه يقولى استحملى بقا ويكون رده اضعاف مش كلام مهين بس بيوجع ويقفل التليفون بفكر فى الانفصال لان تعبت جدا
  ","

   لازم وقفة !
   
   تفهمي ليه اتغير وليه بيحصل كده ..
   
   يا يعترف بإن فيه مشكلة وتصلحوها سوا .. يا الاستمرار هيكون مخيف مع الأسف.
  
"
80106,"
   كان نفسي اكون متبعاك من زمان مكنش حاجات كتييير اوي حصلت .. يلا الحمدلله علي كل حال
  ","

   أدينا كلنا بنتعلم ..
  
"
80107,"
   بنات اذا زوجك عقيم بس انه مسويك ملكه وطلباتك اوامر وطيوووب ومحترم ترضي
  ","

   احم !
   
   وش تبغى من العيال بس دام إنها ملكة.
   
   (ليس هنا قواعد عامة في النهاية، وكل شيء في الدنيا بثمن).
  
"
80108,"
   وفقك الله لما يحب ويرضى
  ","

   وإياك حبيبي 💚
  
"
80109,"
   يا شيخ الحياة مملة وانا زهقت ادعيلي ربنا يغير حياتي للأحسن بكمّل بالعافية والله
  ","

   كلنا بنعافر !
   
   (كوبري) وبيصبرنا عليه إن الجنة في الناحية التانية.
  
"
80110,"
   المفروض يعملوا ريآكت هاهاعا مخصوص عشان اجاباتك يا شيخ، مينفعش معاها غير كدة والله😂😂😂
  ","

   تدوم يا رب 🤲🏻
  
"
80111,"
   بعته كتير قبل وكنت خايفة أكون بزعجك وانت ما بدك ترد
بالله عليك يا شيخ تدعيلنا، بيحبني حب صادق وأهله رافضين عشان قرايب وبقالنا شهور في هادا للحال وهو بيحاول معهم بدون نتايج😔 تعبت والله بس أملي بالله كبير.
ادعولنا لو سمحتم.
بس رد ع هادا الاشي يا شيخ ومبديش حااجة تانية الله يرضى عنك محتاجة رد.
  ","

   هدعيلكم في القيام بإذن الله .. بالخير كله، حيث كان.
  
"
80112,"
   تاخد سندوتش جبنه بالجرجير 🤤؟
  ","

   يا ريت !
  
"
80113,"
   طب انت بتشوف سؤالي ومش حاب ترد ولا مبتشوفوش اصلا عشان ما أبعتو تاني كتير؟
  ","

   حقك علي !
   
   ابعته هنا لعلي أشوفه بإذن الله ..
   
   المفروض الناس نايمين الوقت أو بيمتحنوا 😃
  
"
80114,"
   انا اللي فهماه من اجاباتك هنا ان المحترم والمصلي ممكن نستحمل منه اي حاجه لانه يستاهل ده
  ","

   عمري ما قلت كده !
   
   الاحترام والصلاة أساس ما ينفعش نقبله من غيرهم أصلا ..
   
   تأتي بعد كده الطباع .. هنقدر نتأقلم معاها ولا لأ !
   
   بالعكس؛ دايما بقول: مش كل اتنين (مهما كانوا كويسين) ينفعوا مع بعض.
  
"
80115,"
   شيخ انا وزوجى استحالات العشرة بيننا عشنا سنوات كل منا فى عالمه الخاص و مشاكلنا كتير لكن بينا اولاد  هل احنا لو انفصلنا نكون بنأذى الاولاد و لا ده قدرهم و الانفصال افضل من هذه الحياة المشوهة
  ","

   الانفصال مش دايما سيء !
   
   أحيانا بيكون أفضل لنفسية الأولاد من التربية في بيت تكتنفه القسوة أو موت المشاعر وذبول الروح ..
   
   نفضل نحارب عشان قضية خسرانة وبيت قائم فقط فيما يبدو للمجتمع الظالم !
   
   وأحيانا كتير بيكبروا الأولاد ويقولوا الله يسامحكم ليه عملتم فينا كده .. مش عشان انفصلتم، لا عشان استمريتم في وضع عقدهم وشوه فكرة الزواج في إدراكهم !
   
   إن انفصلتما فليكن بإحسان وحفظ لحق العشرة والأولاد .. ولتكملا دوركما كأب وأم .. فهذا لا علاقة له باستمراركما كزوج وزوجة ..
   
   وفقكما الله للخير.
  
"
80116,"
   استحلفك بالله ترد خطيبي  عنده نظره تشاؤميه لاي حاجه دايما حاسس ان حاجه وحشه جايه ان صحته هتروح انه مش فرحان بخطوبتي منه ومفيش حاجه اصلا بتفرحه ان اي حاجه حلوه هتحصل بعدها حاجه وحشه مش حاسس ان في مشاعر منه اتجاهي بس هو شايف اني فيا مميزات مش هيلاقيها فمكمل مفيش حاجه ده كلامه اكمل ول هو حد محترم ومصلي
  ","

   هيرهقك للأسف !
   
   وشايفه محتاج تدخل علاجي.
  
"
80117,"
   بالهداوة 😂💚
  ","

   على الآخر 😃
  
"
80118,"
   يا شيخ بالنسبة لمعرض الكتاب .. ينفع بنات تجيلك عشان التوقيع وتتصور معاك ولا هكسف نفسى ع الفاضى ؟ 😂
  ","

   التوقيع طبعا ينفع .. التصوير لأ.
  
"
80119,"
   أيهما تفضل الدفع كاش أم عن طريق البطاقات الصادرة من البنك؟
  ","

   صباح الخير !
   
   أفضل يكون معايا فلوس يا آسك
   
   ومش هنختلف 😬
  
"
80120,"
   بالهداوة ١٢ / ١٢
  ","

   والحمد لله رب العالمين.
  
"
80121,"
   يا دكتور حضرتك جميييييييييل جميييييييل جدا بجد 💗 
من اسباب دخول السعادة الى  قلبى كلام حضرتك والله🌸
  ","

   عالمنا وابن عالمنا ..
   
   ""قلة إنسانية منك"" !
   
   سفيهنا وابن سفيهنا 😂
   
   عموما بعد وصلة من الشتايم اللي أنا مذهول منها الحقيقة تخرج من نساء .. وأنا اللي ياما اتشتمت وبتشتم بسببكن ☹️
   
   هذا درس عملي يا ولاد في عدم الاغترار بكلام الناس !
   
   مدحا أو ذما
   
   قل ما تحسبه يرضي الله، ويسرك به أن تلقاه .. ولا عليك !
   
   طب لو تبين لك خطؤك في أي وقت ؟!
   
   لا تكف عن شجاعة الاعتذار ولا تتردد.
   
   وتستمر الحياة ..
   
   فيما يلي فيديو قسمته ل ١٢ جزء .. سأنشره تباعا من ١ / ١٢ إلى  ١٢ / ١٢
   
   بعنوان: بالهداوة.
   
   للي عايز / عايزة تفهم ..
   
   وألقاكم يا صحبة الجنة 💚
  
"
80122,"
   شيخنا قوم والله عندك عيال وبيت محتجينك وناس بتحبك كفاية عليك كدة والله خايفه عليك
  ","

   ايه هتغتالوني كمان ! 😢
  
"
80123,"
   بحب أجوبتك وتفكيرك ياشيخ😁❤️
ربنا يوفقك
  ","

   ربنا يعيني !
   
   معدتش عارف هو أنا نصير المرأة زي ما بتشتم .. ولا عدوها زي ما بتشتم برضه 😂
   
   عموما هنا ما يسرني أن ألقى الله به .. وبس.
  
"
80124,"
   الله يعني حقها تطلق   عشان هوا يتجوزها ! 
لكن مينفعش هوا يطلقها لو ابن عمها ف نفس الوضع ويسبهالو يتجوزها ؟
  ","

   هو أنتم لغيتم مسألة الفرق بين الرجل والمرأة (شرعا وعقلا) ولا أنتم اتجننتم فعلا ؟!
   
   يخربيت كده والله.
  
"
80125,"
   والله انا متجوزه ولو كدا فعلا كنت هخلي جوزي يتجوزها تفرح بايامها المعدوده  م ممكن انا كنت ابئا مكانها او اي حد تاني 
ويمكن لما اعمل حاجه انسانيه ربنا يبعد عني مرض فالمستقبل جايلي بدعاويها ليا هيه واهلها  ويمكن لو رفضت ربنا يسلط عليا شياطين الانس والجان ارحموا م فالارض يرحمكم من فالسماء
  ","

   لا مفيش رحمة حضرتك !
   
   فيه حقي وجوزي وبيتي .. و""خليها في حالها"".
  
"
80126,"
   لو تعافت هيبقى الفراق بينهما أصعب ع نفسيتها والله بعد ما أصبحت زوجته وأخذوا من بعضهم البعض ميثاقا غليظا
  ","

   وايه المشكلة ؟!
   
   ساعتها القرار له هو .. يمشي البيتين بما يرضي الله .. لا يظلم ولا يجفو.
  
"
80127,"
   وبالنسبة للشرع اللي احل اربعة!
  ","

   لا ده في الفريزر حضرتك !
  
"
80128,"
   الموضوع صعب جدا علي الزوجه 
حضرتك ليه مش قادر تتخيل !
  ","

   وأنا قلت إنه سهل !
   
   طبعا صعب ..
   
   الدنيا كلها صعبة .. والجنة مش رخيصة.
  
"
80129,"
   وحضرتك تدعي علينا ليه اصلا!!!
  ","

   ما بدعيش !
   
   بحاول بس واحدة منكم تفكر شوية إنها ممكن تبقى مكانها في أي وقت ..
   
   آه .. تفقدي الزوج والبيت والصحة .. في طرفة عين !
   
   وساعتها يتقالك: ربنا يعافيك، وخليك في حالك.
  
"
80130,"
   انا كبنت مش قادرة اصدق ان في بنات بعتوا كده لحضرتك ومقتنعين بكده .. والله ربنا يهون عليها اللي فيه ويعافينا جميعا .. انا مع راي حضرتك جدا .. يمكن ده يكون السلوان الوحيد ليها شفاها الله يعني .. وبالنسبة للبنات بلاش اوفر الله يكرمكم عندي مرارة واحدة 😒🐸
  ","

   أنا بتاعتي بلاستيك !
   
   من زمان.
   
   ما شفتيش الأسئلة اللي جاية .. حزن الحزن يعني.
  
"
80131,"
   يعني لو الوضع معكوس 
زوجها هيقبل يا شيخ ! 
""من باب الانسانية ""
  ","

   هيقبل ايه لا مؤاخذة ؟!
   
   أنتم اتجننتم ولا نسيتم إنكم مسلمين ؟!
  
"
80132,"
   اجابتك قاسية جدًا
يعني الزوج والزوجة يضغطوا ع نفسهم ويتقبلوا وضع زي دة لية؟
ربنا يشفيها ويعافيها يارب ويخليها ف حالها 
حضرتك مش بترد ع كل الاسئلة
  ","
  "" يخليها في حالها "" !
  
  أنا مش هعلق.
  "
80133,"
   طيب ما تكمل إنسانية وتتطلق منه علشان تسيبهولها خالص
  ","

   حقها !
  
"
80134,"
   لي يا شيخ مش قادر تتعاطف مع غيرتها !! 
ازاي تتحمل انها توافق ان جوزها تدلعه وووو ... واحدة تانية مجرد التصور مرعب وبيقبض القلب !! 
مهما كانت انسانيتها الفكرة مرعبة ! 
جوزي تأثر قلبه اخري ! 
رفقا بنا !
  ","

   مش عايز فعلا أدعي على واحدة منكن تذوق ذواقها الآن !
   
   لا حول ولا قوة إلا بالله.
  
"
80135,"
   اسفة لست السائلة لكن ماذا لو تعافت ؟! وكل شيء بيد الله !! .. بالعكس ليست قلة إنسانية عادي من حقها ترفض .. وبنت عم زوجها شفاها الله وعافاها وطهرها من كل سوء ما كان لها أصلا أن تطلب شخص لم يراها ولا يرغب فيها وما كان الله أن تقبل بالشفقة ومنكم تعلمنا أستاذنا غل نفسك ولا شفقة في الزواج.
  ","

   الوضع مختلف تماما !
   
   ولو تعافت ساعتها بالخيار ..
   
   يا يكملا بالمعروف والعدل .. يا فراق بإحسان .. وتكتفي بسعد قلبها بدعم الأيام الحرجة.
  
"
80136,"
   هي مش قلة انسانية قد ما هي قلة احترام من قريبة زوجها، ليه تقول كده وهو لو كان عايز كان اتجوزها من الاول كده هيبقي شفقة،وبعدين الأعمار بيد الله افرض اتجوزها وربنا كتبلها عمر اكتر
  ","

   قلة إنسانية منها .. وقلة عقل منك.
   
   حتى لو شفقة .. هي سترضى بمجرد جواره ما تبقى لها من أيام !
   
   مش معقول يا ناس غيرتكم تصل لهذا الحد المقرف العجيب.
  
"
80137,"
   يا شيخ ارجو الرد
انا جوزى صعيدى من صغره كانوا بيقولو البنت لإبن عمها بس هو لما كبر ماكانش مرتاح انه يتجوز بنت عمه واتجوزنا انا وهو كده بقالنا سنه وانا حامل
و اكتشفوا أن بنت عمه عندها سرطان فى المرحله الأخيره وبتقول امنيتها انها تتجوز جوزى قبل ماتموت لإنها بتحبه وانا مش قادره أوافق على كده هل ده حرام
  ","

   هو مش حرام .. بس قلة إنسانية منك.
   
   (ومش هقدر أتعاطف هنا مع غِيرتك).
  
"
80138,"
   ايه فضل سورة البقرة؟
  ","

   أخذها بركة، وتركها حسرة، ولا يستطيعها البطلة.
   
   (البطلة = السحرة)،"".
  
"
80139,"
   انا ايه اللي دخلني ثانوي !
انا عايزه مصاصه يا عمو😢
  ","

   عادي؛ ذاكري مع المصاصة.
  
"
80140,"
   متقدملي واحد زميلي في الشغل ومش عارفه اقول لاهلي ايه عشان هم معارضين الفكرة ديه وشايفين اني لسه صغيره وانا عندي ٢٣ ومش عارفه اتكلم معاهم اعمل ايه !
  ","

   سنك مناسب جدا للارتباط.
   
   قولي لهم، ودافعي عن حقك بلطف.
  
"
80141,"
   ايه علامات القبول في الخطوبه ، عشان نقضي ع التردد ده يا شيخ
  ","

   الحد الفاصل = عدم النفور.
  
"
80142,"
   المفروض صحبه الجنه فئه السناجل ياخدوا الكتاب ببلاش🙄
  ","

   على فكرة بأه متوصي بهم جدا فيه ! 😌
  
"
80143,"
   هو حضرتك مبترش ع الغلابة ليه💔😩
  ","

   حوش يا واد الفلوس اللي مش ملاحق عليها 😂
  
"
80144,"
   كنت بكلم واحد و سابني شهرين من غير سبب و توبت و ندمت والله و اتقدم بعدها عريس مناسب من كل النواحي 
روحت وافقت و بعد متخطبت رجع الاولاني يعاتبني 
طبعا مش برد عليه بس هو بيدعي عليا و بيقول ظلمته و اتخطبت هل انا غلط ؟؟
  ","

   غلط إنك بتسألي سؤال زي ده أصلا !
   
   غلط إنه لسه عارف يبعتلك حاجة أصلا !
   
   بلّكيه ومزقي صفحته من ذاكرتك .. واستقبلي حياة، نظيفة صادقة.
  
"
80145,"
   ليه صديقه متعبة نفسيا لي هي حساسه بشكل كبير وكل شوية تتقمص اعمل ايه
  ","

   اعملي اللي تقدري عليه في حدود عدم إرهاق روحك !
   
   وبس.
  
"
80146,"
   حلمت انك جيت مدرستنا ودخبت فصلنا ف لما شفتك فرحت وقلت صحبة الجنة ف انت ابتسمت وكان معاك راجل قلتله يديني ٥ جنية واداني 😂😂
  ","

   أنا عايز نصيبي في الخمساية لا مؤاخذة 😒
  
"
80147,"
   دي اكتر جملة بكرها من القلب فعلا
  ","

   غلطان !
   
   الدنيا لازم فيها فراق .. عاجلا أو آجلا ..
   
   المهم يكون اللقاء على خير .. ولا خير أتم من الجنة.
  
"
80148,"
   مكنتش بفوت بفرض + كنت بصلي قيام الليل 
دلوقتي بقيت بكسل اصلي الفروض💔
  ","

   اسمع ده:
   

    https://www.facebook.com/m.atiia.soliman/videos/1321356817944160/
   

"
80149,"
   قوم ذاكر يا شيخ علشان متجيش تعيط ليله الامتحان 😅😅😅
وتقول صحبة الجنه السبب 😆😆
  ","

   هو أنا زيكم بتحجج !
   
   أنا بعيط بس 😌😬
  
"
80150,"
   شيخنا الكريم السلام عليك اريد ان اخذ رايك اريد ان اتقدم لخطبة فتاه و لكن ليس معي الان الا الشقه هل اقوم بذلك ام ماذا ؟
  ","

   تقدم حبيبي واشرح وضعك .. وربنا يرزقك.
  
"
80151,"
   ياريت كل واحد بيكلم واحده ونيته مش خير يبطل اللي بيعمله ده لانه هيتردله في أقرب حد ليه او ربنا هيبتليه
  ","

   هاشتاج مقصودة 😂
   
   وأنا مالي يا لمبي.
  
"
80152,"
   وظيفة لن تنجح فيها؟
  ","

   لازم أنجح .. لازم أنجح .. لازم أنجح 😬
   
   قولها تلات مرات يا آسك .. هتبقى تمام.
  
"
80153,"
   جمله القاكم ياصحبه الجنه دي بتسيب اثر جميل كده ف الواحد احسنت الاختيار ياشيخ 👏
  ","

   الحمد لله رب العالمين.
   
   ألقاكم يا صحبة الجنة 💚
  
"
80154,"
   اريد ان اترك سقطاتى واسلك طريق يحبه الله اجاهد وادعو الله بصحبه صالحه تعيننى لكن لا اعلم هل على ترك صحبتى الحاليه
  ","

   إن كانت صحبتك تجرك للسقوط = فلا بد من تركها !
   
   اسع لله صادقا .. ولا يقنطك ذنبك، مهما كان.
  
"
80155,"
   شكرا جدا 💚
  ","

   فرحتكم دي يا ولاد فرحت قلبي والله ..
   
   يلا .. ربنا يتم طباعته وخروجه على خير ..
   
   وأشوفكم كلكم مع توقيعه على كل خير .. بإذن الله ..
  
"
80156,"
   طب ايه انا سألتك بس مش هنا هترد عليا ولا أسالك هنا😂
  ","

   يلا راجعين للأسئلة.
  
"
80157,"
   الله الله الله بصوت ارطغرل😍
  ","

   إي والله 💚
  
"
80158,"
   ماهو احنا سبانخ محدش بيحبنا حتي شيخنا مش بيرد علينا وعشان كده مش هزاكر وهروح افضحكم ف الامتحان😢😢😢😢
  ","

   قوم ذاكر يا عم سبانخ .. ربنا يكرمك بحتة لحمة 😬
  
"
80159,"
   الرياااااض يا شيخ
  ","

   المستقر 💚
   
   في المعرض برضه بإذن الله.
  
"
80160,"
   مبارك لك يا شيخي، يا من جعلت القلوب تنبض بالإسلام الصحيح، أنبض الله قلبك بكل فرح. ')
  ","

   كتيرة عليا دي ! 😭
   
   إنما كلنا طلاب نجاة ..
   
   اللهم تقبل العمل، واعف عن الزلل.
  
"
80161,"
   معلش يا شيخ 
هو هيكون امتي معرض الكتاب اللي في القاهرة؟
  ","
  ٢٣ / ١
  
  تاني 😂
  "
80162,"
   الشرقيه ياشيخنا الحبيب  
تحيه كبيرة من القلب 
ربنا يتمه بخير 😍
  ","

   الجيران الكرام 💚
  
"
80163,"
   معرض الكتاب امتي طيب عشان اعمل حسابي 😂💜💜
  ","

   راجع الأسئلة بلاش كسل ☹️
  
"
80164,"
   طيب بنى سويف ملهاش نصيب فيك 😔😔😔❤❤
  ","

   كل الصحبة لهم حق .. حبا وكرامة.
  
"
80165,"
   مبارك ياشيخ😍ورح اعملك دعاية بسوريا اتمنيت كون بمصر لاجي عالمعرض
  ","

   بإذن الله يصلح ربي الحال ونكون يوما في معرض الشام !
   
   حاضرة الثقافة والأدب.
  
"
80166,"
   انا مصرر اصرارا انك ترد عليا🙏🙏🙏 يا ابى 
اهل اسيوط مراكزها وقراها عايزين الكتاب😂😂 
يعملوا اييييييه
  ","

   يصلهم مكرّمين بأمر الله.
  
"
80167,"
   المزاج اتغير فى ثوانى كنت فى حال واتبدل حال بعد ما عرفت اسم الكتاب
  ","

   والله مش مجاملة فعلا !
   
   بس اسمه اعترافا بحقكم ومقامكم لأنكم السبب في كثير من الخير الذي لقيت.
  
"
80168,"
   ياريت حضرتك تعلن عن اليوم اللي هاتنزل فيه المعرض علشان اروح اشتري الكتاب وحضرتك تمضيلي عليه لاني من المنوفية وهانزل يوم واحد بس 😥
  ","

   طبعا هعلن قبلها بكم يوم بإذن الله !
  
"
80169,"
   بكم تحيا الحياة❤
  ","

   وبكم تحلو !
  
"
80170,"
   ابعتلي بس يامولانا كوفر الكتاب
واحلي دعاية هتتعمله بإذن الله
لو أعرف كنت نلت شرف تصميم الكتاب
  ","

   تسلم يا حبيبي 💚
  
"
80171,"
   الناس بتحبك ليه ؟
  ","

   ستر الله.
  
"
80172,"
   طب انا لا بسأل ولا بعمل حاجة غير اني بعمل لايكات ع الاجابات وبضحك معاكوا شوية😂😂😂 دا يعتبر اني من صحبة الجنة وهتعملي ديسكوند ولا ايه النظام وليك حلة ورق عنب وبط 😂😂😂
  ","

   أما المحشي والبط فكثير عند أمي .. وأما الديسكاونت فليس عندي .. وأما نعيمة نعمين 😬
  
"
80173,"
   افتكرتك اتجوزت ي شيخ من كتر التهاني دي 😂
  ","

   ليس بعيدا !
   
   وهل الكتاب إلا مولود لمؤلفه ؟
  
"
80174,"
   حبيبنا 
بيجينا الكتاب والكاتب في السعودية؟؟
  ","

   إلّا !
   
   والنّعم فيكم ..
   
   المحيا محياكم، والممات مماتكم.
  
"
80175,"
   طيب ياريت حضرتك تعمل يوم للناس في المنصورة عشان نقابل حضرتك 
😢لاني أنا من المحلة وصعب أسافر القاهرة للأسف
  ","

   أهلي وعشيرتي 😍
  
"
80176,"
   طب و بالنسبة لاهل اسكندرية حضرتك هتيجى المعرض و لا لاء 🤐🤐
  ","

   مقامهم عندي يخليني أجيهم لين عندهم والله (آه بحب اسكندرية وأهلها) .. بس هكون سافرت بإذن الله.
  
"
80177,"
   ربنا يتم عليك بخير
  ","

   علينا جميعا .. آمين 🤲🏻
  
"
80178,"
   كان نفسي أحضر والله بس للأسف طالعين رحلة للأقصر وأسوان ساعتها 😎
  ","

   خليها تنفعك 😌
  
"
80179,"
   هكون باذن الله خلصت امتحانات💔💔
وجيلك🙈🙈🙈وهشوفك بقا ف اشطات ف ميدان الحسانات باذن الله وربنا يجعله شئ ربنا يقبله برحمته ويكون ثقيل ف الميزان امين امين
  ","

   حبيب قلبي 💚
  
"
80180,"
   زى ما يكون حد وزع بلالين العيد وملبس وحلويات وفرح كده طاير فى الجو 
الله يفرح قلبك ويراضيك ويرضي عنك ويرزقك حب اهل الارض والسماء 
كتاب ناجح واعلى نسبة مبيعات واد عشرين خمسين طبعة يارب باذن الله منه وكله مباع حتى آخر سنتوفة ورقة 😂😂
  ","

   الله يسعدكم ..
  
"
80181,"
   😂⁦✌️⁩ ايه دا يعن حضرتك مصري اصلا !!
  ","

   نهار أبيض 😂
  
"
80182,"
   رد عليا زي ما بكلمك.
  ","

   تحت أمرك يا سعادة البيه 🤚🏻✋🏻
  
"
80183,"
   الإجابات بتنزل باللايكات. يا سلام لو الكتاب ينزل بالمشترين!
  ","

   ظني في الله ثم فيكم .. جميل 😌
  
"
80184,"
   ربنا يسعد حضرتك زى ما بتسعدنا 🌸❤❤
  ","

   يا رب جميعا ..
   
   دنيا وآخرة.
  
"
80185,"
   طب مش هتنزل المنصوره ؟😢
  ","

   أنا من المنصورة يا جدعان 😂
  
"
80186,"
   مش هترد يا شيخ ولا ايه بقول لحضرتك هزقطط لو رديت يمكن نفسي تتفتح ع المذاكرة 😂😂
  ","

   زقططوا وذاكروا .. عشان ما تجيبوش لنا الكلام ..
   
   يا رب أذاكر أنا كمان 😂
  
"
80187,"
   اتمني تقرا اعتذاري 
انا بعتذر ان م هقدر اجيلك او اقابلك لاني مقيد الحركة لكن فرحت و باذن الله احاول احصل ع الكتاب 
انا  متابعك م سنين ادع لي و كل اللي زيي ربنا يفك الكرب
عشان ييجي يوم نشوفك و نسلم عليك و نعزمك كمان 
احبك ف الله
  ","

   رسالتك دي غالية على نفسي والله !
   
   ربنا يحفظك يا حبيبي ويعافيك ويسلمك .. ويجمعنا على خير الدارين.
  
"
80188,"
   اللهم بارك ربنا يجعله ف ميزان حسناتك وينفعنا به واكيد هحوش واجيبه 😂😂💙
  ","

   الله يحنن عليك 😬
  
"
80189,"
   جاى ان شاء الله 😍الف الف مبروك يا ابو انس ان شاء الله يلقى نجاح كبير حضرتك تستاهل كل الخير الى ف الدنيا ❤️ ادعيلى بقى عشان ف علوم ومزنوق وانت اكتر حد عارفها 😭🤦‍♂️
  ","

   قلبي معاك يا زُمُل 😢
  
"
80190,"
   شافني عن طريق زوج صاحبتي عند صاحبتي""من غير ما اعرف عشان مش يحصل احراج لو دخل البيت ومحصلش نصيب من عنده""
قبل ما يتقدملي بقي شاف بالطريقة دي 3 بنات ومش حصل نصيب
فقولتله هما مين دول فحلف ما هو قايل واتخانقنا خناقة كبيرة
واتصل من شوية يطمن وبيحسبني هديت فشديت
وبليل مستني ردي زي ما قولتله لاكمل لافركش
💔
  ","

   أنت أوفر !
   
   ولو كنت مكانه = كنت هسيبك الصراحة.
   
   مالك دخل يا ماما باللي فات في حياته قبل ما تدخليها ..
   
   سيبك من جينات النكد العبيط ده؛ عشان تعرفي تعيشي.
  
"
80191,"
   ياربي ..اقسم بالله فرحت فرحة عارمة يعني😂💙💙..
  ","

   الله يتمها ويديمها ..
  
"
80192,"
   طب انا حجيلك من دمنهور عشان اشوفك

مليش أي كادو 😍
  ","

   تعزمني على عصير 😂
  
"
80193,"
   هو حضرتك هتنزل يوم واحد بس من ايام المعرض؟يارب ترد مرة يارب مرة
  ","

   بإذن الله هنتفق عليه وأعلن عنه بما يناسب الأغلب بأمر الله.
   
   اللهم يسر ..
  
"
80194,"
   أنا انشكحت آخر انشكاح لما قرأت الاسم 😁 ربنا يجعله في ميزان حسناتك يا شيخ 💚
  ","

   مكنتش أعرف أعبر عن مقامكم بأقل من كده.
  
"
80195,"
   اخيراً هشوفك 😍يا مولانا هعملك احلى دعاية بس تدهولى ببلاش 😂او نعمل نسبة ع قد الناس الى هنجيبها 🤣🤣
  ","

   تعال بس وبعدين نتفاهم 😂
  
"
80196,"
   أتشرف إني أشوف حضرتك جداً يا شيخ 💙
  ","

   الشرف لي حبيبي 💚
  
"
80197,"
   لا واليفر تصدر الدورى وصلاح هداف الدوري وبرشلونه فازوا ٤ وميسى جاب جونين والاهلى هيلعب النهاردة وكتاب حضرتك نازل..أحلى أخبار والله😂💚
= ٢٣/١ الفاينال
- يادى النيلة عليا وعلى سنينى السودة💔😂😂
  ","
  😂😂
  "
80198,"
   كتابك وهاتريك صلاح ايه الاخبار الحلوه دي والواحد مبسوط جداا والله
  ","

   بمناسبة الهاتريك .. عجبني الفيديو ده أوي 😂
  
"
80199,"
   طب بما اني من فرسان صحبه الجنة الاوائل مفيش دسكوند ليا ولا حاجه 😌
  ","

   فرسان صحبة الجنة يدفعوا زيادة؛ حق الدعاية 😂
  
"
80200,"
   خطيبي شاف بنات قبل خطوبتي له
فبساله مين دول حلف ما قايل
اتخانقت معاه وكل يوم ع الموال دا
وبعدين شدينا جااامد امبارح
وقولتله سيبي ارسي ع الخطوبة يومين اتصل النهاردة عادي اكني هديت وكدا
شديت معاه واتصلت ليه وكدا وبعدها قالي هستني رد بليل
منك لو اه
لو لا من ابوكي
وانا فعلا قلبي تعبني من الغيرة
انصحني💔
  ","

   مش فاهم شاف يعني إيه ؟!
  
"
80201,"
   ماوسيلة الفتاة للدفاعِ عن حبٍّ في قلبها نبيل ، لاتظنّه يتكرر ، ولا تظن نفسها حاملة لشعورٍ أسمى منه يوماً
تريدُ عفافاً لقلبها و تود في ذاتِ اللحظة لو تحمل قلبها ويرى الناس كمَّ الحبّ علهم يحملوه عنها…ويداروه عنه
الشاب يتقدمُ ألفاً
أما لها هي من سبيلٍ بهِ العفاف وبهِ راحة قلبها من بعضِ ألم؟!
  ","

   تغلّي نفسها.
   
   إما أن يتقدم من تحمل له هذا !
   
   أو فلتداوي قلبها .. بالصبر والرضا.
  
"
80202,"
   حضرتك هتبقا موجود تمضيهولنا ..؟
  ","

   نعم؛ بإذن الله.
  
"
80203,"
   ما تبعت الكتاب pdf  يا شيخ محمد 😂😂
  ","

   بلوك 😂
   
   ده بدل ما تقولوا هنشتري ١٠٠ نسخة 😒
  
"
80204,"
   احبك جدا لو تعلم 💚 ولد
  ","

   الله يحبك ويرضى عنك .. ويجمعنا في ظل عرشه 💚
  
"
80205,"
   الله الله والي خارج مصر إحنا عايزين الكتاب ملناش دعوة تدبر نفسك يا شخينا ☹☹
  ","

   هيصل لكل مكان بأمر الله.
  
"
80206,"
   هو هيبقى امتى معرض الكتاب الجاي وفين ؟!
  ","

   المعرض هيبدأ ٢٣ / ١  بإذن الله.
   
   مدينة نصر - التجمع الخامس
   
   غيروا مكانه السنة دي.
  
"
80207,"
   ما شاء الله 😍اللهم بارك...
جعله الله شاهداً لكم..
ربنا يتم عليك أمورك بخير يا شيخنا 🌺
  ","

   آمين .. آمين .. آمين 🤲🏻
  
"
80208,"
   انا كده رايح المعرض وش 
ربنا يكرمك ويرضي عنك
  ","

   عايز أشوفكم كلكم بإذن الله 💚
   
   ما هو ما يبقاش على اسمكم وتبيعوه يعني 😬
  
"
80209,"
   الله الله!
  ","

   أشوفك بأه 💚
  
"
80210,"
   اسمه اييييه الكتاب؟؟؟؟
  ","

   هيكون ايه ؟!
   
   اسمه:
   
   "" صحبة الجنة "".
   
   أيوه بالضبط .. على اسمكم 💚
  
"
80211,"
   دا يا أبي من كتاب جديد لحضرتك ولا بوست
  ","

   بوست هكتب له خاتمة برضه ؟! 😬
   
   كتاب .. في معرض القاهرة الجاي بإذن الله ..
   
   أشوفكم هناك.
  
"
80212,"
   تم؛ والحمد لله رب العالمين ..
  ","

   تسريب خاص .. لصحبة الجنة، قبل الناس 💚
  
"
80213,"
   واناكمان .. نقعد نذاكر بقى 🤦🏻‍♀️
  ","

   ويقولولي غايب ليه !
   
   أمي لو تعرف إني قاعد معاكم = هتروق علي 🙃
  
"
80214,"
   انا كل لحظة حلوة  بتفكرني بيك
  ","

   فاكر الكلام اللي قلته ليك ؟ 😃
  
"
80215,"
   الفاينل بتاعك امتي ي شيخ😂
  ","
  ٢٠ / ١٢  🥺
  "
80216,"
   احنا كتير نزلوا مصر واستمروا ع النقاب من الثانوي والآن احنا في 2 جامعة ومفيش حاجة حصلت خالص متخافيش
  ","
  ....
  "
80217,"
   عذرا للتدخل لكن المنتقبات كتير جدا ما شاء الله.. وما أجمل صحبتهن 🌸
  ","
  ....
  "
80218,"
   كم يؤلمني الرحيل وهو بكل بساطه تخلي عني ..
  ","

   لعل هذا الرحيل بداية القادم الجميل !
  
"
80219,"
   انا  مصريه منقبه وعايشه ف دوله من دول الخليج ولكني هنزل مصر علي  اول شهر 7 القادم ... انا محتارة الصراحه ف اني افضل بالنقاب ف ظروف زي مصر ووضعها السياسي وف طريقه العيشه واالظروف والناس  او اقلعه واكون مججبه عادي 
ملحوظه انا ف ثانوي وهاخد كليه من مصر 
ارجو الرد ضرورى لو سمحت
  ","

   هتلاقي زميلات لك كتير بفضل الله منتقبات ..
   
   ربنا يثبتك ويوفقك.
  
"
80220,"
   ما هي شبكة التواصل الاجتماعي التي يستخدمها والديك؟
  ","

   وأنت مال والديك يا آسك ؟
  
"
80221,"
   كيف نقلل من الفراغ العاطفي بداخلنا ؟! خاصة و إن كان يُشكل عائقاً كبيراً في استمرارها بأمور حياتنا المهمة ؟!
  ","

   لا يملأ القلب استغناء مثل قوة العلاقة بالله !
   
   لن يجعلكم هذا ملائكة بلا احتياجات ..
   
   بل يجعلكم بشرا؛ أجسامكم في الأرض وقوانينها، وأرواحكم محلقة في السماوات.
   
   ألقاكم يا صحبة الجنة 💚
  
"
80222,"
   وش ادمانك في هذه الايام ؟
  ","

   الجوع 😂
  
"
80223,"
   اسمها ترعه المفهوميه على فكره
  ","

   لا عيب .. عشان اللي بعدها شتيمة ! 😌
  
"
80224,"
   يا ابي انا مخطوبه بقالي سنه خطيبي كويس معايا وكريم بس ف عيب انه مبيكلمش اهلي ومفيش سؤال مثلا الا كل كام شهر وهو مسافر وعصبيته بتخليه يقول كلام جارح يزعلني وقليل لما بيعترف بغلطه ويقول انتي ال بتوصليني لدا... فانصحني؟
  ","

   المهم علاقته بك !
   
   وإنه محترم في معاملة أهلك .. ولو قلّت.
  
"
80225,"
   وليشهد الجميع انى قولتله ان عندي طريقه يرد بيها علي معظم الاسئلة وهو مردش بردوا😂🤭😑
  ","

   قول يا بحر المفهومية 😬
  
"
80226,"
   عاقدين احبه جدًا وعندي خوف شديد انه سيتركني ويرحل!تحدثت إليه عن مخاوفي فاحتواني  وتفهم خوفي ولكن وسواس قاهر في داخلي احبه جدًا واخاف عليه من أن يصاب بأي اذى !أدعو الله دائما ان يحمي قلبه لأن مثله لا يستحق الا الحب! زفافنا بعيد! وأشعر أنني بحاجة له جدًا في حياتي اليومية ان تشاركه تفاصيل يومي كلها!
  ","

   أخشى أنك بحاجة لاستشارة طبيبة نفسية !
   
   شكوكك دي هتخنقك وتخنقه منك للأسف.
  
"
80227,"
   كنت سألت حضرتك ازاى مستحضر أن الموت ممكن يكون قريب اوي كده 
انا حابب اقول لحضرتك الحمدلله ربنا أنعم عليا بالإحساس ده 
و من ساعتها و انا عندي كمية رضا كبيرة الحمدلله
  ","

   هنيئا لك !
   
   معادلة جميلة يحققها الإيمان، رب اجعلنا من أهله ..
   
   اللي هو احرص على ما ينفعك، دين ودنيا .. عشان الموت في أي لحظة.
   
   وحاول ما تزعلش حد منك ما استطعت .. عشان الموت في أي لحظة.
   
   ومفيش حاجة تستاهل تزعل عشانها ما دمت عملت اللي عليك .. عشان الموت في أي لحظة.
   
   وما تسيبش الحزن عما عجزت عنه ياكل قلبك .. عشان الموت في أي لحظة.
   
   تذكر الموت بصورة مستمرة = مش اكتئاب ولا ضعف ولا استسلام .. تذكر الموت أكبر دافع للأمام، وأكبر معين على الصبر، وحاجز عن الحرام.
   
   وكل هذا يفوقه معنى الشوق لله، بعد كثير من الانتظار ..
  
"
80228,"
   أنا أصبحت والحمد لله أقصى أمنياتي أن حضرتك تجيب على سؤالي😊☺
  ","

   ليت الأمنيات بهذه السهولة !
  
"
80229,"
   طب ما أهالنا دايما هم اللي بيكون العائق في تنفيذ الخطوة دي يا شيخ، وبيجيبوا اللوم علينا وبيفتكرونا بنتبطر على النعمة،كأن همهم بس إنهم يجوزونا لكن فرحانين ومطمنين دا من الشخص مش مهم بالنسبالهم ودا اللي بيخلينا في حيرة ووجع طول الوقت لو مش مرتاحين معاهم وعايزين ناخد خطوة
  ","

   محتاجة تسمعي ده كويس جدا:
   

    https://www.facebook.com/m.atiia.soliman/videos/1969550863124749/
   

"
80230,"
   ليه مش بنشوف ولاد بيقولوا كده! تقريباً معظم الكلام ده من البنات يعني معاهم شخص كويس في حاجات كتير بس هما مستنيين الحب بتاع الأفلام و التمثيل ده!
  ","

   طبعا النساء عاطفيات بطبعهن !
   
   وموضوع المشاعر بيكون واخد مساحة بزيادة ..
   
   وده مش غلط ولا شيء يتحارب أو ينتقد فيهن !
   
   الغلط هو في عدم الفهم الصحيح لمجريات الحياة ..
   
   مواقف الأيام والعشرة الطيبة والتعود الآمن = بيكوّن رابطة قوية هي اللي بتصمد أمام العواصف ..
   
   طبعا ده بنحتاج نجدده من وقت لآخر بشيء من (مظاهر) الحب .. زي خروجة غير معتادة وهدية غير متوقعة ورسالة جميلة صادقة في وقت مفاجئ وهكذا ..
   
   لكن الأصل هو المودة والرحمة .. ولو مش بطريقة فائرة (سينمائية) !
   
   هناخد في الاعتبار بأه إن فيه طبائع (من الجنسين) عاطفيين بزيادة .. ودول لازم نفهمهم ونوعيهم إن الدنيا ليست -على كل حال- دار استيفاء المرغوبات وإن لازم قدر من الاحتساب يكون موجود ما دمنا لقينا قدر كافي يسعدنا أو يرضينا على الأقل كما بينت في الإجابة السابقة.
   
   لأن لو مفهموش ده هيتعبوا جدا في صحبة من لا يشبههم، أو من يبذل لهم في اتجاه آخر، لا يشبعههم !
   
   أو من حقهم ينتظروا فقط من يبذل لهم ما يريدون .. بس هيعملوا حسابهم إن أكيد هيكون فيه قصور في زوايا تانية ..
   
   ما هو ده قانون الدنيا .. هي كده !
   
   الخلاصة:
   
   تضخيم أمر العاطفة لدرجة تكون المتحكمة في كل القرارات والاختيارات = أسهل وصفة للوقوع في الخداع القاتل.
   
   إهمال أمر العاطفة تماما وبناء الحياة على مجرد مفهوم الحقوق والواجبات (ولو بدون نفس) = يخرجها أصلا عن استحقاقها لمفهوم حياة.
   
   وكل واحد أدرى بطاقته وما يقبله وما يستطيع التعايش معه؛ المهم تاخدوا القرار وأنتم مستعدين لتبعاته .. ليست ثمة قاعدة تصلح لتعميمها على مشاعر الناس وقلوبهم وأرواحهم.
  
"
80231,"
   طب مخطوبه ومستنيه الحب إللى هو احس انى فرحانه انى معايا شخص زى كدا 
بمعنى انى مش فرحانه بكلمه ف الموب اداء واجب وخلاص بس مش لدرجة النفور 
اعمل ايه هو كويس جدا جدا
  ","

   أنا مش شايف مبرر الحقيقة للاستمرار في علاقة مفرغة من المعنى (لو مفيش بوادر إن ده ممكن يتحسن يعني بأخذ حدود مرحلة الخطوبة في الاعتبار) بهذه الطريقة .. سيما ومفيش عامل يضطرك للتضحية الآن زي وجود أولاد مثلا !
   
   آه بنقول الدنيا مبنية أصلا على النقص، ولازم جانب ما هيكون فيه حرمان بنحتسب الصبر عليه عند الله مهرا للجنة .. وبنقول إن أقل البيوت الذي يبنى على الحب (الحب الذي هو حب) وإن المودة والرحمة ومعنى الأمان في عشرة طيبة كافي جدا لتحقيق السعادة أو الرضا على الأقل.
   
   لكن لازم حد أدنى من الشغف يكون متوفر عشان يفضل عندنا طاقة نكمل ونتبادل الحقوق والواجبات !
   
   أما حياة مفرغة من كل ذلك، الأكل والنوم والمصاريف والكلام وحتى العلاقة الخاصة مجرد أداء واجب = لا أراها حياة آدمية، تحقق الاستقرار النفسي أو أقل درجة منه تساعدكم على إكمال سيركم في هذه الحياة القاسية، الفاتنة المغرية.
  
"
80232,"
   نفسي حضرتك ترد عليا مرة واحدة
شجعني ع المذاكرة انا خريجة علوم وبعمل دبلومة كيميا حيوية
 الامتحانات هتبدا بعد اسبوعين ومش فاتحة حاجة والتوتر مخليني مش قادرة افتح كتاب دلوقت مجمعاهم كلهم وقاعدة اعيط
  ","

   حضرتك بتوصفي حالي بالضبط 😂
  
"
80233,"
   عقدنا ومازلت مستنيه الشعور بالحب وحاسه بنفور .. انصحني
  ","

   الشعور بالحب اللي هو ايه في تخيلك ؟!
   
   علاقة فيها مودة ورحمة وأمان نفسي = كافية جدا لبيت سعيد.
   
   أما نفور ومع ذلك رضيت بالعقد = يبقى حضرتك بتهرجي.
  
"
80234,"
   بس مش هو لا يكلف الله نفسا إلا وسعها
يعني كل إنسان مستوى ذكائه متوافق مع حياته ولا ايه؟
  ","

   كل الأغبياء = مصرّون على غبائهم .. لأنه ببساطة كل واحد عجباه دماغه !
   
   وإلا فهم يستطيعون (لو أرادوا بصدق) تطوير هذه الدماغ والوصول بها لمستوى مريح لأنفسهم ولمن حولهم.
  
"
80235,"
   هو بجد ف ناس غبيه يعني مش بتفهم كويس زي باقي الناس او اقل منهم ف الفهم ؟
  ","

   سبحان الله !
   
   الفهم رزق زي الفلوس .. كل الناس مليونيرات ؟!
   
   لكنه قابل للتطوير والتعديل.
  
"
80236,"
   هل جربت تسلق الجبال من قبل؟
  ","

   صل على النبي يا آسك !
   
   أنا بدوخ في بلكونة الدور السابع 🙃
  
"
80237,"
   كيف اطهر عيني من تلوثها؟
  ","

   بدموع الخلوات .. وغضها عن المحرمات .. وإدمان النظر في المصحف ..
   
   ألقاكم يا صحبة الجنة 💚
  
"
80238,"
   دعاء قريب من قلبك
  ","

   اللهم استرني بسترك الجميل، واجعل تحته ما يرضيك.
  
"
80239,"
   فسخت خطوبتي ونفسيتي تعبانه شويه 
قل لي شيئاً جميلاً
  ","

   هتعدي وهتبقى تمام .. ما تعرفيش ربنا شايلّك إيه.
  
"
80240,"
   ودي حاجة وحشة فعلاً ياشيخ * غير السائلة*
  ","

   حد طايل يا بنتي !
   
   الطيبة نعمة، ما دامت مش سذاجة مملة.
  
"
80241,"
   سالخير
  ","

   العوافي عليك
  
"
80242,"
   ازيك يابي واحد من محافظة بعيدة عني بيحبني وعايز يتقدم وانا رفضت بسبب انه كلية قمة وانا تربية وغني جدا جدا وانا من قرية وناس ع قد الحال ومش عايزة اهله يحسسوني اني اقل منهم او كده وفي نفس الوقت مش حابة اضغط ع اهلي فالجهاز بتاعي عشان لو وافقت هيجيبولي جهاز غالي وحرام اكلفهم وهو عايز يتقدم بأي شكل 
الحل
  ","

   لو شاريك وكويس فعلا = مش شايف مانع لو هو ظابط أموره.
   
   خدي قرار عشان الباب يا يتم أمره في النور .. يا يتقفل تماما.
  
"
80243,"
   خطيبى بيقولى انت طيبة اوى .. انت مش هبلة بس انت طيبة 
الكلمة دى بقت تضايقنى و مبقتش احب حد يقولى كده 
و مش عارفه اغير الطيبة دى !
  ","

   أنت فعلا طيبة أوي ! 😬
  
"
80244,"
   عارف يا شيخ ياريتني كنت عرفت حضرتك من زمان وقرأت كلامك دا كله 
مكنش زماني ضيعت سنيين كتير من حياتي ف أوهام ... بس لعله خير .. ربنا كريم 
ربنا يجازيك الجنه ع كلامك ونصايحك والطاقه الايجابيه اللي بتديها لغيرك
  ","

   الله يرضى عنك.
   
   خير .. أدينا بنتعلم ..
  
"
80245,"
   فى بيوعد البنت بزواج ويتركها وجه لهم كلمه الله يكرمك
  ","

   لا .. الكلمة للبنت مش له ولا لأشكاله !
   
   غلّي نفسك .. وأي كلام لا يأتي من باب بيتكم = عبث لا قيمة له لتفكري فيه أصلا.
  
"
80246,"
   عيد ميلادي عدي وخطيبي مقاليش حتي كل سنه وانتي طيبه ولا حتي جبلي هديه بلاضافه انه مبيكلمنيش خالص خالص ولو فيه كلام بيبقي شات بقالنا سنين علي كدا وانا عاوزه افسخ انصحني وارجوك رد عليا دا من ضمن اسئله كتير مبيتردش عليهم🤗😍
  ","

   لو يفعل هذا التزاما بحدود المرحلة (ولو بزيادة يعني شوية) = مش شايف مشكلة !
   
   أما لو من بخل نفسه وغلظة طبعه = يبقى عندك حق.
  
"
80247,"
   متقدملي شخص سألنا عنه كثيرين ومدحوا في أخلاقه وهو جاهز عنده شقه وكل حاجه بس احنا عايشين في ريف هو من بلد بعدينا بشويه أهلي رافضينه علشان في بلده الناس دايما في مشاكل وتار والشرطة دايما هناك وبيقولولي خايفين عليكي هل دا مبرر للرفض
  ","

   المهم هو.
  
"
80248,"
   عاوزين نصيحة تفيدنا ف هذا الزمن ..
  ","

   لا تدعوا وردا تعبديا تداومون عليه !
   
   قرآن وذكر وركعات بالليل ولو قلّت.
   
   ثم ..
   
   احفظوا قلوبكم سليمة للمسلمين، وأعرضوا عن الخوض فيما لا ينفعكم.
   
   هي والله النجاة.
  
"
80249,"
   عايز أبكى ومش عارف حاسس إن قلبى بقا جامد بطريقة صعبة 
دلنى على رقة القلوب وتأثرها فإنى مأسور بالقسوة
  ","

   صلاة الليل وإدمان النظر في المصحف.
  
"
80250,"
   بتتغلب ع حزنك ازاي؟
  ","

   مش دايما بعرف أتغلب !
   
   مفيش مانع أسيب نفسي له شوية .. ياخد مرحلته (زي نزلة البرد كده) ويعدي ..
   
   المهم أن قلبي دوما مطمئن باليقين.
  
"
80251,"
   غير السائل 
لو قعدنا واتقرت الفتحه كمان  وعده اكتر من شهر ونص كمان ع الحوار ولسه التردد موجود نعمل اي ؟ 
بنت *
  ","

   هل فيه سبب معين للتردد ده ؟!
  
"
80252,"
   خطيبي بخيل جدا وابن امه الوحيد مبيعملش حاجه الا برأيها وحالته حلوه ومبيجبش هدايا خالص حتي مجبش فون الا م صغير قال ع م ربنا يفرجها وهو مبيقعدش من شغله ولا يوم خالص وطلبت فون كبير اتحجج بشغله ف الشقه وباررررد وهو كدا هيتعبني كتير بفكر اسيبه ..اعمل اي حضرتك صبرني ؟
  ","

   وأصبرك ليه ؟!
   
   وايه مبرر استمرارك في علاقة لا تسعدك ؟!
  
"
80253,"
   محمد.. قعدت مع بنت متقدملها وصليت استخاره ومش عارف أقرر اكمل ولا لأ.. ولا حاسس بقبول ولا حاسس برفض
مش عارف أقرر
  ","

   اقعد تاني حبيبي .. وعدم وجود نفور = درجة مقبولة مبدئيا.
  
"
80254,"
   اعمل ايه عشان احس ان ربنا راضي عني؟
  ","

   الزم طاعته ما استطعت، وأكثر من الاستغفار ..
   
   وإياك أن تقنط من رحمته.
  
"
80255,"
   طب ماتجربنا بقى ياأبى وتحكى ال مضايقك ونساعدك زى مابتساعدنا 🤷🏻‍♀️
  ","

   أكرم ما أرجوه منكم دوما = الدعاء.
  
"
80256,"
   حضرتك بتعالج قضايا الجميع و مشاكلهم لكن محدش يعرف مشاكلك و حياتك عاملة ازاي🙂
  ","

   مش بحب أبدا التطرق لحياتي الشخصية !
   
   ومع ذلك كتير بتقفشوني يعني 😬
  
"
80257,"
   بحس إن حضرتك بتبدي أعذار زيادة عن اللزوم لو تأخرت او شددت ف موضع ينبغي شدة أو كدا طالما صح ليه بتعتذر
أعرف أنه ممكن من باب اللين مع الصحبة لكن يجئ في معتقد البعض أنه يكون بعض التردد
  ","

   محدش يقدر يجزم لنفسه بأنه صح !
   
   أنت بتعمل اللي شايفه صح .. وبتفترض إنك ممكن تكون غلطت ..
  
"
80258,"
   كفايه بقا نقد ياابي ونرجع للمشاكل الحلوه 😂
  ","

   واضح إني صعبت عليكم 😃
   
   الأسئلة قلبت لدعاء بالخير .. ومشاكل تاني ..
   
   الحمد لله رب العالمين.
  
"
80259,"
   تذكر في كل وقت انك من طين .. اخاف عليك من أن تفتن .. كلامي ليس إلا لأني أحبك في الله (مش عايزين نتصدم في حد بنحبه ونقدره ولا نزكي على الله أحد) ربنا ينفع بيك دايما يا حبيب
  ","

   جزاك الله عني خيرا.
   
   اللهم تمام سترك، ودوامه .. في الدارين ..
   
   محدش كبير عالفتنة !
   
   كلنا عايشين على سبيل نجاة .. نِعم ربنا؛ الله.
  
"
80260,"
   كابتن كابتن 😁
  ","
  😂
  
  هصلي المغرب وآجي .. دنتم معبيين يا عيني.
  "
80261,"
   نصيحة يمكن تكون غلط الله اعلم بس يكون افضل ان حضرتك متردش على اي سؤال او كلام ملوش لازمه زي اللي معجبه بحضرتك بدون نضارة مثلاً مش هتفيد حد بس هيكون افضل لان ده بيحسسني ان الامر مستباح لاي حد يقول اي حاجة 
دايماً بنتعلم من حضرتك فحبيت اقول رأيي مش اكتر ربنا يفرح قلبك 🌸
  ","

   عندك حق.
   
   أنا بحب كتير أفصل جو المشاكل بكم سؤال أهزر في إجابتهم .. إدخال السرور والبسمة مطلب عظيم عندي معاكم !
   
   ممكن أخطئ التقدير .. فساعتها تعذروني وتحسنوا بي الظن ..
   
   وربنا يعفو، ويهب السيئة للحسنة؛ فضلا منه ومنة.
  
"
80262,"
   كلمة يا أبي التي تنادى بها أراها غير مناسبة خاصة من الفتيات أنت شاب في النهاية لو تستبدل ب يا أخي تكون أنسق وأجمل
  ","

   حقك.
  
"
80263,"
   يا ابي بحسك احيانا بتصعب بعض امور الدين يعني احنا بشر وبنضعف برضو
  ","

   أنا ؟! 🥺
   
   مظنش خالص !
   
   أنا ممكن أتناقش في العكس.
  
"
80264,"
   ايه هي قصة أبي
اللي الكل يناديك بها 😊
  ","

   لم آمر بها ولم تسؤني !
   
   نعم فارق السن ما يجيبش لكنها في الغالب تقال استئمانا .. وأحب أن تظل الأمور هنا محصورة تماما في هذه الزاوية ..
   
   أما أنا فمعنديش مشكلة يتقالي حتى يا كابتن 😬
  
"
80265,"
   دى لل بيقول ان حضرتك لين .. انا واحده من الناس فضلو يقنعونى بحاجة سنتين وكانو يتكلمو والكلام يطلع من الودن التانيه -طريقتهم كانت زفت-  ،، حضرتك ياشيخ محمد بردك عليا بطريقتك (اللينه ) دى غيرت حياتى ١٨٠ درجة ، انا فعلياً كنت مقبلة ع الانتحار من يأسى !
  ","

   ده ننقله بأه لقسم الثناء الدور التاني 😂
  
"
80266,"
   أحيانا بتضايق من أسلوب كلام البنات في الأسئلة حضرتك أحيانا بتنبه و ساعات بحس حضرتك بتتغافل و ترد وخلاص
  ","

   عندك حق.
   
   في النهاية أنا مسؤول عن كلامي أنا !
   
   واللي بتجاهله ومش بجاوبه أكتر بكتير جدا ..
   
   هو سن طيش .. وهيعقلوا عاجلا أو آجلا ..
   
   المهم بنوجه لإيه.
  
"
80267,"
   حضرتك بتقول للبنت إل بتحب شاب تتركه ف الله و ده الصح طبعا لكن احنا ضُعاف ويمكن دي فطرتنا.. ال بيحب مبقدرش ينسى ومش الكل بيقدر يبعد ولو بعد بيرجع تاني مبيقدرش يبعد للأبد
نظرتك وقتها انها مغلّتش نفسها مع انه بيحبها وغالية عنده زي اهله
إل وقع في الحب ومش قادر يبعد يعمل ايه ليتجنب هذه النظرة من الجميع؟
  ","

   ما هو مفيش إلا خيار من اتنين للأسف !
   
   يا يتقدم هو لأهلها .. يا تبعد هي ..
   
   ألم البعد أهون كثيرا من استنزاف مشاعرها في المنطقة الرمادية.
  
"
80268,"
   بحس حضرتك _آسف_ لين شويه فى ردودك على بعض المواقف اللى المفروض محتاجه شده
  ","

   ما تتأسفش ما دمنا اتفقنا على النقد بصدق وأدب.
   
   وبعض المواقف غيرك هيشوفني أغلظت واحتديت دون داعي ..
   
   في النهاية دي تقديرات .. وربنا يسدد العمل، ويعفو عن الزلل.
  
"
80269,"
   هو مش نقد أوي يعني 
بس حضرتك لما بتبقى مضايق وبنبقى ملاحظين دا يعني ،بترد كدا من غير نفس... ودا حقك طبعا وربنا يهون عليك ساعتها 
بس بشوف من الأفضل متردش ع اسئلة أي حد فالوقت دا نهائي حتى لا تثقل على نفسك :')
  ","

   بالعكس !
   
   أنا بدخل ساعتها من باب نهون على بعض يعني ..
   
   واعذروني لو كان الأسلوب متغير .. في النهاية احنا بشر.
  
"
80270,"
   حضرتك بترد ع المشاكل الاجتماعيه   و قليل لما ترد علي فتوي او كده ليه ! اه انك ترد ع المشاكل شئ جميل بس  راعي الجانب الاخر برضو 😂
  ","

   لأنني لستُ مفتيا !
   
   أنا واحد بيحاول يسمعكم كويس وبس.
   
   (برد على بعض الحاجات البديهية فقط).
  
"
80271,"
   شكلك وسيم بالنضارة .. مش هننال شرف رؤية وسامة حضرتك من غيرها برده 😅😅
  ","

   ده مش نقد كده 🙃
  
"
80272,"
   بتقبل النقد يا ابي ؟
  ","

   يلا .. اللي هيكتب هنا نقد (صادق بأدب) هرد عليه ..
  
"
80273,"
   ماذا بك ي شيخ؟
  ","

   زي الفل 😃
  
"
80274,"
   يعني هما ينفتنوا من مجرد الريحة؟
  ","

   من صوت الكعب على الأرض حضرتك 😂
  
"
80275,"
   لو انا بنت ياابي وغليت نفسي ومكلمتش لللى بحبه وهو فهم انى مبحبوش وكان بيحبنى جدا وعرفت انه مر بفترة نفسية صعبة عشان يحاول ينسانى وفضلت احبه ل٦ سنين واكتشفت من فترة انه خطب من سنتين مش عارفة انا كده غلطت وانساه ازاى مصدومة يعنى ده كله عايشة ف وهم !!؟
  ","

   لو كان بيحبك فعلا = كان تقدم لك، لا يمنعه شيء !
   
   أنت عملت الصح، انسي واحمدي ربنا.
  
"
80276,"
   دا اللى انا بعمله والله يا شيخنا وفوضت امرى كله لله ورضيت
  ","

   تنبه !
   
   لا تترك شيئا يستنزفك .. إنما بذلُك يكون على قدر طاقتك؛ فالأصل هو أن تظل قادرا على نفع نفسك بالمقام الأول.
  
"
80277,"
   هوا كده خلص
  ","

   بالنسبة لي .. في مرحلتي دي !
   
   نعم؛ خلص.
  
"
80278,"
   بحب واحده وان شاء الله اخطبها بس حاسسها مؤخرا متغيره حاسس ضميرها بيوجعها انها بتكلمنى اعمل اى ؟
  ","

   لو بتحبها فعلا = هتبعد عنها !
   
   وتتقدم لها.
   
   غير كده = يبقى بتهرج.
  
"
80279,"
   وليه حرام نحط برفان زى الرجال..يعنى للدرجة دى فى رجال بيفتنو بريحة البرفان؟!..طيب ماحنا لو عدى من قدامنا شاب حاطط برفان بيبقى دليل انه نظيف مش حاجة تانية..والله عايزة اعرف الحكمة بس😅
  ","

   عشان كده لازم تفهموا إن فيه فوارق فطرية بينكم وبين الذكور .. وهذا ما تراعيه الشريعة في أحكامها ..
   
   ""ألا يعلم من خلق"" !
  
"
80280,"
   کيف يكونُ عزاءُ القلبِ الذي حزنُهُ قَدَر ؟
  ","

   أن يستطيع إدخال السرور على غيره !
   
   الفيديو ده لمسني .. جدا ..
  
"
80281,"
   ايه اللبان السمارة ده 🤔
  ","

   مواليد الألفينات آخرهم كلورتس 😬
  
"
80282,"
   ما هي نكهة اللبان المفضلة لديك؟
  ","

   لبان سمارة !
   
   فاكره يا آسك ؟!
   
   ربنا يهديك.
  
"
80283,"
   يا شيخ عايزه اسألك ف حاجه محيراني والناس بتختلف عليها انا لو بعامل النلس بحسن نيه ودايما بقبل وبحطلهم اعذار ولو اصابهم الحزن احزن معاهم واشيل همهم ف حين اني مش بلاقي مقابل لكل ده ولو انا كنت ف نفس الموقف محدش هيعمل معايا كده بس بفوتلهم ومش بدقق هل انا كده ضعيفة الشخصية والمفروض اتغير ؟؟
  ","

   المهم في كل ده ما تجيش على نفسك لدرجة الاستنزاف !
   
   جميل نكون كرماء نبلاء، نعامل بما يليق بنا ..
   
   لكن لا نسمح لهم باستغلالنا.
   
   ألقاكم يا صحبة الجنة 💚
  
"
80284,"
   انا وخطيبي السابق كنا كده وكنت متصوره انه مش مهم المهم اني بحبه لكن بعد فترة ملينا وفركشنا 
خدها من قصيرها وبلاش تهلك وقتك
  ","
  ....
  "
80285,"
   طيب لو العكس يعني الراجل هو الي مهتم بالعلم والزوجة لا ؟
  ","

   المشكلة مش في اختلاف الاهتمامات !
   
   المشكلة في التسفيه منها وعدم القدرة على التواصل معها أو التعايش على الأقل.
   
   مثلا: ممكن واحد كاتب أو أديب يتعايش مع كون زوجته ليست قارئة فمش بتتابعه فضلا عن النقاش معه حول حروفه !
   
   لكن محال يستطيع التعايش مع اتهامها لحروفه بإنها أفورة أو كلام فارغ أو عديمة القيمة !
   
   وهكذا ..
  
"
80286,"
   ليه.. ما يمكن حبه و تمسكه بها يخليهم ينفعوا يكملوا مع بعض؟
  ","

   النصيحة المثلى لبيوت خربة بلا معنى !
  
"
80287,"
   يعني شرط يكونوا في نفس المستوى العلمي
  ","

   لأ !
   
   المقصود المستوى العقلي ..
   
   وكونه بيقول على حوارها أفورة = يبقى مفيش تواصل بينهما، وده هيخنقهم من بعض بعدين.
  
"
80288,"
   ابي متقدملي عريس مناسب هو 31 و انا 21 هل السن مناسب ؟
  ","

   لو مرتاحة له ومقتنعة = مفيش مشكلة.
  
"
80289,"
   هل المستوى العلمي بيفرق في ارتباط زوجين ؟ هو لا يهتم بالقراءة و لا بطلب العلم و يعتبر خطيبته و عمقها في الحوارات افورة. لكنه طيب و متمسك بها
  ","

   ما ينفعوش لبعض.
  
"
80290,"
   الصلاه تنهي عن الفحشاء والمنكر صح ياشيخنا
طب لو لواحد بيصلي وبرضو بيعمل معصيه ايةالحل ياشيخنا
  ","

   يثبت على الصلاة !
   
   فستنهاه يوما ما ..
   
   أو يظل الحبل موصولا بينه وبين الله.
  
"
80291,"
   هو الجواز بعيد عن الاهل حاجه مش حلوة
  ","

   المهم السعادة مع الاختيار المناسب.
  
"
80292,"
   انا لسه جديده ف الماجستير اولي تمهيدي .. الحمد لله كنت بذاكر ف الدراسه وبطلع بتقديرات امتياز بفضل من الله .. لكن دلوقتي كل ما افتح الكتاب اقفله تاني بالرغم ان انا حابه الماجستير جدا بس مش عارفه ايه ال حصلي فجاه .. شجعني ي شيخ محمد قولي حاجه تحفزني 
لان قلبي وجعني بالله لان عمري ما كنت كده
  ","

   كلنا بنمر بالمرحلة دي !
   
   أنا بقالي سنة فعلا مش عارف أكتب حاجة في كتابي ..
   
   حالة من الإغلاق التام !
   
   كل ما أفتح الملف .. ورغم حضور الأفكار في رأسي .. أقفل لأني مش قادر أعبر !
   
   فقدان تام للدافع والطاقة ..
   
   لكن مع الصبر والدعاء والإصرار ربنا بيفتح وبيسهل بمنه.
   
   استعيني بالله، وأبشري ..
  
"
80293,"
   هو مغليني يا شيخ مرخصنيش.لا استطيع ان اصرف نظر.كم مره بالعمر سنجد شخص يكمل كل نقص فينا.كم مره سنخطيء في الاختيار.هو يضعني تاجا على رأسه هو متمسك بشده لكن لا عنده موافقين عشان الانفصال ولا عندي موافقين عليه وهو لوحده.هل من السهل التفريط ونستسلم لفكر المجتمع العقيم داياشيخ هو متخلاش عني اتخلى انا؟
  ","

   سأدعو لكما إذن ..
   
   ربنا قادر يهدي لكم القلوب ..
   
   آمين.
  
"
80294,"
   عزباء متقدم لها رجل مطلق معه ابنه٣سنوات تراي فيه الصلاح علي يديها وتؤمن بصلاح حياتهما لله عز وجل ولكن الاهل يرفضون فهل تتمسك بيه ام لا!؟ فعلا رأت الصلاح فيه بشكل فعلي ❤️🌸
  ","

   ما دام صالحا طيبا، وما دامت هي مستعدة للوضع = فلتصر عليه.
  
"
80295,"
   هو انى اكون مخنوقة ان زوجى مسافر و الموضوع مأثر على نفسيتى و نفسية بنتى ده اسمه تعلق زايد ولا ده طبيعى ولا ايه ؟؟
  ","

   الله المستعان !
   
   معلش .. ادعميه عشان هو محتاج دعمك ..
   
   واصبري ..
   
   ربنا يجمع شملكم على خير.
  
"
80296,"
   شيخ محمد..أحببته وأحبني متفاهمين على خلق ودين وكليات قمة تعارفنا هنا بالاسك لكن أهله رفضوني بشده لكوني منفصله انا صغيره جدا وجميله ليس عندي اطفال.تكلم مع اهلي لكنهم ايضا رفضوا لانه بدون اهله ماذا نفعل ياشيخ في هذا المجتمع الظالم.كيف نقنعهم بان نبينا قد تزوج من كل ألوان النساء المطلقه والارمله وغيرها
  ","

   غلّي نفسك يا بنتي !
   
   يا يعرف يقنع أهله .. يا تصرفي نظر.
  
"
80297,"
   المفروض ربنا يهديه هو يا شيخ ، هو ميصحش يقولها كده في وشها ولا حتي ميردش عليها بكلمه حلوة تجبر بخاطرها ، احساسها دا مش هين خالص
  ","

   عارف !
   
   بس هو آخره كده ..
   
   وما دام هي معرفتش تكشف ده فترة الخطوبة، وما دام هو مش مؤذي بمعاملة سيئة، وما دام فيه بيت وبنت = يبقى هي لازم تبقى حكيمة وتحافظ على حياتها، وعلى روحها من الاستنزاف.
  
"
80298,"
   لو اكبر منها بسنه وبيحبها وعايز يتقدم وهي خايفه توافق من مبدأالستات بتعجز قبل الرجاله؟
  ","

   كلام فارغ !
   
   الشباب شباب الروح ..
   
   فيه واحد عشريني بروح ستينية .. وفيه ستينية بروح ثلاثينية !
   
   مفيش قاعدة هنا ..
   
   المهم تحسنوا الاختيار.
  
"
80299,"
   #قالي لي تزوجتك بعقلي وانا تزوجته بقلبي وعقلي وكل كياني يعاملني جيدا لكنه لا يحبني عندما اقوله له احبك لا يردها لي لا يحب ان يكذب وانجبت طفلتي اصبح يعشقها وانا اصبحت اغير منها تخيل اغير من ابنتي اشعر انني استنزف اعطي كل ما عندي وهو لا يعطي شئ اشعر سوي المعامله الحسنه  اريد الطلاق لم اعد اتحمل
  ","

   هداك الله !
   
   ارضي منه بالإحسان وطيب العشرة .. وإنما حبه لابنتك من حبك أنت لو تعلمين ..
   
   حتى لو كان حبه بطريقة مختلفة غير ما تريدين.
  
"
80300,"
   مرحبا انا مريت بتجربه فاشله و صراحه صرت اشوف كل الرجاله مش كويسيين و اغلب الزواجات نهايتها الطلاق و لساتني ١٩ سنه و بطلبوني كثير و برفض لان كلهم زي بعض😞،معقول في بعصرنا ناس بينفعو للزواج؟ او الاقي حد بصلي و ملزم و مابكذب ولابحتال ولابتاع بنات احباط رهيب حتى صرت خايفه ع اختي من الزواج
  ","

   ما ينفعش حد يخاف من الميه ويحذر منها الناس ..
   
   عشان هو اللي انطس في نظره وراح شرب من البحر !
   
   تجربة خاطئة تتعلمي منها وبس.
  
"
80301,"
   هخطب انسانة بحبها بجد وتعبت عشانها بس حابب أعرف ازاى اقتعها تبطل لبس بنطلونات أسلوب مقنع الله يكرمك وهل دى حاجة تعيبنى انى هخطبها وهى كده شكرا لك
  ","

   المهم تكون بتصلي وعندها أساس من التدين تقدر تبني عليه !
   
   ساعتها هتتكلم بلطف وحكمة في الوقت المناسب إن ده أمر ربنا.
  
"
80302,"
   هو حرام ابين شعري قدام بنات ميسيحيين؟!!
  ","

   لأ.
  
"
80303,"
   ايه رايك حضرتك ف الجواز لاتنين ف نفس السن و عن حب؟
  ","

   جميل.
   
   بس يصدقا !
  
"
80304,"
   جت عليا فتره كنت بشاهد اباحيه وتبت بعدها حاليا مستوايا الدراسي  في انحدار  رغم معافرتي حرفياوعرفت بعد كده ان ده بسبب اللي كنت بشاهده وبقيت حاسه بالعجز والذل من اللى حواليا بقيت بدعي ربنا انه يقويني ويكرمني في دراستي وهو القدير لكن احيانا يجيلى نداء انى هظل كده لانى قدراتى اتاثرت.انصحنى ادعيلى ي شيخى
  ","

   ده مجرد وسواس !
   
   ما دمت تبت وأقلعت = أبشري بالخير.
  
"
80305,"
   ايه رأي حضرتك في جواز القرايب لو بنحب بعض بس خايفين من المشاكل!
  ","

   ما دام فيه حب = ما تخافوش !
   
   المشاكل مش مضمونة في أي موضوع.
  
"
80306,"
   اشمعنا ممنوع السهر ياشيخ! !
  ","

   عشان السهر (بالذات في الشتا ده) بيجوع !
   
   ويكفيك شر الجوع بعد ١٢
   
   بتتحول لمصاص دماء فعلا أو مستذئب زي ما الآسك قال كده 😬
  
"
80307,"
   اخ وحبيب لي في الله سوف يسافر بعد يومين متعلق به بشدة وحزين جدا لفراقه كيف اتغلب على هذا الشعور
  ","

   هكذا الدنيا حبيبي !
   
   استودعه الله، وادع له بخير.
  
"
80308,"
   طب لو متابش ياابي ولسه زي ماهو بل كمان بيتجاوز معايا ف الكلام ده وبقيت بحس اني انا بقيت البديل ليه عن الحاجات اللي ع النت وكل ما اسيبه الاقيه يجي يكلمني ويقولي بحبك ومقدرش استغني عنك واديلي فرصه تانيه وهو زي ماهو مبيتغيرش بقيت بحس ان كل همه هو الحاجات دي وبس هو ينفع ياشيخ اتجوز حد شايف الجوازكده بس؟
  ","

   ما تكمليش ما دام مش قادر يتعافى !
   
   للأسف بيفضل كده بعد الزواج .. وبيبوظ الدنيا.
  
"
80309,"
   طب ياابي انا فهمت النظام بس مش فاهمه حته ال3 ساعات دي تقصد زي نظام لقيمات كدا بس بدون الي ذكرتهم 😔😔
  ","

   بالضبط.
  
"
80310,"
   مفيش حاجه صعبه انا قدرت انزل من 98 الى 69 ب6 شهور بس خشيت نظام غذائي مرتب ومنظم
  ","

   عاش 👍🏻
  
"
80311,"
   بقرأ الاجابة وأنا بأكل رز باللبن بالمكسرات فيه أمل أخس😂😂😂
  ","

   طبعا .. طبعا !
  
"
80312,"
   طب انا نفسي اخسس بطني بس😧 منطقة الدهون كتيرة علي بطني
  ","

   أصعب منطقة للأسف !
   
   لازم تمارين البطن عشان تشدها.
  
"
80313,"
   اللعن حرام ي شيخنا
واي حد بيقرأ الكوميك بتاخد زنوب 😢
  ","

   قلت مع التحفظ !
   
   كفوا عنا لما نكون بنهزر.
  
"
80314,"
   شوفتك امبارح بتاكل عند صبحي كابر ولا ده تشابه
  ","

   يسمع منك ربنا 😂
  
"
80315,"
   يا شيخ انا مرة اشتريت حاجه كانت عجبانى انا وصحبتى وقولتلها جالتلى هديه ع متزعلش انى اشتريتها من وراها وانا حاسه بالذنب اعمل ايه
  ","

   مفيش مشكلة !
   
   هي هدية من مال أبيك عموما.
  
"
80316,"
   محتاجة دعائك جدا والله فبالله ادعيلى بالفرج وجبران الخاطر عاجل غير اجل وربنا يديم ستره عليا ويغنينى بحلاله عن حرامه انا عارفه انى لو حكيت صعب تشوف سؤالى وتجمع ربنا يقويك بس ربنا يجبر بخاطرك ادعيلى انا بدعى و عارفه ربنا رحيم
  ","

   أبشري ..
  
"
80317,"
   أيهما أفضل لك؟ أن تكون مصاص دماء أم مستذئب؟
  ","

   روح نام يا آسك !
   
   روح نام يا حبيبي عشان بدأت تخرّف.
  
"
80318,"
   واللي خسو عملوا إيه😂
  ","

   بمشي بالمبدأ ده في مصر 😃
   
   محشي ماما وبط ماما .. وتقولي دايت !
   
   (مع التحفظ على الكوميك .. بس معبر 😬).
  
"
80319,"
   بس كدا مش وجبه صحيه لانها ناقصها كربوهيدرات و لا ايه
  ","

   ده في الأول بس .. بعد كده بتمشي بنظام فيه كل حاجة لكن بحساب.
  
"
80320,"
   ابو أنس للوصفات الطبيعية 😂😂💙🌸
  ","

   أبدا يا عم 🙃
   
   دي تجربتي الشخصية بس.
  
"
80321,"
   ينفع اكل من بيت صاحبتى المسيحيه او يكون فى ود
  ","

   ينفع.
  
"
80322,"
   انا نفسي اخس اوي وكل ما اعمل دايت يبوظ ومتقوليش روحي لدكتور لان مش فمقدرتي
  ","

   شهرين بدون رز، بدون مكرونة، بدون خبز، بدون سكر، بدون بيبسي، بدون شيبسي.
   
   بدون شبع .. بدون جوع .. (كل تلات ساعات وجبة خالية من المحظورات السابقة .. يعني ثمرة فاكهة، صدر دجاج مسلوق، خضار طازج .. كل وجبة حاجة من دول).
   
   بدون سهر.
   
   امشي على دول وبس .. وهتشوفي.
  
"
80323,"
   الحياة مُخيفة؟
  ","

   مليئة بالمخاوف !
   
   كغابة موحشة ..
   
   ويضرب الله لك -باليقين- دربا آمنا .. لا تخاف دركا ولا تخشى.
  
"
80324,"
   جعلك اللّٰه ممن نالَ وقال هذا..
  ","
  "" وقالوا الحمد لله الذي أذهب عنا الحزن ""
  
  اللهم جميعا 🤲🏻
  
  ألقاكم يا صحبة الجنة 💚
  "
80325,"
   الانتحار للشجعان؟!
  ","

   هل كان إبليس شجاعا لما رفع رأسه وقال: "" أنا خير منه خلقتني من نار وخلقته من طين "" ؟!
   
   المنتحر يقول بلسان حاله: أنا لا أستحق كل هذا .. أنا لم أعد أتحمل.
   
   اللهم فرجك .. اللهم سترك .. اللهم رضاك.
  
"
80326,"
   مبعرفش اكسر بخاطر حد و مبعرفش ارد ع اللي بيضايقني 
باجي ع اعصابي كتير و يمكن ع سعادتي  
هل دا صح و لا غلط ؟ 
هل دا يعتبر كويس لان مبكسرش بخاطر و لا وحش عشن باجي ع اعصابي ؟
  ","

   ما تكسرش بخاطر حد !
   
   لكن اتعلم ما تجيش على أعصابك .. وما تسمحش لحد يؤذيك أو يعتدي على حقك.
   
   هتعرف تعمل ده لما تعامل ربنا فعلا، ولا تنتظر شيئا من أحد.
  
"
80327,"
   كلنا فينا طباع سلبية !
المهم يكون عندنا رغبة صادقة وسعي جدي لإصلاحها أو النزول بها لدرجاتها الأدنى.
اتري؟حَفظتُ كلامك عن ظهر قلب🍀🌻
  ","

   الله يسعدك ..
  
"
80328,"
   بدون كلام تجميل ارجوووك ماالعمل في ديننا وشريعتنا في ذنب اذهب نعمه او رزق؟ :( كيف النجاه والخلاص ؟ والتعويض :( :( :(
  ","

   التوبة لله .. والرضا بما أعطى، وعما منع.
   
   الوقوف على حقيقة الدنيا الزائلة، على كل حال.
  
"
80329,"
   خطيبى لمح لى انه كان بيتفرج على حاجات فيها لقطات اباحية .. المفروض اتصرف ازاى يا ابى 😫
  ","

   من تاب = تاب الله عليه.
  
"
80330,"
   يا شيخ دي 10 مره ابعت لحضرتك النهارده.
انا كنت مخطوبه 6 شهور وحبيته جدا وهوكان محترم وعارف ربنا ده المفروض بس كان عصبي وبيشتمني وبخيل وانا كنت صابره علشان امي كانت بتتعب لما بقول هسيبه ودي تاني خطوبه ليا شفت منه وحش كتير وف الاخر سابني بعد ما فرشت شقتي انا منهاره انا غيرت ف نفسي وبقيت منكسره وضعيفه
  ","

   البخيل اللي يشتمك ويوريك وحش كتير ويحزن حياتك كده = لا محترم، ولا يعرف ربنا !
   
   ولا ينفع تزعلي أصلا إنه راح.
   
   احمدي ربك الذي نجاك.
  
"
80331,"
   واللي ديما بيهرب من كل حاجة بالانعزل او النوم دا ايه
  ","

   بنحتاج ده !
   
   كمسكن لبعض الأوقات ..
   
   لكن ما ينفعش نسيب نفسنا له !
   
   لازم نتحرك ونواجه المشاكل أو ننسى ونشوف حياتنا.
  
"
80332,"
   ممكن فكرة الانتحار تراود قلب يسكنه الحب لأحدهم ؟
مع العلم الشخص دا بيبادله الحب كمان
  ","

   فكرة الانتحار تراود أي قلب ثقلت عليه الأحمال !
   
   لكنها لا ينبغي أن تتجاوز مجرد خاطر عابر كوسواس الشيطان ..
   
   الانتحار أسوأ حيلة ضعيفة للهروب .. وأقصى درك سوء الظن بالله.
  
"
80333,"
   أراها على خلق ودين ونقاء وبراءة الأطفال، لكن منذ الخطبة مرورا بالعقد لم أجد لذة الحب الذي عايشته مرة في الحرام..هل أعاقب بحرماني منه في الحلال؟!
متابع منذ فترة طويلة وهذا أول سؤال لي!
رجاءا لا تخذلني!
  ","

   مشكلتك أنك تقارن !
   
   البهرج الخداع الذي كان ينفخ فيه الشيطان مختلف تماما عن حب نقي هادئ، يكلل استمراره بالأمان.
  
"
80334,"
   انت مهموم يا شيخ 😢 واضح جدا من ردودك. و احنا مش قادرين نشوفك كده من غير ما نعمل حاجة..
ربنا يفرج كل همومك و يسعدك و يفرح قلبك. دنيا و آخرة!
  ","

   نعم؛ مهموم للغاية !
   
   ومعدتش عارف أعمل إيه.
   
   لا ينفع أشتكي ولا أتكلم .. بسمع فضفضة الناس كلهم، لكن لا أسمح لنفسي باستغلال هذا في تسول التعاطف.
   
   نعم؛ مهموم ولولا حروفي التي تمارس دور المواساة .. ولولا قبل أي شيء يقيني بالله ما استطعت أن أكمل نفسا جديدا في هذه الحياة.
   
   مش عارف ليه جاوبت وليه بقول كده .. وأنا رجل يحب الكتمان !
   
   لكني أعلم أني حتما -فالله ربي- سألقى الأمان.
  
"
80335,"
   هل أبدو لك كشخص قذر حتي لا تجيب علي أيا من أسئلتي ؟
  ","

   ليه بس كده الله يهديك !
  
"
80336,"
   الحمدلله لا يوجد نفور .. ولكني اشعر معه بعدم اكتمال سعادتي علي الرغم من شعوري الكبير بالراحه والتفاهم والامان معه .. اشعر ان هناك شعور ناقص .. ان الصوره غير مكتمله
  ","

   المشكلة فيك إذن !
   
   ولازم تصلحيها قبل ما تندمي قبل فوات الأوان.
  
"
80337,"
   هو حرام عليا يا شيخ لما يتبعتلي اسئلة ع الاسك من شباب وانا بنت وارد عليها ؟
هو كدا ببقى من المتخذات اخدان ؟
  ","

   آية "" ولا متخذات أخدان .."" زي آية "" وأتوا البيوت من أبوابها .."" بتفسروها تفسير على مزاجكم !
   
   الحلال والحرام واضحين .. لكن ما تلووش أعناق الآيات عن مقصودها.
   
   محدش يسألني ازاي !
   
   افتحوا التفسير واقرؤوا .. اتحركوا شوية.
  
"
80338,"
   كنا متفقين انا وخطيبى انى هلبس النقاب بس انا محددتش هلبسه امتى دلوقتى هو عايزنى البسه او احدد معاد البسه امتى حتى لو مش دلوقتى وانا مش عارفه اعمل ايه وحاسه انه بيخيرنى بينه وبين النقاب (مع العلم الحمد لله لبسى محترم جدا )
  ","

   البسيه يا بنتي مش مشكلة .. ما دمت قابلاه.
  
"
80339,"
   ي شيخنا بالله عليك رد عليا بس مش عندك عشان اصحابي بايتين ليل نهار عندك 😅 تمت خطبتي منذ 9 اشهر ل لواحد قريبنا بس اتعرفنا عليه مؤخرا لا اشعر معه بالحب الكامل ع الرغم من حبه الشديد لي.اشعر اني وقعت في فخ الاعجاب ولم يتطور الامر للحب .. افكر جديا في فسخ الخطبه كي لا اظلمه ولاني طالما حلمت ب خطفه الحب
  ","

   تصوز خاطئ للأسف !
   
   "" خطفة الحب "" أيضا كثيرا ما تكون مجرد وهم لو مش مبنية على اختيار سليم ..
   
   القدر الموجود من الإعجاب والتفاهم وعدم النفور، مع حبه لك = يضمن -بإذن الله- حياة مستقرة سعيدة.
  
"
80340,"
   لو حد م اخواتنا بيضغط علينا وع روحنا لحد م تعبنا منو كل يوم يتكلم عن عيوبنا مش قادرة اكلمه تاني خالص
  ","

   تجنبيه.
   
   "" اعتزل ما يؤذيك "".
  
"
80341,"
   طيب لو مش بيصلى ونصحته كذا مره وبقا يصلى وبعدين رجع مش منتظم!
  ","

   ما ينفعش تكملي معاه.
  
"
80342,"
   ايه اللى يسعدنا فى الدنيا؟
  ","

   الرضا.
   
   والرضا ييجي ازاي ؟
   
   بقوة علاقتنا بالله.
  
"
80343,"
   يا شيخ دي 6 مره ابعت استحلفك بالله تجاوبني انا عندي مشكله فالبيت والدتي دايما تدعي عليا وقت صلاه يوم جمعه بسبب ان ف مشاكل مع الوالد وهي تريد الطلاق وشايفه اني عائق علشان مخطوبه وشكلي قدام اهل خطيبي مبقتش تخليني اقعد معاها ولا مع اخوااتي ودايما تجرحني بالكلام وانا نفسيتي تعبت حاسه اني بقيت مكروهه
  ","

   طنشي ولا يهمك !
   
   تتزوجي على خير .. وهي تاخد قرارها براحتها.
  
"
80344,"
   اصدقائنا اللي بيستهلكونا نفسياً يا شيخ نتعامل معاهم ازاي
  ","

   نبعد عنهم !
   
   لو دي عادتهم، واستنفذنا سبل إصلاحهم.
  
"
80345,"
   عريسي معجبه بيه في كل حاجه
بس دينيا بيصلي وبيصوم وبس
عاوزه اقربه لربنا اكتر اعمل ايه ولا اتجاهل وكل واحد حر ف اتجاهاته
  ","

   بيصلي وبيصوم ومحترم وبيتعامل بكرم = ده زي الفل.
  
"
80346,"
   شيخ ليه يبقى فيه حد لازم نصالحه ع حاجة معملنهاش ودايما يحسسنا انه احمدى ربنا انى صاحبتك انا أعلى منك ف الدين انا منتقبة وانت لا فأنا أعلى مكانة مع ان الكل يشهد بحجابى وان طرحتى اطول من خمار حد مش بيحكى عن حياته وانا لازم احكيلها كل حاجة عشان متزعلش
  ","

   معذرة .. لأنك غبية لاستمرارك في صحبة زي دي أصلا.
  
"
80347,"
   نعمل ايه عشان نسعدك زي ما تسعدنا؟
  ","

   تدعولي .. حيا وميتا.
  
"
80348,"
   طب لو عروسه هي الاعلي هل يختلف الامر؟!
  ","

   نعم يختلف !
   
   حسب استعدادها وحسب حكمة تعامله مع هذا الفارق.
   
   ويبقى أيضا القبول والتفاهم ..
  
"
80349,"
   كم يصلك من الأسئلة ف الثانية؟ 😁
  ","

   الآن ؟
   
   ٣ بلا مبالغة.
  
"
80350,"
   شيخ محمد ..
طلبت راي دار الافتاء في امر واجابوني انه لا شبهه فيه وحلال ولكن اريد سؤالك ايضا لكي يطمئن قلبي .. ممكن اسال لو حضرتك موجود ؟
  ","

   سبحان الله !
   
   اسمع كلام دار الإفتاء.
  
"
80351,"
   يارب البنت هى اللى تسال مش الجمهور كله يسال هون 😂😁
  ","

   الجمهور كله بيسأل فعلا للأسف !
   
   لكن هعرف أسلوبها هي.
  
"
80352,"
   ايه الحل في الكلام السخيف بتاع انت تخينة او مش حلوة او فيكي كذا وكذا، انا ماعنديش مشكلة مع نفسي اطلاقا وراضية جدا عني الحمدلله لكن الكلام كتير بيضايق ومش بعرف ارد بايه وخايفة بعد فترة ثقتي بنفسي تتهز والمشكلة انه بيجي من الام والاخوات
  ","

   البرود !
   
   الحل هو البرود بلا ردود.
   
   واللي يزود اديله رد مهذب، ويحرق دمه !
   
   مثلا: أنت تخينة.
   
   - تاخدي حتة ؟!
   
   أنت مش حلوة.
   
   - سيبتلك الحلاوة يا قمر نازل من السما.
  
"
80353,"
   الرمان اللي عندك حلو عن بتاعنا 😄بالهنا😋
  ","

   نعم؛ هذا الرمان اليمني.
   
   نسبة السكر فيه عالية جدا، وطعمه مميز للغاية .. أنتظره من العام للعام.
  
"
80354,"
   أنا ممن تابعتك بصمتٍ و فَهم .. و لم أسأل .. لطالما وجدتُ إجابة أسئلتي في أسئلتهم ..
و حينَ ألحَّ على قلبي الحزن احتجتُ السؤالَ فسألتُ كثيراً ولم يكن لي مكان ..
حتى أودى ألمُ قلبي بي .. و بقيتُ حيرى وماوجدتُ هدايَ ..
و الآن أنا يائسة من إرسالِ سؤالٍ أو انتظارِ إجابة .. و أخشى تهوري وحدي دونَ مرشد
  ","

   أرسلي هنا .. واعذريني.
  
"
80355,"
   ف امس الحاجه بان ترد علیا 
المسافات بعیده کل البعد والقلوب قریبه جدا . اهلی مستحیل یوافقوا والموضوع مرفوض بالنسبالهم تمام . وخلاص اسلتسلمت للرفض 
وبقی اقصی طموحی انی اشوفه واکلمه ف الجنه واحکیله عن کل شئ جوایا 
ادعیلی یاشیخ 💔
  ","

   تداويك الأيام .. وتعوضين خيرا بإذن الله .. إن صدقتِ الله.
  
"
80356,"
   عريس اعلي في المستوي المادي والاجتماعي حضرتك تنصح بايه؟؟
  ","

   المهم القبول والتفاهم بينكما !
  
"
80357,"
   صورة من واقع حياتنا مفضله لك ❤❤
  ","

   تفصيص ايديا 😃
  
"
80358,"
   هو حرام قرائه الروايات يشيخنا 
عاجبانى اوى (ارض زيكولا ) وخطيبى بيقولى متقرأيهاش اقرأى المصحف افضل 
وانامش معترضه بس نفسى اكملها
  ","

   كمليها !
   
   (وإن كنت معرفهاش).
   
   ومفيش تعارض بين إن يكون لك ورد من القرآن والذكر .. وبين إنك تقرئي اللي تحبيه وترفهي عن نفسك.
  
"
80359,"
   هل ندمت من قبل على عدم قول شيء؟
  ","

   قال الله: ""لكيلا تأسوا على ما فاتكم ..""
   
   أنا لا أحب الندم بكل أشكاله يا آسك .. ولا أتحمله.
   
   أنا أعرف حسن الظن بالله، والاستفادة من أخطائي.
  
"
80360,"
   ‏كم عدد اخوانك؟ ًً
  ","

   لأبي وأمي = واحد .. أصغر مني بعامين.
   
   في الله، في الدين، في الحب الخالص = كثر .. لا حرمتهم.
  
"
80361,"
   كيف تتعامل مع شخص تغير اسلوبه معك ؟
  ","

   أستوفي أسباب الإصلاح إن كنت متسببا، وسبل الاعتذار إن كنت مخطئا، وطرق المساعدة إن كان مهموما !
   
   ثم أدعه وشأنه ..
   
   لا أتسول الود .. ولا آسى على فائت الحب.
  
"
80362,"
   شيخنا لو انا بحب خطيبى وشخصيه محترمه بس العيب فى انه بيسافر ومش عارف امتي هيستقر فى مصر ومش ناوى بس انا مش حابه انه اعيش بره مصر على طول ممكن لو فتره مؤقته بس
  ","

   الحب وطن !
   
   فليكن حيث يكون .. المهم أن تظلا معا.
  
"
80363,"
   يا شيخ رغم انى مش مقصره ف اى حاجه و منتظمه ف الصلاه و الأذكار و كل حاجه بس رغم ده انا حزينه نفسى فى حل
  ","

   الحزن ابتلاء زيه زي أي ابتلاء !
   
   بناخد أسباب النجاة منه، ونصبر عليه حتى يصرفه الله عنا بمنه.
  
"
80364,"
   هي البنت لما تكون هاديه ورقيقه وصوتها واطي ومش رغايه ده عيب فيها ؟!
ليه الناس رخمه وسخيفه كده ويخلوا الواحد مش عايز يشوفهم ولا يقعد معاهم 
لازم اتجنن وادحك واهزر ف اي وقت ومع اي حد عشان اعجبهم 
ما الجنان والتهييس ده ليه وقته وناسه مش لازم ولا بينفع اصلا يظهر لخلق الله كلهم 
ولا ايه !
  ","

   هو ده .. هو ده وبس !
   
   و(طز) في أي حد.
  
"
80365,"
   يا شيخ أنا في طريقه لفسخ خطوبتي بعد سنين كتير بسبب انها كل تجادلني في موضوع انها عايزه تحط لنفسها صور شخصيه ليها و دي حاجه مرفوضه تماما 
ممكن ترد عليها رد مفحم
  ","

   من كلامك = المشكلة مشتركة بينكما !
   
   لو بتتناقش معاك ولها شخصية وبتحب تقتنع = فأنت لازم تقدر ده ما دام مش واصل للعند وسوء الفهم.
   
   والحياة لا تقوم يا غالي على الردود المفحمة !
   
   الحياة تقوم على التفاهم والمودة والرحمة .. أو تفقد معناها، ومبرر استمرارها ..
   
   راجعوا نفسكم وشوفوا فين المشكلة بينكم وصلحوها .. أو فخذوا قرارا بالنبل يحقق راحتكم على الأقل إن لم يحقق سعادتكم.
  
"
80366,"
   رد عليا عشان اخدها اسكرين و اتفشخر بيها
  ","

   ولا يهمك 🌹
  
"
80367,"
   هو الغنا مش حرام يا شيخ
  ","

   وهو ده غنا ؟!
   
   الكلام على المصحوب بالموسيقى.
   
   دي دندنة .. دندنة ..
  
"
80368,"
   اوعى ياشيخ العدد يكبر عليك او الدنيا تلهيك عننا .. انت بقيت حاجة أساسية ف يوم كل واحد فينا .. بالله عليك اجمد احنا بناخد قوتنا منك
  ","

   الله يرضى عني وعنكم .. دنيا وآخرة ..
  
"
80369,"
   طب والأديب محمود توفيق 😃
  ","

   اللي بيحبني فعلا = يدعيلي ألا أحرم ود هذا الرجل، ونبل صحبته .. ما حييت.
  
"
80370,"
   دا بجد ؟ مش المفروض البنت اللى رضع معاها هى اخته بالرضاعه والباقيين يطوزوا ليه ولا دى معلومة غلط ؟
  ","

   غلط طبعا !
   
   كل من تشاركوا ثديا واحدا = يحرمون على بعضهم.
   
   أخوها هي ينفع يتجوز أخته هو، والعكس .. لو محصلش تشارك في الرضاع.
  
"
80371,"
   مين كمال اليماني ياشيخ...؟
  ","

   صديقي ورفيقي في كتاب ""رواء من زمن الجدب"" .. وهو معلم لغة عربية ومواد شرعية .. معلم -أحسبه- كما ينبغي أن يكون المعلم ..
   
   ومن هواياته المتميزة حقيقة كتابة الحاجات الحلوة العابرة دي :)
  
"
80372,"
   انا راضع من مرات خالى .. هل يجوز انا اتزوج حد من ولادها ؟؟
  ","

   لأ.
  
"
80373,"
   انا اتعلمت منك كتير ومن موقعي هذا بقولك لما الموضوع يتقل عليك خد مساحتك وسيبنا حتي شهر عادي لان سماع المشاكل دة والله هم وانا والله كنت نِعم المستمع والموجِه
  ","

   الله يجبر خاطرك ..
   
   دعواتك بس.
  
"
80374,"
   حط صبارة وادفنا يا ببلاوي 😏
  ","

   بعض من الحزن لا يضر 😃
   
   دي مجرد دندنة .. عدوها يعني.
  
"
80375,"
   هو السؤال مش بيوصل؟؟!!..اتخطبت يا شيخ..كنت بحبها حب فوق الوصف من زمان كانت زميلتى فى الدراسة وعمرى ما كلمتها ولا صارحتها وكنت مستنى أما أجهز وأتقدم..حاسس ان الدنيا وقفت وان الأحلام اللى كنت بانيها على حلم زواجى منها كلها وقعت فوق دماغى..انصحنى أعمل ايه وتلطف بالله عليك فالقلب لا يحتمل
  ","

   لازم أتلطف !
   
   هل معدوم القلب أنا لأقسو عليك في حالك هذه ؟!
   
   ثم إنك كنت رجلا نبيلا .. صامتا في الظلال ..
   
   لو كانت نصيبك يا حبيبي ما أخذها أحد غيرك !
   
   وما دامت ليست نصيبك فما كنت لتأخذها حتى لو تقدمت لها.
   
   تمن لها السعادة .. وابتسم لحب سيكون ذكرى مع الأيام ..
   
   وستذوق -في الوقت المناسب- حبا تستحقه؛ ليكون التأويل الصادق للأحلام.
  
"
80376,"
   شيخ انا في خامسه طب خلصتها الحمد لله بس ماقدمليش لحد دلوقتي غير شخص واحد بس ومحصلش نصيب حاسه اني مش موجوده ومضايقه جدا من الموضوع دا خايفه يكون الوسواس اللي في دماغي اني اقنط من رحمة ربنا من كتر الدعاء خايفه يكون حقيقه مش مجرد وسوسه شيطان ..بحس بفراغ عاطفي رهيب وزهقت اني لوحدي
  ","

   ركزي في مستقبلك ودراستك .. النصيب هييجي في وقته.
  
"
80377,"
   قولي حاجه تفرحني عشان لسه منفوخه ف امتحان
منك لله يا علوم😢
مشوفتش فيها حاجه حلوه😑
  ","

   كلمات الحبيب كمال اليماني .. كنت بدندن بها من شوية ..
   
   يلا زيادة الغم غمين 😬
  
"
80378,"
   الحمد لله انك موجود ...تعرضت للرفض اليوم،ومش قادر اخرج الموضوع من دماغي.
اتألمت فعلا يا شيخ محمد.
  ","

   يا حبيبي ولا يهمك !
   
   القبول وعدمه حق مكفول للطرفين .. ولا يعني عدمه عيبا في أي منهما ..
   
   أومال البنات اللي بيقعدوا رؤية بالخمسين مرة (بلا مبالغة) يعملوا ايه !
   
   ما تعرفش الخير فين .. ونصيبك هتاخده.
  
"
80379,"
   عدس بقي عدس 😂😂🙈 و طماطم بالثوم والكزبرة😌
  ","

   أيوه كده
   
   خشوا بالعدس والفول والبصارة ..
   
   الشعب يريد من يحنو عليه 😃
  
"
80380,"
   لو السيسى شاف الاسكرين دا هيعمل معانا الجلاشة 😂😂😂
  ","
  😂😂
  
  اللهم بارك.
  "
80381,"
   ليه مش عارفين ننسى حتى بعد ما عرفنا انهم مكانوش يستاهلوا .... هو ذنبنا اننا حبينا بصدق ؟
  ","

   لا ذنبنا إننا حبينا من لا يستحق !
   
   وضعفاء أمام القرار النسيان.
  
"
80382,"
   نفسي احب والله 💛
  ","

   طبيعي .. والله طبيعي !
   
   المهم الصبر حتى يكون هذا الحب لمن يستحق، وفيما يليق.
  
"
80383,"
   آدي صحبة الجنة .. اللي بقول عليهم صحبة الجنة 😌
  ","

   كل واحد باعت لي المنيو بتاع بيتهم .. نظام (تحنيس) يعني 😩
  
"
80384,"
   ف معمر ينفع 😢😂
  ","

   على وشه سمن بلدي وقشطة .. وجنبه مخلل وبطاطس محمرة وبيض ..
   
   أو مدفون فيه حمام !
   
   أصلا أنتم حرام عليكم 😢
  
"
80385,"
   انا جبت العيد في الميد ادعيلي اعوض في الفاينال
  ","

   أنا ما حضرت الميد أصلا وأنا أخوك ☹️
  
"
80386,"
   احنا رايحين في داهية ولا روحنا خلاص ؟ 
هي أيام سودة ولا الأسود منها مجاش لسه ؟ 
أنا عقلي مش مستوعب اللي بيحصل في تونس 
أنا خايفة أصحى الصبح ألاقينا زيهم !
  ","

   سبحان الله !
   
   مالك فيه ايه !
   
   دي سنن .. يحارب الدين منذ القديم الزمن .. وهو باق إلى أن يرث الله الأرض ومن عليها ..
   
   اللهم يا ولي الإسلام وأهله .. مسكنا بالإسلام حتى نلقاك.
  
"
80387,"
   بردو يا شيخ فاتح ف معاد غذا 
طب عندنا ورق عنب وممبار ولحمه 
هيه 😅😅😅😅
  ","

   بلوك 😏
   
   هنا وعافية.
  
"
80388,"
   ازيك ي شيخ 
انا عندى التهابات ودكتوره النسا اعطتنى كريم للمنطقه دى دلوقتى الصلاه عادى ولا لازم اغتسل كل يوم ؟
  ","

   عادي .. ملوش علاقة.
  
"
80389,"
   يا شيخنا
كنت بحب بنت جدآ و هي بتحبني و اتفقنا اتقدملها و اتقدمت بس اترفضت عشان كنت لسه بدرس
البنت اتخطبت مكرهةمن حوالي 3 سنين و انا اتدمرت نفسياً ودلوقتي هي اتجوزت كمان ربنا يسعدها
وأنا حاولت أنساها كتير بس مش قادر لأني حبيتها بجد بكل ما تحمله الكلمة من معنى و للأسف لسه قلبي بيدق ليها اعمل ايه
دبرني
  ","

   مفيش حل إلا النسيان.
   
   انشغل ودع الأيام تعمل عملها .. وما تعرفش -صدقني- الخير فين ..
   
   (بالمناسبة مفيش حاجة اسمها مكرهة .. شيل الفكرة دي من دماغك عشان ترتاح).
  
"
80390,"
   أكثر الخضروات التي تكرهها؟
  ","

   أنا ما بكرهش حد يا آسك 😌
  
"
80391,"
   يعني اللي متجوزتش في الدنيا هتتجوز مين في الجنه؟
  ","

   هتتجوز وهتسعد وهتقر عنيها ..
   
   مين بأه !
   
   دي بتاعة ربنا.
   
   المهم بعيدا عن هزارنا فوق .. نعمل لها؛ فمع أول خطوة خلف بابها لم يعد هناك بؤس .. بل هو النعيم المقيم، جسدا وروحا.
  
"
80392,"
   احنا هنبقي اجمل من الحور العين في نظر ازواجنا في الجنة إن شاء الله ومش هنغار منهن عشان منكدش عليكم ؟ 
( وادعيلي اتزوج رجل صالح )
  ","

   الجنة مفيش فيها نكد .. ولا حرمان.
  
"
80393,"
   يا كُخ يا نوتي😌
  ","

   نوتي عشان بنقول دي جنة !
   
   بالله ده يتقاله كخ برضه.
  
"
80394,"
   والى زى متجوزتش 😥😥
  ","

   هتسعدي وتقر عينك ومش هتتحرمي من حاجة خالص !
   
   بس ندخلها بس.
  
"
80395,"
   وحضرتك فرحان اوي ليه كدا يا شيخنا 😂😎
  ","

   اكفروا بأه بكلام ربنا بأه ! 🙃
  
"
80396,"
   طيب والنساء في الجنة هيتجوزوا مين ؟
  ","

   هيتجوزونا 😂
   
   بس هنكون جنس لطيف خالص .. معدش بأه نكد ولا زعل ولا صوت عالي.
  
"
80397,"
   هو الرجال في الجنه هيتجوزا من الحور العين مش هيتجوزوا من نساء الارض ؟
  ","

   كله .. كله 😃
  
"
80398,"
   يعني مفيش داعي اكرر السوال لومجاوبتش يبقى سوال تافه
  ","

   سؤال ايه !!
   
   وأنتم مين ؟!
  
"
80399,"
   حل الفراغ العاطفي ايه ياشيخ 
لما يكون حوالينا معجبين ..ومش بنكلمهم عشان الله 
وبنفس الوقت روحنا بتتقطع من جوه من التعب والحاجة لشريك وحب واهتمام
  ","

   هكذا درب الجنة !
  
"
80400,"
   البنت اللي بحاول اكلمها مبتقوليش غير انا مبكلمش حد بغلي نفسي ومش راضيه ترد عليا تاني
يلا الله يسامحك
  ","

   الله يثبتها ويحفظها ..
   
   ويهديك !
   
   يا تكون رجل وتدخل البيت من بابه .. يا تخاف ربنا في بنات الناس.
  
"
80401,"
   قولي اني الأسئلة بتاعتي بتوصلك الله يباركلك ،مش ضروري انك متجاوبش أهو بفضفض وخلاص 😂😂😂
بس قولي انها بتوصل😂😂
  ","

   بتوصل
  
"
80402,"
   طب مش احنا النساء اكتر أهل الجنة ايضا ..بالنظر للحور العين  أليس للرجل من اهل الجنة الكثير منهن
  ","

   شفت ازاي !
  
"
80403,"
   و مش الرجل 
ابا و اخا و ابنا
😂😂😎
  ","

   اعملوله الأكل بس وهو هيبقى تمام 😃
   
   احنا كائنات بسيطة 😔
   
   (غالبنا يعني).
  
"
80404,"
   يا وحش 😂😂😂
  ","

   احم !
   
   مشيها يا وحش .. عشان فيه حاجات الرقابة تحذفها 😬
  
"
80405,"
   احنا فتنة عظيمة صح يا شيخ ؟ 😔
  ","

   بل حقكن هو العظيم !
   
   أما وأختا وزوجة وبنتا.
  
"
80406,"
   معذرة بس يعني ايه يكفرن العشير ?
  ","

   يعني الراجل يكون قايد صوابعه العشرة شمع (على أد ما يقدر) ومع أي خلاف تقوله: يا قاسي يا وحش .. ياللي ما شفتش منك يوم حلو.
   
   (للأسف طبع مشترك في غالبهن، إلا من رحم ربي منهن).
  
"
80407,"
   تعا اتغدى بورى من المنصوره يا عم الشيخ 😃🐟🐟
  ","

   لو طوبار من المطرية ماشي !
  
"
80408,"
   ازاى الانسان يحافظ على مشاعره ؟!
  ","

   يحطها في (التلاجة) ويقفل عليها بالصبر.
  
"
80409,"
   ليه النساء أكثر أهل النار ؟ سؤال محيرني و نفسي أعرف اجابته
  ","

   لأنهن يكفرن العشير !
   
   وبنسبة وتناسب فهن في الدنيا أكثر أهل الأرض برضه.
   
   والمرأة الصالحة أكرم عند الله من رجال أقل منها صلاحا.
  
"
80410,"
   بحب المقاطع اللي حضرتك بتنزلها هنا بصوتك و حفظتهم عندي و علطول بنزلهم استوري ع الفيس والواتس 
وصحابي لما بيسمعوها دايما بيسألوني مين القارئ 
بس حضرتك للاسف مش بتنزل سور كاملة ونادرا اما تنزل مقطع هنا 

ف فضلا يا شيخ ابقي نزلنا مقطع بصوت حضرتك كل اما تفتح
  ","

   ده حسابي على الساوند كلاود .. فيه بعض التلاوات:
   

    https://soundcloud.com/mohammad-atiia/2018-r
   

"
80411,"
   حضرتك 
أنا والدي و الحمدلله رزقٌ  طيب لا يعوض 
هو راحل عظيم بمعنى الكلمة والحمدلله بحمد ربنا عليه 
بس المشكلة في السنة النبوية 
لا ينكرها ولا يعترف بها حتى البخاري 
و ده لأسباب في الماضي استشفيتها من ثنايا حديثي معاه 
زي مثلا عذاب القبر هو متعارض مع الفكرة دي و أمثلة أخرى 
والدي ٥٠ سنة
  ","

   ملكيش دعوة بالزاوية دي خالص ولا تناقشيه عشان ما يغلطش ..
   
   ربنا الهادي.
  
"
80412,"
   اغرقتني ذنوبي وبعد ما كنت اشعر بتوفيق الله ما عدت اشعر به وكل وقوع يبث اليأس في قلبي ولا استطيع العوده صلاتي اصبحت تفوتني وخاصه الفجر والعشاء ولم اعلم كم عدد الصلوات التي تركتها مستواي الدراسي في انحدار لا اعلم من اين ابدا وكيف اعود
  ","

   اسمع هذا:
   

    https://www.facebook.com/m.atiia.soliman/videos/1321356817944160/
   

"
80413,"
   الحمد لله الحمد لله ان لقيتك فاتح فبالله ترد عليا دلوقتي انا في تيم تطوعي بيوفرلنا تدريبات وموتمرات علميه المهم الحاجات دي بتبقي محتاجه سفر وهرجع البيت متاخر وكدا ففي زميل ليا في التيم قالي مش هتروحي لوحدك وهيكون معايا في المواصلات وكدا علشان التاخير وهو من بلدنا 
وانا مش عارفه ارد اقول ايه؟!
  ","

   شايف حفظ دينك وقلبك أولى من كل ده.
   
   (مش بتهمكم بحاجة .. لكن دي مقدمة صالحة جدا لكثير من أسئلة الهموم التي ترينها هنا).
  
"
80414,"
   ايه مفاتيح الرزق.واسباب سعه الرزق؟
  ","

   كثرة الاستغفار - الصدقة وبر الوالدين - الأخذ بالأسباب المباحة.
   
   ثم ارض بعد ذلك بنصيبك؛ فرزقك هكذا واسع.
  
"
80415,"
   بس حضرتك لما بنقولك ندعي ع اللي ظلمنا بتقول حقك !! ليه بتلومها دلوقت و هى ممكن تكون صالحة !!
  ","

   بلومها تحبس نفسها في فكرة الانتقام وتغفل عن حياتها !
   
   بلومها يبقى دخول الغم عليه فكرتها المركزية التي تلوث قلبها .. وتنشغل عن سعيها لاستقبال النعم !
   
   والظالم لن يفلته الله.
  
"
80416,"
   الشخص اللى كنت بدعى عليه ليل ونهار والده مات النهارده ده معناها انا ربنا اصابه بالغم واستجاب لدعائى ولا ملهاش علاقه
  ","

   مش لو بتدعي لنفسك بصلاح الحال يكون أحسن ؟!
   
   ما تحبسوش نفسكم في الحسابات الدنيوية، وتلوثوا قلوبكم بالكراهية.
  
"
80417,"
   احنا ليه بنحب بضمير كده وف الاخر بنتوجع 
ي ريتني م اخلصت كده عشان الوجع ده هيموتني قريب
  ","

   الفكرة مش في الإخلاص !
   
   الفكرة في الغباء في ترخيص القلب، ووضع الحب في غير موضعه.
  
"
80418,"
   طيب ي شيخ انا مخطوبة لشخص وهو مسافر وجيه قريب من السفر وخرجنا سوا ف طلب مني افتح الموبايل بتاعي ف سالته ليه قالي كدة قولتله ايو ليه يعني وانا افتحهولك قالي عايز اشوفك بتكلمي مين وكان مصر جدا بس انا مرضتش افتحوا وسالتوا انت بتشك فيا ف راح متوه ف الكلام.هي الحكاية دي دليل انه بيشك فيا ولا انا بافور😅
  ","

   الحكاية دي عيب تتقال وتتعمل !
  
"
80419,"
   طب عادي لو انا في كليه علوم اتقدم لواحده في هندسه؟
  ","

   احنا بنتقدم لأي حد لا مؤاخذة ! 😌
  
"
80420,"
   ياريت حضرتك ترد 
بحب بنت في أسنان ومتعلق بيها جدا وانا خريج كلية تربية 
خايف انتقدملها والدها يرفضني بسبب المؤهل
  ","

   اعمل اللي عليك وتقدم !
   
   لو حصل رفض = يبقى خير .. وتداويك الأيام.
  
"
80421,"
   زوجي قال لي انه يكرهني عندما كنا نتخانق ، وعندما طلبت منه الطلاق قال لي لن اطلقك ولا استطيع العيش بدونك واطلبي الخلع ان اردتي لكن لن اطلقك ، وبكي كالطفل الصغير ، وحينما ذهب الي عمله بكي كثيرا هناك ايضا ، اخبرني حينما جاء ليلا ، هل هو يحبني حقا ام يكرهني مثلما يقول
  ","

   لا تلقوا بالا لحديث الغضب الأعمى، مهما كان جارحا !
   
   وتعلموا أن تتحكموا في لسانكم.
  
"
80422,"
   ينفع اتجوز واحده مبسوط من ناحيتها لكن مش حاسس شعور الحب بالكامل؟
  ","

   وهتحبها بالكامل ازاي ولم يغلق عليكما باب بيت واحد بعد ؟!
   
   توكل على الله .. بلاش أفورة.
  
"
80423,"
   بتمنى حضرتك تفهمنى وتجاوب عليا 
ازاى أعرف الحاجات اللى هقدر استحملها والحاجات اللى مش هقدر عليها فى علاقتى مع خطيبى بعد الزواج 
واللى ممكن أكون شايفة إنى هستحملها بس مش هقدر عليها ""لأن الإنسان مع الوقت بيتغير""
بإختصار ازاى أعرف انو الشخص المناسب ليا 
دى أول علاقة ليا وحاسة مش عندى خبرة
  ","

   مرتاحة معاه ومطمنة الوقت ؟!
   
   خلاص .. ما تشغليش بالك ..
   
   لكل حدث حديث.
  
"
80424,"
   افضل مخلوق بشري علي وجه الارض عايش ربنا يكرمه  هو ابو انس الشيخ محمد
  ","

   أشر وأسوأ مخلوق .. لولا ستر ربه.
   
   بلاش المبالغة حبيبي .. كلنا هلكى، إلا أن يتغمدنا الله برحمته.
  
"
80425,"
   يا شيخنا الشخص اللي بحبه بيحبك جداا وبيقرأ كل شي ليك وعنك فارجوا من حضرتك تقول له كلمة بعد خذلانه ليا ف بعض المواقف وجزاك الله خيرا ارجوا الرد
  ","

   كلمتي له: كن رجلا.
   
   ولك: غلّي نفسك.
   
   يا تقدم في حلال .. يا بعد وصمت حتى يأذن ذو الجلال.
  
"
80426,"
   حضرتك انا مكنتش اعرف ان المفروض اصوم الايام اللى بفكرها فى رمضان لعذر الشرعي الا من ٣رمضانات والحمد لله بقيت اصومهم طب واللى فات اعمل فيه ايه انا ١٨ سنه وبالغه من ١٢ اعمل ايه ؟
  ","

   تحسبي كم يوم في كم سنة .. وتقضيهم.
   
   مش هيكملوا شهر.
  
"
80427,"
   اول مرة احتاج حضرتك في مشكلة !
هاعرف اوصل لحضرتك ولا مفيش أمل ؟!
  ","

   سل هنا ..
  
"
80428,"
   عدت على الآسك بعد انقطاااع أشهر ..
مفيش عزيمة يا أبو أنس 😂😍
  ","

   عندك طبعا .. منسف 😌
  
"
80429,"
   غير السائلة
الكلام ده حصل معايا وبابا قال لما ينزل هو الأول ويشوفني لأنهم هايقولو رأيهم من وجهة نظرهم مش من وجهة نظره
احنا كده صح ولا ايه
  ","

   صح جدا.
  
"
80430,"
   يا شيخ بالله عليك ترد
انا بحب واحده جدا وهي كمان بتحبني،، اهلها خطبوها غصب عنها من شهرين وانا قولت لنفسي مليش نصيب فيها
لقيتها جات كلمتني وقالتلي انها لسه بتحبني ومش قادره تنساني وانهم خطبوها غصب عنها وانا قلبي لسه عاوزها 
تفتكر اعمل ايه ف موقف زي ده يا شيخ؟
وخصوصا اننا ممكن نظلم خطيبها لو سابته
  ","

   عك في عك !
   
   ١) ما ينفعش تكلمك ولا يكون بينكم تواصل أبدا.
   
   ٢) لو هي مش مرتاحة مع خطيبها = يبقى تنهي الأمر بلا تردد .. بعيد عنك وبصرف النظر عن إمكانية تقدمك من عدمه .. وفي الحالة دي مش ظلم.
   
   ٣) لو توفر الشرطان السابقان كما ذكرتهما = يبقى تتقدم وتحاولوا تلاقوا طريقة تقنعوا بها أهلها.
  
"
80431,"
   ي شيخ ، كنت مخطوبه و خاطبي اعتقل ، بعد سنه تعلقنا ببعض ازيد لما اعتقل ، اهالينا رافضين اننا نكمل بحجه انه لسه ميعرفش هيعمل ايه و مش مستقر و ممكن يسافر و معندوش شغل ولا اي حاجه لما يخرج يعني و مستقبله مش واضح ، انا و هو متمسكين ببعض جدا و اهالينا ضاغطين بشكل غير طبيعي علينا تعبت بجد مش عارفين نعمل اي
  ","

   يا وجع القلب !
   
   لا أقدر أشد عليكم .. ولا أقدر ألوم أهاليكم.
  
"
80432,"
   😅😅طب ادعيلي انجح انا و بطة
  ","

   ربنا ينجحك أنت وبطة ووزة وسمكة وبقية الأنواع 😬
  
"
80433,"
   كمية الكابلز اللى موجودة عندنا ف الكلية بدئت تشككنى فى مدى سلامة قوايا العقلية 😂💔
  ","

   المهم قواك الإيمانية.
  
"
80434,"
   عريس متقدم و مسافر دلوقتي و مامته و اخته عاوزين يجيوا يشوفوني الاول
طبعا احنا رفضنا قولنا لما يجيي هو الاول انا بقى مش عاجبني الاسلوب عايزة ارفضه هو خالص ازاي هو يوافق على المبدا ده اصلا
انا صح؟
  ","

   لما ينزل ييجي يشوفك.
   
   وعادي، ما تتحسسيش .. النساء بيختصروا أحيانا مسافات، ويرفعوا الحرج في كتير حاجات.
  
"
80435,"
   انا قافلةالسوشال ميديا كلها وسايبةالآسك بس كمتنفس وفقط لمتابعةاجوبةحضرتك
ادعيلنا كثيرا يا شيخ ثانويةعامةوالفترةدي كل المدرسين ضغطين علينا ضغط رهيب غير الضغوط اللي على نفسيتنا اصلا
لا تنسانا من دعواتك بالله واني اقدر افرح والديَّ بمجموعي، الله يشهد انها رغبتي الوحيدة السنادي واني معنديش شغف بأي كلية
  ","

   الله يوفقك ويعينك وكل من مثلك ..
   
   اتجدعني والشغف يأتي بعدين بإذن الله .. المهم مجموع كويس الوقت ..
   
   هننتظرك تبشرينا آخر السنة.
  
"
80436,"
   لو انا شيلت النعكشة حوالين حواجبي يبقى نمص؟؟!خصوصا لو كانت الحواجب كثيفة وحواليهم نعكشة كتير
  ","

   مفيش مشكلة.
  
"
80437,"
   انا في علوم عندي 20 سنه، خطيبي قالي انتي ليه دايما شايله الهم بسبب الدراسة كده، شكلك وبشرتك عامل زي اللي عنده 25 او 30 سنه، وعقلك اكبر من 40 سنة وعاقله وراسيه بزياده، انا عمري ما حسيت انك عندك 20 سنه ابدا... ومن ساعتها وانا بعيط ومكتئبه وحاسه اني اوحش بنت في الدنيا وان شكلي فعلا وحش
  ","

   وهتفضلي تنكدي على نفسك لين يهرب هو بجلده وتتنكدي أكتر !
   
   اللي قلتيه ملوش علاقة بالكلية ولا بشكلك ولا بحاجة من دي خالص ..
   
   يا هو زعلان من حاجة معينة ودب الكلمتين دول بدون تركيز !
   
   يا مش زعلان وطبعه إنه بيدب !
   
   يبقى الحل نتكلم بالهداوة ونفهم فين المشكلة ونصلحها ..
   
   مش واحد يرمي طوب والتاني يحزن ويكتئب وبس !
   
   ده مش حل .. أبدا.
  
"
80438,"
   ابشر ابشر ابشر 
ابشر أبا انس
  ","

   قصدك إيه ؟!
   
   أنا محتاج فعلا أبشر الصراحة 😃
  
"
80439,"
   السلام عليكم شيخ 
بالله عليك ترد علي
انا فتاة بعمر الزواج وكل ما يجيني شاب ارفضه لاني اريد زوج صالح ولكن كل من حولي يقول لي لن ياتي الزوج الصالح الا في الاحلام مارايك شيخ قلي كلام يجبر خاطري ويثبتني💔💔
  ","

   ايه مفهومك للزوج الصالح ؟
  
"
80440,"
   الحمدلله اني لاقيتك فاتح 
الحقني يا أبا أنس 
العالم موحش جدا و مليان فتن ، معظم اللي حواليا فتنوا و أنا خايفة جدا و فجأة بقيت اوفر ، أنا متلصمة بالعافية خايفة أقع اوي خايفة ، شككوني ف نفسي و فين الصح و الغلط و الحرام و الحلال ، اعمل ايه عشان اثبت ؟ 
بالله حاول ترد جزاكم الله خيراً
  ","

   فعلا أوفر !
   
   خدي الأمور ببساطة وثبات في نفس الوقت ..
   
   اسمعي ده وهتفهمي بإذن الله:
   

    https://www.facebook.com/m.atiia.soliman/videos/1321356817944160/
   

"
80441,"
   نت ايه ده عندنا الِ يجيبلنا فيلم ونعرف نتفرج عليه ده عندنا السرعه تفتح اسك بطلوع الروح
  ","

   الفيديو ده جميل !
   
   اسمعوه:
   

    https://www.facebook.com/shehabeldeen.elhawary/videos/1028667137297896/
   

"
80442,"
   هل تفضل مشاهدة الأفلام على التلفاز أم في السينما أم على الإنترنت؟ ولماذا؟
  ","

   عيب يا آسك على فكرة !
  
"
80443,"
   كنت بعتلك من كام شهر اشتكيلك من خطيبي اللي ظلمني وسابني وكنت منهاره وقولتلي شيليه من حسباتك ميستاهلكيش وبطلي تتابعيه .عدي علي الكلام ده حوالي 7 شهور جربت افتح صفحته النهارده وفرحانه اوي اني محستش اي حاجه كأنه اي حد معرفوش حتي. حاسه لو قابلته في الشارع ممكن اشبه عليه🤔.
انا كده بقيت كويسه صح😄😄
  ","

   كده بقيت زي الفل 👍🏻
   
   ربنا يعوضك كل خير ..
   
   كثيرا مما تظنون أنه لا ينتهي = يموت، كأن لم يكن ..
   
   ما تضعفوش، وأحسنوا بالله الظن.
   
   ————————————————
   
   ألقاكم يا صحبة الجنة 💚
  
"
80444,"
   شيخنا المبجل ..بقول لحضرتك انا غيرانه ان جوزى بيدور لحد كدة ع حاجه تزود دخله وهو ما شاء الله غنى وانا مش بحب حد يبقى احسن مننا باشواط وخصوصا ان جوزى فى ازمه ماليه لظروف ما انا لا اعترض عليها ابدا كله فضل من الله..هو ربنا يزيده بس مفيش حد مش بيحب يكون احسن حد فى الدنيا ..انا غلط؟؟
  ","

   زوجك رجل نضيف !
   
   وبكرة ربنا يفرجها عليه فرج لا يخطر لك على بال.
  
"
80445,"
   بعيدا عن موضوع الثقة بالنفس وكدة، طالما مش بالشكل، طيب امتى البنت تكون جميلة ؟
  ","

   لما تكون مطيعة لربها .. حافظة لحيائها .. معتزة بأنوثتها .. تعرف كيف تكون سندا للحياة، وسعدا للقلب، وأنسا للروح، ورفيقة على درب الجنة لحليلها.
   
   هذا الجمال .. كله.
  
"
80446,"
   خطيبى فسخ الخطوبة عشان طرحة معينة عايزنى ألبسها و ملبسش غيرها و اهلى كانو رافضين عشان عايزنى البسها لما يكون القرار منى انا و هو اتخانق معايا و شتمنى و خيرنى بينه و بين الطرحة و فسخ الخطوبة بعد كدة انا الحمدلله بقرب م ربنا و بختم القرآن بس هو كان مش شايف دة انا دلوقتى فحالة صعبة جدا و مش عارفة اخرج
  ","

   انسيه تماما .. مكنتيش هتسعدي معاه !
   
   واهنئي بالقرب من الله.
  
"
80447,"
   ماكنتش كويسه والحمدلله بقيت احسن من أى وقت فات واتقربت من ربنا وكنت حضرتك السبب ..
لكن ماما كل ماتحصل حاجة بخصوص الموضوع ده تخاصمنى وتفضل تعايرنى بكل حاجة عملتها وتذكرهالى بطريقة بتوجع قلبى وتحسسنى انى وقعت ف سابع ارض وان مهما اعمل مش هكون كويسه .. غصب عنى بتأثر بكلامها .. تعبت ياأبى .. وربى تعبت 😓
  ","

   الشيطان يتحدث على لسان والدتك !
   
   لم يعد يجد وسيلة لإحزانك إلا هذا ..
   
   فأخزيه بالتجاهل التام.
   
   ربنا يسعدك ويوفقك ويثبتك ويرضى عنك.
  
"
80448,"
   انا منتقبه ومتوسطة الجمال ودايماً اكتر فكره مراوداني ان الشباب اليومين دول مبيقبلوش ع فكرة الزواج ب اي بنت الا اذا كانت فائقه الجمال بجانب الحاجات التانيه الكتير اللي بيكونو عاوزينها ف شخصيتها وعندهم عنصر الجمال شئ اساسي ..اعمل ايه ف مشكله زي دي ..
  ","

   فكرتك مش صح !
   
   وعموما هي أرزاق مقسمة .. والجمال مش في الشكل وبس.
   
   ده كلام واقعي والله مش طبطبة يعني.
  
"
80449,"
   برأيك النظارات الطبية تنتقص من جمال البنت؟
  ","

   لا ينتقص شيء من جمال البنت إلا بقدر نقص نظرتها هي لنفسها !
  
"
80450,"
   واسكندرانية كمان يا شيخ
اكبر متابعينك هنا😎✌
  ","

   إسكندرية = الحب ❤️
  
"
80451,"
   طيب بما إنك أول مره ترد عليا ف حياتي 😅 ، انا كان نفسي اشوفك جدا و حلمت بيك اني بحكيلك اني بحب بنت و كدا قلت لي أستعين ع قضاء حاجتك بالكتمان ! نعم يعني؟ 😂😂
  ","

   طب ما عزمتنيش على حاجة ؟! 😢
  
"
80452,"
   انا بحكي لجوزى كل حاجة واى حاجة بتحصل 
و حماتى بتتضايق من كده اوى
اعمل اى..
  ","

   لا حماتك ولا أمك لهم دعوة باللي بينك وبين جوزك.
  
"
80453,"
   طالبه ف ساته طب ... ابن عمى تقدم لخطبتى اكثر من مرة ع مدار اربع سنين متواصلة ... انا كنت رافضه لشخصه .خلال الاربع السنين دول لم اوفق ف اى موضوع ارتباط ع رغم كثرة المتقدمين لدرجه انى حاسه مواضيعى متعسرة بسببه دلوقت تقدم تانى وخايفه جدا ارفض ويفضل الحال زى اللى فات أو اقبل وبعدين احس انى اتسرعت واندم
  ","

   مش قابلاه = يبقى ما توافقيش !
   
   لسه نصيبك مجاش ..
   
   بلاش خلط أوراق ووهم.
  
"
80454,"
   شرقاوة ودقهلاوية وقعوا ف بعض 😂😂😂😂
  ","

   علاولة !
   
   جيران وحبايب 💚
  
"
80455,"
   طب لو بنت وهو سءلها هل كان لكي ماضي ف راي حضرتك لو هي مثلا كلمت قبله شرط انها تعترفله ولا تبدء صفحه جديده معاه ويحاسبها فعلا من وقت ما دخل حياتها
  ","

   مفيش حاجة اسمها اعتراف !
   
   اسمعوا ده:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
  
"
80456,"
   عطيت نفسي قرصه شهور محبتوش ولما قررت افسخ وعرفته كلمهم فرجعتله بالعافيه ع اساس ادي لنفسي فرصه تانيه مش بس& معاملتهم بس مقهورة م جوايا واحساس ان خياتي ادمرت
  ","

   يبقى ما استفدتيش من اللايف أي حاجة !
   
   اللي يخليك تكرري السؤال ٢٧ مرة بالطريقة المستفزة دي = يخليك تعرفي تحافظي على حياتك.
  
"
80457,"
   يا شيخ بالله رد عليا 
زوجى مسافر بقاله ٨ شهور وعاوز يطلقنى بسبب كلام اهله .. بيشتكو منى كتير اى حاجه بعملها بيطلعوا منها مشكله ويقولوله عليها وهو بيسمع لهم ومبيكلمنيش خالص بقاله ٧ شهور انا تعبت وضعفت معايا منه بنت وبحبه جداً رغم انه بيتكلم معاهم عليا ومع ناس تانيه ومبيحفظش اى سر ليا 
بالله قولى اعمل
  ","

   هدي الدنيا خالص لين ينزل وتشوفي الأمور هتروح على فين !
   
   وخلي أهلك معاك في الصورة ..
   
   الله المستعان.
  
"
80458,"
   لسه سامعه فيديو قرارك انت
سابني ي شيخ عشان خايف اسيبه وحبيته ومش عارفه اتجاوز قراراه ابدا لانه هروب من مخاوفه عشان مش اسيبه
  ","

   الحب لا يحترم الضعفاء، حرام على الجبناء.
  
"
80459,"
   والله حضرتك ابن حلال مصفي كنت ف بالي حالا دخلت لقبتك فاتح 
الله يجبرك ويشرح صدرك 
ادعيلي براحه البال ي ابي
  ","

   وأنا في بالي فلوس كتير 😂🤲🏻
  
"
