,Question,Answer
80460,"
   اي يشيخ مش تزعلوا دي يشيخ😂😂😂😂
  ","

   مش إلك دعوة 😌
  
"
80461,"
   ياشيخ فكره الاختيار ومفيش ضمانات ان دا الاختياار الصح .. نعمل ايه !
  ","

   مفيش ضمانات تامة !
   
   أي موضوع فيه نسبة مغامرة ..
   
   الفكرة إننا بناخد بالأسباب (من استخارة وسؤال وتركيز) عشان نضيق مساحة المغامرة دي تماما، ما استطعنا.
  
"
80462,"
   ما ترد يا شيخ نوبك ثواب بتوع الشرقيه بيحبوك والله 😂♥
  ","

   أكرم ناس 💚
   
   مش تزعلوا :)
  
"
80463,"
   في الرؤية لو اتسالت هل كان ليك علاقات سابقة مع بنات ارتباط كدا اقول لا و اه مع العلم انه كان فين و لو أقسمت عليا اقول ؟!
  ","

   قل لأ !
   
   ولو زودت = يبقى تقول الماضي مش من حقك، ولا من حقي أسأل عنه.
   
   لو ارتحنا لبعض = يبقى لنا من أول يوم دخلنا حياة بعض.
   
   زودت أكتر = يبقى ابعد عنها، بلا تردد.
  
"
80464,"
   لما احس ان راجل متجوز معجب بيا اعمل ايه؟
(انا بنت وهو زميلي فالشغل)
  ","

   تبعدي عنه وتحجمي التعامل تماما !
  
"
80465,"
   اهلي لما غصبوني ع الخطوبة مش عارفه اصفالهم واتعامل عادي وواخده جمب وانام كتير اتفرجت ع اللايف بتاع قرارك بس مش قادره اصفالهم
  ","

   هنا نقطتان ..
   
   ١) عملت إيه في الخطوبة ؟
   
   ٢) أهلك عايزين مصلحتك حتى لو غلطوا !
   
   يبقى تاخدي القرار اللي يريحك .. وتحسني معاملتهم، وتنسي.
  
"
80466,"
   نفسى تجاوبنى مرة يا شيخ 
انا بيبقى عندى مشكلة بفضل ابعتلك كتير لحد ما انسى المشكلة ويبقى عدم ردك دا مشكلتى😂
  ","

   طب ده كويس خالص !
   
   كده مشاكلك اتحلت خلاص 😌
  
"
80467,"
   قولي حاجة تساعدني على الالتزام بالصلاه
عندي 21 سنه مصلتش قبل كدا نهائي
  ","

   إنك لن تحب أن تلقى الله مقطوع الصلة به !
   
   أنت ميت، لكنك تتنفس ..
   
   فتعال لتذوق طعم الحياة !
   
   ""العهد الذي بيننا وبينهم الصلاة ..""
  
"
80468,"
   أخبرت أخت من أحبّه بما في قلبي، هي فرحت أشد الفرح لكني أحس ان طريقتي خطأ.. ماذا أفعل؟
  ","

   ولا حاجة.
   
   الكرة في ملعبهم كما يقال !
   
   يا يتقدم، يا تنسي الأمر.
  
"
80469,"
   متى كانت آخر مرة شعرت فيها برغبة شديدة في التهام الشوكولاتة؟
  ","

   شوكولاتة يا آسك !
  
"
80470,"
   أيهما تفضل أن تلعب FIFA أم PES؟
  ","

   آسك !
   
   جيت في منطقتي يا ابن عمي 😃
   
   بالنسبة لي FIFA & PES ثنائية زي ios & android
   
   نظام فاتحلك كل حاجة وبيساعدك وتحسه كده طيب وابن بلد !
   
   ونظام شيك أوي وبيعاملك بالشوكة والسكينة .. لو فهمته هتشوف دلع ما يعرفش طعمه بتوع الشعبي 😬
   
   ٢٠١٣ & ٢٠١٤ ثم الإصدار الكارثي ٢٠١٥ كنت مع PES لدرجة التعصب .. وكنت بشوف FIFA لعبة رخمة ودمها تقيل ! (وكنت في الوقت ده بستخدم أندرويد برضه).
   
   في ٢٠١٦ حوّلت ل FIFA وكانت نقلة تانية خالص !
   
   الجيم بلاي في فيفا عايز واحد بيفهم كورة فعلا .. بيعرف يقرأ اللي أدامه ويلعب على نقط ضعفه .. بيعرف يصبر ومتى يجرى ومتى يراوغ ومتى يشوط من بره ال ١٨ ومتى يعطي زميله الثرو بالملّي يضرب به الأوفسايد !
   
   في الأول بتلاقيها صعبة، ومش بتساعدك في توجيه التمرير ولا الشوط ولا قطع الكرة ولا تحرك اللعيبة وفتح الملعب زي بيس .. لكن لما بتاخد عليها فعلا بتلاقي فيها متعة وطعم وشعور متميز بإنك فعلا عدت بتعرف تلعب ..
   
   نفس الصدمة اللي بياخدها حد حوّل ل ios أول مرة !
   
   في ٢٠١٧ زعلت من فيفا لما قفلوا ال friendly match lobbies في الأونلاين؛ لأني مش بحب شدة الأعصاب في ال divisions ومليش خالص لسه رغم السنين في الألتميت تيم !
   
   فرجعت لبيس !
   
   لكن فعلا مقدرناش نتأقلم خالص .. كنت حاسسها لعبة كرتون، مش واقعية ولا تمت للكرة الحقيقية بصلة .. رغم الجرافيك العالي اللي بتبدع فيه بيس الحقيقة !
   
   نفس شعوري وأنا لي حوالي شهر بتعامل مع موبايل أندرويد تبع شغلي !
   
   كل اللي على لساني: احنا مش لبعض يا أندرويد.
   
   وكذلك .. احنا مش لبعض يا PES !
   
   رجعت في نفس السنة لفيفا .. ومعاها وهفضل معاها 😌
   
   أي نعم فيها أخطاء بلا شك .. لكنها تبقى المميزة الفريدة، غير قابلة للمقارنة أصلا من وجهة نظري :)
   
   عموما ده الليفل بتاعي حاليا في FIFA19 online divisions .. والبقية تأتي بإذن الله :)
   
   هيفهمها الحريفة 😎
  
"
80471,"
   اقرؤوا هذا ..
  ","
  ""باب النجار مخلع"" .. ودكتور الصدر بيدخن .. وأنجح من يعالج السرطان مات به ..
  
  ابن نوح مات كافرا .. وخالد بن الوليد مات على فراشه .. والمتنبي قتله بيت من شعره ..
  
  أينشتاين كان ينسى بطريقة مضحكة .. خبير العلاقات الأسرية يعاني مشاكل خاصة طاحنة .. وطبيب نفسي مات منتحرا !
  
  تظل آيات الله في الآفاق وفي أنفسنا تؤكد على معنى واحد :
  
  لا تتكبر .. ولا تنس نفسك !
  
  فالله قادر على أن يعجزك من حيث نبغت ..
  
  أنت مهما بلغت = ضعيف لا يملك من أمره شيئا .. على الإطلاق.
  
  نعيش أياما خانقة للجميع .. نتسول فيها الضحكة (اللي من القلب) .. ونمتن فيها لأي دعم نفسي ولو بابتسامة مجاملة !
  
  لا ننكر أيّا من نعم ربنا، ونبوء بحقيقة عدم استحقاقنا لها .. لكننا في الوقت نفسه نرجو راحة تلك الروح التي أتعبها الانتظار ..
  
  انتظار الأمان الذي يرافقنا إلى الوجهة الأخيرة، ولا ندري في أي محطة سيصادفنا .. أم سيظل الأمل مجرد وقود يحركنا، ويحترق في دواخلنا !
  
  يا معشر المسافرين .. الرفق الرفق .. فكلكم أبناء سبيل مساكين، مهما ادعيتم من القوة واللامبالاة .. أنتم ضعفاء أمام آلامكم.
  
  لعل أحدكم يكون بحاجة لأهون مما تتخيلون لمواساته .. وأبسط مما يتخيل هو ليتخطاها !
  
  لا تمضوا غير عابئين بالمستندين إلى جدر الاستسلام .. لعل مكانكم المحجوز بينهم لم تبلغوه بعد ..
  
  فقدّموا ما تحبوا أن تجدوه.
  "
80472,"
   السلام عليك يا ابي 
انا بتابع حضرتك من قريب و كنت عايزة اشوف الليفات القديمة ممكن تحط الرابط لو سمحت
  ","

   دي كل اللايفات:
   
   اللايف:
   
   - اصنع عالمك الخاص:
   
   ‏https://www.facebook.com/m.atiia.soliman/videos/1300931739986668/
   
   - غلي نفسك:
   
   ‏https://www.facebook.com/m.atiia.soliman/videos/1305808432832332/
   
   - كن رجلا:
   
   ‏https://www.facebook.com/m.atiia.soliman/videos/1312807958799046/
   
   - فاستقيما:
   
   ‏https://www.facebook.com/m.atiia.soliman/videos/1321356817944160/
   
   - لأن الحلال أجمل:
   
   ‏https://www.facebook.com/m.atiia.soliman/videos/1333654656714376/
   
   - لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   - من أول نظرة:
   
   ‏https://www.facebook.com/m.atiia.soliman/videos/1366156033464238/
   
   - لقاء مفتوح:
   
   ‏https://www.facebook.com/m.atiia.soliman/videos/1373121009434407/
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
   
   - الحب .. أيها الزائر المنتظر:
   
   ‏https://www.facebook.com/m.atiia.soliman/videos/1427942897285551/
   
   - لا تذكره أبدا .. لا تتجاوزه أبدا:
   
   ‏https://www.facebook.com/m.atiia.soliman/videos/1454248847988289/
   
   - فرصة:
   
   ‏https://www.facebook.com/m.atiia.soliman/videos/1469011923178648/
   
   - ذكريات:
   
   ‏https://www.facebook.com/m.atiia.soliman/videos/1482898151790025/
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
   
   - توضيح الواضحات:
   

    https://www.facebook.com/m.atiia.soliman/videos/1564614870285019/
   

   - خايف أظلم:
   

    https://www.facebook.com/m.atiia.soliman/videos/1626517180761454/
   

   - أنت مش بابا:
   

    https://www.facebook.com/m.atiia.soliman/videos/1806787436067760/
   

   - قرارك أنت:
   

    https://www.facebook.com/m.atiia.soliman/videos/1969550863124749/
   

   ألقاكم يا صحبة الجنة 💚
  
"
80473,"
   بحبها و ناوي علي خطوبه في اقرب وقت لا علاقة لي بها سواء من قريب ولا بعيد اريدها بالحلال
علمت من احد اصدقائي انها ع علاقة وفي انتظار خطوبه! 
ولكني ليت مقتنع ولا متاكد من الأساس !
رايك ياشيخ استمر في طريقي واتقدم ولا اخذ بالكلام واندم انه ممكن يكون مجرد كلام وابقي خسرت حتي التجربه 
جاوبني ارجوك
  ","

   نِعم الرجل أنت !
   
   اجهز وتقدم، وتبقى عملت اللي عليك ..
   
   نصيبك هتاخده !
   
   ربنا يسعدك ويرضيك.
  
"
80474,"
   يا أبي ارجوك رد ..
خطيبتي كان لها حبيب سابق وكل ما يظهر او يحدث شيء يذكرها به أتألم لأني أريد ان اكون انا اللي في دماغها وعاوزه ميكونش فارق معاها .
الموضوع ده مؤرقني جدا لاني بحبها جدا ومش عارف اتصرف  💔
  ","

   بتتعامل معاك ازاي ؟!
   
   وهل بيبان عليها رد فعل ؟!
   
   كل اللي قلته عن نفسك، مش عنها ..
   
   وأخشى تكون هي فعلا نسيت أو بتنسى وبتركز معاك أنت، وأنت للأسف بنظامك ده مش هتساعدها.
  
"
80475,"
   انا خريجة علوم ومش عايزة اشتغل ف الريب اعمل ايه ؟
  ","

   كملي ماجستير !
   
   أو خدي دبلومة مايكرو وبيو .
  
"
80476,"
   غير السائله 
بشكر حضرتك على الليف جدا بجد حضرتك حكيت اللي حصل معايا بالظبط .عندي سؤال اهلي عدوا الموضوع لكن خالي معدهوش ومش مسامحني ومعاملني معامله زفت اعمل ايه معاه كل ما اسمع اسمه قلبي يتقبض وخصوصا أنه مش ناسي اني مشيت اللي انا عايزاه
  ","

   بكل بساطة .. مع نفسه.
  
"
80477,"
   انا جوزي كان كدا خليته ياخد فيلاجين ٥٠٠ ويجيب مره يحط حبه صغيرين فمايه دافيه وهيدوبوا وبعد كدا يتمضمض بالمايه 
بس دا كله بعد م خليته يروح يغسل اسنانه
بس المره فعلا بضيع ريحة الفم خاالص والحبوب بتنضف المعده 
ودكاتره الاسنان الشاطره بتنصح بالمره برضو
  ","
  ....
  "
80478,"
   بدخل هنا وانا ف قمة حزني وكئابتي .. بخرج ب ابتسامة ع وشي وصدري مُنشرح والله💜 .. أسعدك الله في الدارين قول آمين 🤲🏻
  ","

   جميعا يا رب 🤲🏻
  
"
80479,"
   والله حضرتك honey
  ","

   بس don’t lick كله 😂
  
"
80480,"
   فقدت طاقتي ومش قادرة. اتعامل كع حد لأنهم جبرني ع خطيبي ومش بتكلم الفتره دي غير ع القد انصحني مش قادره اسامحهم لاحساس انهم دمروا حياتي وكسروا بخاطري قدام ناس قريبي كتير
  ","

   اسمعي ده:
   

    https://www.facebook.com/m.atiia.soliman/videos/1969550863124749/
   

"
80481,"
   انا بحب حضرتك جدا ونفسي ترد عليا باي نصيحه💙
  ","

   تسلم يا أحمد 🌷
   
   لا تدع صلاة الجماعة، وانظر في المصحف يوميا ..
   
   مهما كان حالك.
  
"
80482,"
   اكيد الملامة على الزوج , انا بحاول احل الموضوع من ناحية طبية وباقي الحلول لحضرتك 
تخوفه بانها تعرفه ان تراكم الجير ده والتهابات الللثة هتخلي اسنانه تقع ومش هيبقى ليها حل غير الخلع
  ","

   تمام يا دكتور .. مشكور حبيبي 💚
  
"
80483,"
   فعلا شكوتها مش هينة وانا كدكتور اسنان بنعاني فعلا من موضوع الريحة السيئة رغم اننا بنبقى لابسين ماسك ولكن من شدة نفاذها بتعدي بردو . وتاكيد ع كلامك هو عنده مشكلة في الجهاز الهضمي (ديدان وبكتريا ) وبالنسبة للفم فاكيد عنده كمية جير متراكمة ع الاسنان كبيرة جدا نتيجة لعدم غسل الاسنان
  ","

   يعني كورس علاج محترم مع زيارة تنظيف للأسنان وانتظام في غسلها صبح وليل .. ويحافظوا على بيوتهم، ويحفظوا نساءهم من الفتنة في حياتهم !
   
   بسيطة خالص أهي ..
   
   ربنا الهادي.
  
"
80484,"
   تحيا مصر والله 😂😂 و Finally  حضرتك رديت 🤭
  ","

   المهم أنت never give up عشان دايما فيه hope 😃
  
"
80485,"
   وانا ك حد reading السؤال ده هضحك
  ","

   أنت دايما welcome يعني 😬
  
"
80486,"
   فعلا شكوتها مش هينة لاني دكتور اسنان ويعلم الله الواحد بيعاني من ريحة الفم السيئة رغم اننا بنكون لابسين الماسك ومع
  ","

   الله المستعان يا دكتور !
   
   الله يعافينا ويسلمنا ..
   
   المشكلة مش في مجرد العرض؛ محدش يضمن نفسه ..
   
   المصيبة تكمن في البرود وقلة الإحساس.
  
"
80487,"
   انا ك حد حاطط حضرتك فيڤورت و only you مش من ال nice ان حضرتك ترد عليا 🙂🤓
  ","

   أنا thank you جدا، وهحاول أ answer أسئلتك 😬
  
"
80488,"
   يا شيخنا من فضلك اتخطبت لحد بيحبني متفاهم وطيب وأهله ناس طيبين لكن ظروفه الماديه تكاد تكون معدومه ليس لديه سوى مرتبه البسيط حياتي ماديا تعلوه بالكثير أمي تكفلت بمساعدته في كافه التجهيزات حتى مصاريف المعيشه بعد الزواج أنا خايفه من السنين اللي جايه لكن امي ديما تقولي لو كل غني اتجوز غنيه محدش هيتجوز.
  ","

   يا رب يكون يستحق هذا الكرم .. ويعرف حقكم فيه طول عمره.
   
   لو هو كويس فعلا = هتسعدوا بإذن الله.
  
"
80489,"
   كيف حال الشيخ النّضر الرقيق؟ ^^
  ","

   الله يجبر خاطرك 💚
  
"
80490,"
   متجوزة بقالي 3 سنين
من يوم كتب الكتاب اكتشفت ان زوجي ريحة فمه لا تطاق
وعدني كتير انه يتعالج بس كله كلام عشان ياخد غرضه وخلصنا 
دلوقتي انا مبقتش مستحملاه يقرب مني وقرفت من العلاقة لدرجة اني بقيت اجيب اللي في بطني بعد ما يخلص
وهو شايف اني بحرمه من حقوقه وان حرام اللي بعمله ده ورافض الطلاق 
انصحني 🌺
  ","

   انتظرت كتير تبعتي رمز زي اللي في سؤالك أجاوبك عليه .. وما بعتيش !
   
   ولعله خير أجاوب على السؤال عشان الناس يفهموا ويستفيدوا .. لأن الحاجات دي متكررة للأسف، وياما بتكون هي السبب الرئيسي في المصايب والمشاكل، ولا يتم التصريح بها خجلا:
   
   ١) طبعا أنت غلطانة في حق نفسك .. لأن فيه عيوب مش بالوعود، فيه عيوب لازم تتصلح فوري وما تقبلوش بالمماطلة فيها، وكان لازم وقفة من أيام العقد.
   
   ٢) هو لازم يتقي الله فيك وفي نفسك ويخاف ربنا .. ويتعالج .. والموضوع بسيط خالص سواء مشكلة في الأسنان أو في الجهاز الهضمي.
   
   ٣) يتقي الله تاني ويخافه هو وأي حد زيه أو شبهه .. أنتم مستهونين بحاجات زي دي، وهي والله عند الله ليست بهينة !
   
   ده ظلم وسوء عشرة وقلة مروءة كمان.
   
   ٤) هذا من العيوب التي نص الفقهاء على أنها مما يسيغ طلب فسخ عقد النكاح وهو (البخر). فيا يخاف ربنا ويتعالج -والأمر بسيط كما ذكرت- .. يا الطلاق من حقك.
   
   اللهم اهده، اللهم اهده، اللهم اهده .. وعافه، وكل من مثله.
  
"
80491,"
   ما هي الرائحة التي لا تتحملها؟
  ","

   رائحة عطر يزكم أنف الذكريات بالرحيل !
   
   نعم يا آسك .. مؤلم أن تفصل عير الشوق فنجد ريحهم .. ولا قميص لبشرى لقاء يرد للقلب بصره.
  
"
80492,"
   اني اتكسف حاجة حلوة ولا وحشة
  ","

   الحياء ممدوح كله !
   
   أما الخجل المقعد عن فضيلة، أو حاجز عن حق، أو مانع من حسن تواصل = فخلل لازم يتعالج بالتدريب والصبر والاستفادة من المواقف.
   
   ألقاكم يا صحبة الجنة 💚
  
"
80493,"
   أنا غير السائلة وآسفة لو تدخلت 
حضرتك فى أكتر من سؤال أجبت بما معناه أخروا الخلفة 
سؤالى بقا هو مش حرام إنهم يتحكموا فى الموضوع دا عن طريق وسائل منع الحمل ؟
  ","

   لا مش حرام !
   
   والنصيحة اللي مصر عليها للجميع هو تأخير الخلفة سنة .. لأمور؛ منها:
   
   ١) تتأكدوا من جو الأمان والاستقرار بينكما.
   
   ٢) تكونوا خدتم على بعض أكتر.
   
   ٣) تلحقوا تعيشوا يومين بحرية في الخروج والمواعيد والأكل والنوم .. قبل ما كل ده يتظبط على صوت (واء واااء وااااء).
  
"
80494,"
   ياشخنا صحبتى عايزة تتخانق مع خطبها عشان تاخد منه مصروف شهرى فهل دة من حقها
  ","

   دي داخلة على طمع بأه ! 😢
   
   لا طبعا مش من حقها الوقت خالص.
  
"
80495,"
   معنديش حاجه اقولها او سؤال، او بمعنى اصح كل اللي كان عندي معدش له لازمة يتقال ولا يتسأل
حضرتك حاضر جدا في حياتي. .عايزه اقول ربنا يبارك في عمرك و تفضل لنا خير دليل ☘شكرا ليك
  ","

   الله يسعدكم ويحفظكم ويرضى عني وعنكم ..
  
"
80496,"
   قد تكون ايه الحكمة الي ربنا حلل بسببها اربع زوجات للرجل ؟.. مش قادرة استوعب يا شيخنا .. 
بحس بالظلم من ربنا في النقطة دي لينا ... و برجع استغفر لعلمي ان ربنا اكيد أدرى .. بس مش قادرة استوعب .. ايه الي يخلي ربنا يحلل كسرة النفس الي الواحدة بتبقى فيها دي لو جوزها اتجوز تاني ؟.. :') ...
  ","

   وهي الواحدة دي مش بتمرض ومش بتموت ومش بتبتلى بفقد وموت من تحب ؟!
   
   سبحان الله !
   
   ابتلاء زي ابتلاءات الدنيا ..
   
   مش معنى تفهمنا وطبطبتنا في الزاوية دي إنكم تتهبلوا بأه كده وتقولوا كلام عبيط يتنافى مع طبيعة الابتلاء التي تشمل الذكر والأنثى أصلا .. لكن لكل وجهته.
  
"
80497,"
   زوجي ضربني كثيرا واهان امي للأسف مليش غير ربنا وامي( بابا واخويا معتقلين)
علمت بعد الزواج انه مريض نفسي بعد الزواج لقيت وش ليه وأهله غير طبيعي كرهته خلفت منه وربنا عالم انا قد ايه بكرهه طلقني وردني لكني لا أريده هل حرام على لو اصريت ع الإنفصال؟ عايز اتنازل عن ابني وعن كل حاجه عشان يطلق ادعيلي ي شيخ
  ","

   نفسي أفهم ليه لما بتلاقوا الدنيا منيلة كده بتخلفوا وتظلموا العيال ؟!
   
   عموما ربنا يتولاك ويعوضك خير ..
   
   إن كان كما تقولين = فالطلاق من حقك، وبالقانون (إن لم يستجب بالمعروف) تاخدي حقوقك.
  
"
80498,"
   خطيبي مش بيعبرنى بهدايا خالص اى مناسبه بيدى فلوس بسمع كلام مش ظريف من الل حوليا بسبب الحوار ده الفت نظره ازاى و لا اتصرف ازاى
  ","

   الرجل معندوش خبرة يجيب إيه يسعدك أو يناسبك فبيعطيك تجيبي على ذوقك !
  
"
80499,"
   طيب ومحترم  وخجول وعجبني جدا ولاحظت اني عجباه .. بتمنى من ربنا يكون من نصيبي .. اوضحله ؟ او المحله ؟ انا فعلا معجبه بيه جدا انصحني
  ","

   نصيحة واحدة لا غير:
   
   غلّي نفسك.
  
"
80500,"
   والله حضرتك أسعدتني جداً، بارك الله فيك وبارك في كل الناس المحترمة إللي ردت، أنا فعلاً كدا اتظبطت😃
  ","

   المهم ما تدعيش علينا وقت الدفع 😂
  
"
80501,"
   أقصد يعني الشيخ نفسه ولا حد بيدير الحساب؟!
  ","

   تمام الله يسعدك ..
   
   حبيت أهزر بس.
   
   أنا محمد عطية .. لا أترككم لأحد غيري 😌
  
"
80502,"
   لحضرتك سؤال،ازاي المرأة تقدر تكون أنثى دون تعدي حدود دينها وتربيتها.ان تصرفت كرجل نفر منها الناس وان افرطت فالأنوثه جذبت نفوس ضالة.ما هي المعادلة الصحيحة؟
  ","

   البنت -فطرة- جبلت على حب الزينة وبالتالي حب أن تكون موضع إعجاب !
   
   الإسلام لا يحارب الفطرة فيها بل يقننها .. يعني أمرها بالاحتشام وعدم الخضوع بالقول والبعد عن مجتمعات الرجال قدر الإمكان خارج البيت ..
   
   وكلفها في الوقت نفسه بحسن التبعل للزوج وأمره بحسن عشرتها؛ فلا يحرمها نظرة الإعجاب المشبعة لكثير مما في نفسها.
   
   التربية (المحافظة) ليس معناها أبدا إخراج ألواح من الثلج !
   
   نعم .. نريدها محجبة ملتزمة وحيية كوردة مضمومة على نفسها، لا يكاد يسمع صوتها .. لكنها في الوقت نفسه ذات عاطفة تتفجر وذكاء اجتماعي مؤثر .. تجيد أصول الزينة وتعرف البحث في قاموس الحب وتنتظر يوما تبذل فيه التبعل للحليل ..
   
   أنثى (بكل معنى الكلمة) .. غير أنها دونها أهوال لا يقتحمها إلا من يستحق !
   
   هذا كله مرده في الأساس إلى التربية ..
   
   الأم الحكيمة التي تزجرها لو رأتها في البيت يوما (مش مسرحة شعرها) أو (تبدو بمظهر ستها) أو (نست تحط عطرها) .. في الوقت الذي تتمم فيه على حجابها حين خروجها !
   
   والأب الودود الذي يغذي فيها العاطفة .. ويمدها بحنان ستجيد بذله يوما .. ويعرف كيف يكون (حبيبها الأول) .. في الوقت الذي يحفظها من مر نسيم غير مريح خارج البيت !
   
   وإن قصرت التربية في ذلك؛ فاستدراك هذه المعاني سهل يسير .. وكلمة (معرفش) غير مقبولة من عاقلة واثقة في نفسها، ليست أقل من أي واحدة في الشارع المسكين اللي له عمر بيقول: لأن الحلال أجمل سأنتظر، وبيغض بصره عنها .. فما تجيش حضرتك تقولي: هاي .. أنا الحلال .. وإذا كان عاجبك 😬
   
   معادلة السعادة = رجل راضٍ عفيف + امرأة ذكية في تحقيق ذلك الرضا، معينة على تلك العفة.
   
   نحن هنا لم نتحدث عن جمال الملامح أو أمور مما توهب دون يد بشرية ..
   
   بل عن جمال الروح .. الذي يغني عن كل البشرية !
  
"
80503,"
   هو حضرتك الشيخ بجد
  ","

   ههههههه
   
   أهو ده أعجب سؤال جالي 😃
  
"
80504,"
   بصفة الانثي بقولك كريمات وزيوت شعر اصليه وميكاب ولو شعرها خشن هاتلها بروتين اصلي معاك والحاجات دي ال بيكون فيها اهتمامات شخصيه احنا كستات بنحبها جدا
وممكن مثلا عبايات بس شكلها عالي او ساعه شيك
وعموما هي وزوقها يعني المفروض يكون عارف طبعها وايه ممكن يسعدها ولو غلب يديها فلوس وهي تشتري ال ناقصها
  ","

   خلاص يا عريس .. ظبطناك أهو 😃
  
"
80505,"
   هات لها جهاز ليزر لإزالة الشعر للجسم والوش، زي ماركة Philips، هتفرح بيها أوي
  ","

   أو براون.
  
"
80506,"
   ولو موبيلها قديم وامكانياتك تسمح هتلها واحد هديه بس ليبقا اخر حاجه نازله او لا  لان لو مش اخر حاجه نازله هتفرح بيه بس ممكن صحابها او اهلها يقولو مستخسر يجبلها احدث حاجه  ومبارك مقدما
  ","

   لا ما هو أكيد حدثلها النزلة اللي فاتت 😂
  
"
80507,"
   بلاش علبة الميك آب الكبيرة دي لأن ملهاش لازمة كله دلوقت بقى بيجيب اللي هتستخدمه بس وماركات، حتى العلبة ف الماركات مش حلوة
  ","

   دي نصيحة مكررة !
   
   خلاص يا عم اسمع كلام الخبراء.
  
"
80508,"
   كواحدة مغتربة ورجعت مصر ، العود الهادي ، البخور ، كريمات للجسم والبشرة الي بتستخدم للترطيب ، عبايات خروج لو بتلبسهم ، كل دول في بوكس شيك مع رسالة جميلة هتفرحها اوي
  ","
  ....
  "
80509,"
   مجموعات العناية بالجسم يا شيخ بتاع فيكتوريا سيكرت والحاجات دي بتبقي أسعارها حلوة جدا بره وكمان نضيفة اللي في مصر مضروب ولو عرف يجيبلها حاجات بيتي برده بره احلى بكتير من مصر وفي حاجات زي السيشوار والاجهزة دي احيانا العروسة مش بتقدر تجيبهم من كتر التكاليف دي من ابرز الحاجات وممكن شنط وجزم برده
  ","
  ....
  "
80510,"
   زوجة اولي لزوج تزوج باخري بعد 8 سنين وطفلين لانه كان بيحبها ووالده رفض فتزوجها بعد وفاته مكملة علشان الاولاد وعلشان بحبه بس للاسف بسمع كلام يضايق كتير سواء من اهله او اهلي وهو عاملها الاولوية في كل حاجة وده بيزود كلامهم وبيزود وجعي 
اتعايش ازاي مع الوضع ده ولا زي ما بيقولوا النهاية واضحة
  ","

   لو جار وظلم = فحسابه على الله !
   
   لكن ما دام مش بيؤذيك أذى مباشر = فتحملي وتأقلمي ..
   
   وربنا يعوضك خير بمنه.
   
   (ما تسمعيش لحد يسخنك عشان محدش هيشيل عنك بعد كده).
  
"
80511,"
   اعطونا لينك اللايف ^^
  ","

   https://www.facebook.com/m.atiia.soliman/videos/1969550863124749/
  
"
80512,"
   اللايفات بتاعة حضرتك طويله اوووي وكل ما أقرر اسمعها ارجع اكسل من طولها 💔
  ","

   لو سيبت نفسك لها بس = مش هتحس بالوقت 😌
  
"
80513,"
   انا بنت وبقولك اى بنت ربنا خلقها مبتزهقش من البرفانات واللبس مهما جابت بتحتاجهم 😂😂 هى اكيد خلصت كل حاجتها فالافضل تجبلها برفانات كتير ولبس بيت على زوقك هتفرح جدا جدا انك اهتميت ربنا يتمملكم على خيييير يارب👏
  ","

   وشهد شاهد 😃
  
"
80514,"
   اللايف بتاع قرارك انت كان رائع بس ياريت الاهالي تفهم ده
ربنا يوفقك وينفع بك
  ","

   تسلم يا رب ..
   
   أدينا بنحاول .. والمهم أنتم تفهموا ..
   
   ربنا يصلح الحال.
  
"
80515,"
   هتجوز قريب إن شاء الله، أنا مغترب، أجيب إيه لزوجتي،عارف إنه سؤال مش في محله، بس فعلاً تعبت، وخصوصاً إنها تعبتني اكتر، ومش عايزة تقول إللي ناقصها،وأنا مبفهمش في الأمور دي،حضرتك مغترب زي حالاتي ويمكن تكون عارف اللي موجود برة مش موجود ف مصر، أو يمكن حد يفيد، أنا آسف ع السؤال لو كان سخيف.
  ","

   أولا: ألف بركة يا عريس .. الله يسعدكم ويتم عليكم بخير ..
   
   ثانيا: من اللي بشوفه الوقت فمصر فيها كل حاجة .. ومعدش زي الأول، إلا في سلع معينة .. وغالبا فرق السعر بس هو اللي بيخلينا نجيب من بره.
   
   ثالثا: ممكن تخلي الست الوالدة أو لك أخت ناصحة كده تتطقس وتعرفك ممكن يكون إيه ناقص تجيبه وأنت نازل، أو حتى من مصر أول ما تنزل؛ أيهما أوفر أو أجود.
   
   رابعا: لو هي لها في الميك آب فطبعا تقدر تجيب علبة محترمة كده، وعندك بأه العطور والبخور الأصلية الراقية حدث ولا حرج .. شايف دي أنسب هدايا ممكن تتحفها بها في العرس ..
   
   بعد كده بأه هيكون إيدك على موبايلات وأنت طالع 😃
   
   الله يوسع عليك.
  
"
80516,"
   امبارح فقدت الأمل.. وما صلتش...🚫
  ","

   امبارح عطشت أوي .. وما شربتش !
   
   أهو أنت عملت كده بالضبط.
   
   إنما الأمل كله يبدأ من سجدة صادقة.
  
"
80517,"
   $$
  ","

   مش مسؤوليتك خالص يعيش ازاي !
   
   مسؤوليتك تعيشي أنت.
  
"
80518,"
   ابدأ منين؟
  ","

   ذكرتني بها !
  
"
80519,"
   إذا قمت من النوم ووجدت أن لديك جناحين، فأين ستطير؟
  ","

   لبلاد لا فقد فيها ولا انتظار مؤلم يا آسك !
   
   لبلاد أستقبل فيها الموت، وأنا راضٍ .. تماما.
  
"
80520,"
   ممكن تداونلود الڤيديو هنا ؟
  ","

   قرارك أنت:
   

    https://www.facebook.com/m.atiia.soliman/videos/1969550863124749/
   

"
80521,"
   تمام الثامنة ونصف بتوقيت القاهرة ..
  ","

   ألقاكم بإذن الله في بث مباشر عبر صفحتي على الفيس بوك؛ تحت عنوان: "" قرارك أنت "".
  
"
80522,"
   اللهم بارك، صادف تشغيلي للفيديو آذان صلاة العصر عندنا !
  ","

   يلا قوموا صلوا ..
   
   اللهم اجعلنا من المفلحين 🤲🏻
  
"
80523,"
   صوره مكان نفسك تروحه او تعيش فيه 🌞🌸🎆
  ","

   أحب أن أظل هنا .. حتى أموت !
  
"
80524,"
   خلاص ده بقى أمر واقع لازم التعامل معاه حاولى تتخلصى من الماضى انك مش كنتى عاوزه الطب تنزلى تتدربى وتختار تخصص مش فيه ضغط زى الجلدية وتتعاملى مع المرضى وتحاولى تخففى عنهم هيغير نظرتك
  ","
  ....
  "
80525,"
   هاتي فيديوهات من عالنت لعمليات وحالات صعبه الطب جميل اوي والله حبي الطب بعيد عن مستشفيات الصحه اللي عندنا 
استشعري دعوه ست وانتي لسه ف امتياز وهي طالعه صادقه من قلبها وبتدعيلك..مابالك لما تتخصي 
الطب جميل جدا جدا 
الطب مش كتب الكليه الصم حاولي تلاقي نفسك مع المرضي
  ","
  ....
  "
80526,"
   توكلى على الله وكملى بعد التخرج .الشغل حاجة والكلية حاجة تانية خااالص يمكن لما تشتغلى وتمارسى تحبى المجال
  ","
  ....
  "
80527,"
   ليه تقيل على قلبك !
يكفى انك بتساعدى انك ترجعى بسمه على وجه احدهم بعد شفاؤه ! 
حاولى مثلا تخلى الموضوع فيه تشويق اكتر روحى حملات طبيه لقرى فقيره او مستشفيات لمرضي السرطان او نحو ذلك !
ممكن تنظمى عمل خيري للتبرع لمرضي مثلا ! هتلاقي الموضوع حلو و فيه راحه نفسيه و رضي انك بس بتحاولى تساعدى حد💙💙
  ","
  ....
  "
80528,"
   لو قعد جنبي ولد او راجل ف المواصلات بحط شنطتي بيني وبينه 
اوقات بيبقوا ناس محترمه فخايفه اكون بحرجهم ،بس اوقات بيبقي ناس مش محترمه 
انا كدا صح ؟ ولا هيتقال بتشتغل نفسها وكدا وخاصة اني بفضل الله جميله
  ","

   لو محترم = عمره ما يزعل من حاجة زي دي !
   
   لو مش محترم = يبقى دي أقل حاجة تتعمل !
   
   ثم احنا نعمل الصح، وما علينا من رد فعل اللي أدامنا.
  
"
80529,"
   ياشيخ والله انتظرك منذ فترة طويلة رجااااااااااء في امس الحاجه لنصيحتك
  ","

   اسألي هنا .. تفضلي ..
  
"
80530,"
   نفسى تدعيلى يا شيخ هفرح أوى لو دعيتلى والله 💙💙
  ","

   الله يسعدك ويرضى عنك .. وكل من ها هنا ..
   
   آمين
  
"
80531,"
   انا ي شيخنا مقتنعه بكلامك جدا وان البنت تغلو نفسها ف حد حب يرتبط بيا قلتله قدامك بيت اهلى قلى لازم اكلمك واعرفك قلتله ملكش رابط بيا ومش هسمح بكلام بينا ومش عاجبه هو انا غلط ي شيخ
  ","

   أنت صح جدا .. وهو بيستهبل.
  
"
80532,"
   انا خلصت طب وف امتياز بس مش بحب المجال وكملت بس عشان مرجعش من نص الطريق وعشان اهلى مش عندى الشغف انى انزل اتدرب واتعلم بحس الامر تقيل ع قلبى 
وف نفس الوقت مفيش مجال تانى اعمل ليه شيفت 
ولا برضه مرتبطةعلشان اكرس وقتى لبيتى و اولادى بعد كده
اعمل ايه!!!
  ","

   الأطباء الكرام هنا .. انصحوا زميلتكم ..
  
"
80533,"
   دائما كنت اتمسخر علي بتحكي مش قادرة انسى فلان ،بس هلا حاسه حالي بتقطع ،بعمري ما فكرت انه ممكن يلفت نظري شب ،بس هلشخص كل ما اقرر انساه بلاقيه بتسرب لافكاري واحلامي ،صرت تايهة من وراه ،اللهم اهدنا واهدنا واهدنا ،واصرف عن افكارنا ما ليس لنا به نصيب
  ","

   هتقدري بإذن الله، ربنا يقويك.
   
   وهنا درس مستفاد في عدم السخرية أبدا من أوجاع الناس؛ مهما بدت لكم تافهة.
  
"
80534,"
   هطلع اعمل عمرة باذن الله وليا قريبه غير قادرة ماديا واطفالها صغار وايتام ومريضه ولكن ليس مرض مزمن هل يجوز اعمل عمره عنها لحين يرزقها الله بزيارة بيته الكريم العمره هبه بدون مقابل
  ","

   بل أرى أن تتصدقي عليها بالمال يحييها، إن كنت اعتمرت قبل ذلك.
  
"
80535,"
   لو واحد زميلي طلب رقم ببا وانا مش موافقه عليه 
معنديش قبول يعني 
اعمل ايه
  ","

   قوليله آسفة مش بفكر الوقت خالص.
   
   وبس.
  
"
80536,"
   عاقد، وخطيبتي نكدية، والله يا شيخ اوقات كتير لما بعمل حاجة حلوة تفرحها وابقي تعبان فيها بتنكد عليا ف نفس اللحظة  وبقالنا تقريبا دلوقتي شهرين العلاقة متوترة وانا مش حاسس براحة وسكن معاها زي الاول، اعمل ايه انا تعبت فعلا ؟ والموضوع مؤذي ليا نفسيا وفي شغلي،  هل دا طبيعي ولا ايه ؟
  ","
  "" زي الأول "" ..
  
  إذن كان فيه وطرأت حاجة غيرته !
  
  الحاجة دي لازم تعرفوها سوا وتصلحوها ..
  
  يا هتقدروا بعد مصارحة لطيفة وصدق نية من الطرفين ..
  
  يا استمراركم سوا هيفقد معناه.
  "
80537,"
   ازاى اعرف اذا كان خطيبي بخيل وللا لا كان جاب هدايا فى الاول لكن دلوقتى مفيش خالص ومن كلامه احس انه كريم لكن أفعاله لا  يعنى يقول هعمل وهجيب لكن مفيش فعل خالص ....هل دا ضيق حال وللا بخل وللا اى وضعه ؟ مش عاوزه اظلمه وخايفه اظلم نفسي
  ","

   ما دام طبعه كريم = اعذريه يا بنتي .. الله يعينه ويتم عليكم بخير.
  
"
80538,"
   الساعة كام ؟!
  ","

   هعرفكم هنا قبله بساعة بإذن الله.
  
"
80539,"
   كتاب حضرتك هينزل امتي ؟
  ","

   في المعرض الجاي بأمر الله .. وهكون معاكم.
  
"
80540,"
   مش مستريحه مع خطيبي لعد القبول ومش عارفه اشيبه واتكلمت معاه ومغ اهلي براحه ومفيش قايده لأنه قريبي اعمل ايه
  ","

   اليوم فيه لايف بإذن الله بخصوص الموضوع ده ..
  
"
80541,"
   ينفع اروح للدكتور النفسى من ورا اهلى مينفعش اقلهم خاالص بس ساعتها هكدب وقلهم اى حاجه
  ","

   ينفع.
  
"
80542,"
   لييييه عمرك مارديت عليا!
  ","

   آه لو تصبر شوية !
  
"
80543,"
   يشيخ انت بعت أدد لمؤمن صاحبي ، ابعتلي ادد انا كمان اشمعنا هو 💙😂
  ","

   ابعتلي رسالة حاضر 💚
  
"
80544,"
   مش بيحبني 
قلبي واجعني  جدا كل يوم بقول هو ليه محبنيش
  ","

   غلّي نفسك.
  
"
80545,"
   خير اللهم اجعله خير حلمت ان بعت سؤال لحضرتك يا شيخ 
وانك رديت عليا
ودا مبيحصلش حقيقي ليه💔
  ","

   يلا يا عم .. هذا تأويل رؤياك 😃
  
"
80546,"
   هو مش سؤال هو شكرا او امتنان ليك ..اثابك الله وربنا يجزيك غير عن استماعك لينا وردك المريح االلي اغلب الوقت بيبقا راحة للبال والقلوب ،وفيه نجاه من هلاك التفكير 🌼
  ","

   يجبر بخاطرك ربنا ..
  
"
80547,"
   ابتسامة كدة لا ارادية لما بشوف اشعارات ال favourite بدأت 
لان ما فيش فيها غير حضرتك😅
ربنا يجعلك دائما سبب في فرحتنا
  ","
  🤲🏻
  "
80548,"
   إذا كان بإمكانك الحصول على هذه القدرة فأيهما تفضل التحكم في النار أم الماء؟
  ","

   التحكم في النار .. التي تأكل قلوبا أضناها الانتظار !
   
   ازيك يا آسك .. مش خير إن شاء الله ؟!
  
"
80549,"
   الله…اللهم قوة وغني بك 
جزاك ربي عنا خيرا🌸
  ","

   الله يغنينا جميعا ويقوينا ويجبرنا ويرضى عنا 🤲🏻
   
   أنا مبسوط بكم والله.
  
"
80550,"
   أنا بحب ربنا أوووي يا شيخ محمد بحبه بجد جداااااا بحبه لدرجه اني ف كل مكان وف كل وقت فيه لوحدي ولو ف الطريق اكلمه وبقوله ياربي احبك كثيراا وبحس اني عايزه اعيط من حبي له واني مشتاقه جدااا لرؤياه  برغم اني مُقصره فحاجات كتير . عارف يا شيخنا دعوتين من دعوات رمضان اتحققوا وعشمانه يحققلي الباقي قبل القادم
  ","

   نحبه !
   
   سبحان ربنا وبحمده ..
   
   حبه رأس الأمر وعموده، حبه أساس كل حب ..
   
   والاتكاء على الخوف والرجاء.
   
   كلنا مقصر .. وهو للصادقين دواء.
  
"
80551,"
   لا تعرف ماذا فعلت هذه الكلمات بي 
فوالله قذفت في قلبي وانهارت عيني بالدموع 
يااارب ارزقنا الصبر والجهاد
  ","

   الله يعلم أني كتبتها بكل ذرة في كياني !
  
"
80552,"
   ياااااالله يارحييييم الرساله ديه جات ع الجرح والله فاللهم ردنا اليك ردا جميلا يالله😢
  ","
  🤲🏻
  "
80553,"
   *غير السائله*
كنت بقول لحضرتك نفسي اعقد و الحمدلله عقدنا و الحمدلله حلو جداً و كان المفروض نعقد من قبل كده بشهور بس هو كان مشغول وحالياً كل شويه يقول كنت مُغفل اني ماعقدتش من تاني يوم خطوبه 😂😂❤️ اعقدوا يا جماعه الحلال حلو و الله اعقدوا قبل المسؤليات ما تتراكم عليكم 👋🏼
  ","

   اعقدوا يا جماعة !
   
   وروحوا ناموا يا سناجل 😂
  
"
80554,"
   اصحاب المعالي الكرام ، ابحث عن النصيحة ،احببت فتاة حتى صارت اقرب الى من قلب الذى بين اضلعي وهى كذلك بادلتنى حبها ، ولكن المشكلة تكمن في. الماديات والتى ممكن ان تأخر كل شئ ولكنى واثق من كرم الله فى المستقبل ولكن ليس بالقريب ، وقد كثر خطاب من احببت ماذا افعل ،هل اتركها حتى لا اضيع سنين عمرها ام اتمسك
  ","

   السيد المواطن ..
   
   تحية طيبة وبعد ..
   
   تقدم لأهلها كما أنت .. ولو كنت صادقا = سيغنيك الله من فضله.
   
   والسلام.
  
"
80555,"
   نفسي نكتب الكتاب وخطيبي بيقولي مش هستحمل تكوني مراتي ومش مراتي في نفس الوقت هو كلامه مقنع بس هل معناه انه مش بيحبني ؟!
  ","

   بيحبك .. بزيادة !
   
   الله يقويه.
   
   معلش الزموا حدود المرحلة، وربنا يتم عليكم بخير.
   
   (ونصيحة مني له .. فترة العقد جميلة، ما تحرموش نفسكم منها ما دمتم تقدروا).
  
"
80556,"
   اقسم بالله  اني هجاهد نفسي  والله العظيم  ميكون قلبي مليان غير بحب الله  ..وعد على نفسي  الاية جات في وقتها وانا مليت من خلق الله كلهم وعاوزة سكينة لقلبي ادعيلي
  ","

   الحمد لله رب العالمين.
  
"
80557,"
   كنت داخلة اسألك عن حل 
لقيت المقطع بوجهي ! 
اختصر علينا ساعات من الشرح والبكاء والحسرة والحيرة والله ياشيخ ... 
دعواتكم لنا .
  ","
  "" والذين جاهدوا فينا لنهدينهم سبلنا وإن الله لمع المحسنين ""
  
  واللي خلقني وخلقك لهذه الآية في القلب عمل عجيب !
  
  احكيلي ..
  
  إيه همك ؟!
  
  إيه اللي مخوفك ؟!
  
  إيه اللي مخليك تسيء الظن بربك ؟!
  
  ما دمت تجاهد من أجل رضاه، وتشهده أنك تطلبه طلبا صادقا .. ولو ضعفت، أو زللت ..
  
  ما دمت بترجع له، وكل ما فيك ينطق ""مليش غيرك"" = هيهديك وياخد بيدك.
  
  بيبتليك، وبيسيبك شوية تدوق طعم المرارة في الغفلة عنه، وطعم الخوف في تأخر فرجه .. ثم يجبر قلبك جبرا يذهلك، وتقف عاجزا: طب أشكرك ازاي !
  
  وهذه هي الرسالة التي فيها سعد دنياك وآخرتك .. أن قد ثبتّ وصبرت، ما يأست ولا تخليت = فهنيئا لك جنة الحب، ونعيم جبر القلب.
  
  واللي خلقني وخلقك ما فيه أكرم منه .. بس أنت تقرّب.
  "
80558,"
   لو مش موافقة متتجوزهوش يا بنتى اجبروا واحدة وسابت خطيبها إللى بتحبه واتجوزته عشان ولاد اختها وهى اصلا اد ولاده اهانها وضربها واتطلقت ف الاخر
 راضية بيه اتجوزيه غير كدا لا انت إللى هتعيشى معاه مش اهلك
  ","
  ....
  "
80559,"
   مش راضيين يتفاهموا ومشيلني ذنب البنات واللي تعابني اكتر موقفهم وتجاهلهم لرائي وانهم يوصلوله كده
  ","

   عنهم ما فهموا !
   
   لو مش مستعدة مش هرتاحي ومش هتريحي ولاد أختك ..
   
   هو هيلاقي الأنسب بإذن الله.
  
"
80560,"
   منتظراك تفتح من امبارح ارجووك جوابني انا لي اخت متوفيه تركت بنتين جوزها عايز يتجوزني وانا مش عايزة البيت كله مقاطعني وماما كمان محسسني اني انانيه المشكله الاكبر انهم موصلينله ان كله تمام وهو بدا يتصل بيا وكل ما يجي يطلب يشوفني انا مخنوقه اوي يا شيخ انصحني اعمل ايه
😢😢😢
  ","

   ده اختيارك أنت !
   
   وده قرار محتاج طاقة نفسية واستعداد .. لو مجاش برضا حقيقي من جواك = هتدمري الدنيا.
  
"
80561,"
   في اقصى درجات الوحده والاحتياج والالم بابا وماما مسافرين وكذلك زوجي ..بيستخسر فيا شويه كلام بعد اما يرجع من الشغل ويقول عايز انام تعبان وهو عارف كويس جدا مدى حاجتي له خصوصا في ظروف غياب اهلي هل انا غلطانه اني بحتاجه ؟اعمل ايه ؟؟؟
  ","

   غلطانة إنك بتحتاجيه ؟!
   
   أومال احنا بنتجوز ليه.
   
   تكلمي معه بهدوء ولطف وأبيني عن حاجتك بوضوح .. واعذريه في نفس الوقت ولا تضغطي عليه ..
   
   وتستمر الحياة.
  
"
80562,"
   سؤال اخر يا شيخ ما جزاء النساء في الجنة قرأت كثيرا ولكنى لم افهم شيئا !!
  ","

   ادخليها بس .. اعملي لذلك .. وستقر عينك وترضين بنعيم لا يخطر لك على بال !
   
   ليس في الجنة حرمان.
  
"
80563,"
   كلمة من حضرتك تصبرني على كل من أساء الظن فيّ لإني بجد تعبت و محدش مصدقني ، دا حتى الدعاء مقدرش ادعي عليهم لإنهم أقرب الناس لي ..
  ","

   لا تحرص على التبرير لأحد !
   
   ستظل سيئا في نظرهم ما داموا يريدون رؤيتك كذلك ..
   
   المهم أن تكون قائما بما يرضي ربك.
  
"
80564,"
   لك جزيل الشكر على احترامك و تقديرك و وعيك
ياريت يقدر يوصل لاكبر عدد من الأسر
  ","

   ربنا الهادي .. الله يسعدكم.
  
"
80565,"
   طب وحب 4 سنين ويغلط فيا ومستحملش وابعد ويرجع يعيط تاني ويقول هيتغير ومش بيتغير سيبته مرتين قبل كدة وبيرجع يقرر غلطه تاني ومش بيتغير ويرجع يعيط برده
  ","

   هو مريض .. ولو استمريت معاه = تبقي أمرض منه للأسف.
  
"
80566,"
   طالب في طب اسنان
بحب واحده من أولي ثانوي
دخلت كلمتها ومردتش عليا 
أنا عارف ان ده كان غلط 
بس كنت عايزها تعرف
أعمل إيه بقي دلوقتي؟؟
  ","

   اسمع ده يا دكتور:
   

    https://www.facebook.com/m.atiia.soliman/videos/1312807958799046/
   

"
80567,"
   ليا عتاب على حضرتك بعتلك مشكله و حضرتك فهمتنى غلط و كلمتنى بأسلوب يدايق جامد و انا و الله كان قصدى حاجه تانيه غير اللى فهمته.
انا كتبت لحضرتك لانى بحب اتابعك بس عاوزه اتابعك و انا مش مضايقه من حضرتك.
  ","

   حقك عليا .. أنا آسف.
   
   وأي حد ضايقه أي رد ليا = فأنا فعلا آسف.
   
   ولعل يشفع لي إني فعلا مش عايز دايما غير مصلحتكم، ولو شديت أو اتنرفزت فده لأني فعلا بتفاعل مع مشاكلكم مش بسمع وخلاص.
   
   ربنا يسدد العمل، ويعفو عن الزلل .. ويسددكم جميعا.
  
"
80568,"
   اهلي بيزنوا عليا عشان اخطب واتجوز وانا لسا بدرس ف طب وبيقولوا احنا هنتكفل بكل مصاريفك  وانا حاسس ان دي حاجه هتقلل من قيمتي قدام الشخص الي هتقدمله ومش عارف اعمل ايه
  ","

   اصبر على نفسك يا دكتور .. لين تقابل اللي تروح أنت تزن على أهلك يخطبوهالك.
  
"
80569,"
   بنت في طب بشري 
شايفه اللي حواليا بنات عمالين شبكة علاقات مع زملاينا الولاد في الدفعة وفي الدفعات اللي اكبر منناليا 4 سنين مليش مواقف تذكر ميعدوش صوابع يدي ولو اتحطيت ف موقف بخلي اي حد من صحابتي تتكلم ، المشكلة كل المواقف مطلعتش برا الدراسة ، انا كدا تمام ولا معقدة ولا خوف من التعامل مع الجنس الاخر
  ","

   أنت صح يا دكتورة.
   
   وكده كده الأيام هتحطك في مواقف احتكاك .. لكن ما دمت محجمة الأمور صح = ما تخافيش.
  
"
80570,"
   هل توافق على أنه يجب عليك عدم الثقة في أي شخص يعامل مُقدم الطعام (الويتر) في المطعم بطريقة سيئة؟
  ","

   اللهم لك الحمد !
   
   محال هكون باكل مع حد يتعامل بالطريقة دي يا آسك.
   
   بالعكس دول ناس يستحقوا الاحترام .. رزق حلال وكله صبر على الخلق.
  
"
80571,"
   خطيبى بيحب جدا ان لو اى حاجه ضايقته يشتكى ومابيحبش يشيل فى قلبه وانا ابويا مات وماعيطلوش حتى ولا اشتكيتله بمعنى انا مابشتكيش غير لما فعلا والله خلاص بلاقى طاقتى بتستنفذ ومش بقوله غير تعبانه تحملنى بيبقى متضايق و بيجى بعد كدا واول لما نتخانق يفضل يقولى وانتى زعلانه بتنكدى على اللى خلفونى اعمل ايه
  ","

   أخطر علاقة تلك التي تتحولين فيها لأم مطلوب منها دوما البذل والصبر وفقط.
   
   لازم ناخد زي ما بندي !
   
   يا إما هننهار .. والله أعلم ساعتها هيكون عندنا ولا لأ رفاهية أخذ القرار.
   
   وقفة جادة وصارمة تحطي فيها النقط عالحروف .. لازم يعرف يسمع ويطبطب ويتحمل زي ما بيحب يلاقي ده .. يا إما مع السلامة.
   
   (وتنبهي لحدود المرحلة).
  
"
80572,"
   اتقدم وقروا الفاتحه بدون رجوع لقراري مش مبسوطه وحاسه بتوهان ""مش ده الل عشت سنين استناه ي شيخ ورفضت كتير علشان الاقيه "" بيقولولي خوضي وجربي وانا قلبي مش مطاوعني عليه
  ","

   ادي لنفسك فرصة محدش هيجبرك على حاجة !
   
   يمكن ترتاحي ويكون فيه الخير.
   
   لو حصل العكس = إياك تكملي أو تضعفي عن القرار.
  
"
80573,"
   احببت من صميم قلبي
وتقدمت واهلها وافقوا بس والدي معجبوش شكلها رغم اشادته باخلاقها ودينها واهلها ورفض تماما واقسم عليا مش هيستقبل الناس ولا هيقف معايا في اي حاجه
واجبرني اكلمهم وانهي الموضوع
انا عارف ان والدي في عيوب وبُعد عن دين ربنا كتير اوي
بس ظلمه ليا في الموقف ده مخليني فقدت كل محبتي له
انا غلط؟
  ","

   وهو والدك ماله -لا مؤاخذة- ومال شكلها ؟!
   
   ده قرارك أنت، واختيارك أنت.
   
   عموما شوف له مدخل، واستعن عليه بالدعاء ..
   
   وفقك الله حبيبي ويسر لك.
  
"
80574,"
   متقدملي شخص معتقل ي شيخ وهو كويس وأخلاق ودين وكل حاجة 
وانا موافقة ومرتاحة وعايزاه بس أهلي رافضين بسبب ظروفه اعمل ايه 
انا بحبه ي شيخ 💔
  ","

   أصعب سؤال بيجيني !
   
   لا بعرف ألوم الأهل .. ولا بعرف أشد على حد من الطرفين.
   
   اللهم فرجك وصلاح الحال والبال .. آمين.
  
"
80575,"
   انا رفعت قضيه و مقتنعه تماما بيها مش قصدى ابدا انى ارجعله حضرتك فهمت غلط انا بتكلم دلوقتي ان الناس كلها بتتهمنى انى بغلط ف حق ابنى 
يعنى هيكبر و ابوه مش جنبه مع انى شايفه ان ابوه اتخلى عنه 
عاوزه رد مناسب لابنى لما يسأل عن ابوه
  ","

   لما يسأل عن أبوه ما تغلطيش فيه أبدا !
   
   قولي مسافر أو في الشغل أو حجة الطفل بيسكت عليها وخلاص !
   
   بعدين يكبر ويفهم وأموره تمشي ..
   
   بس هتكوني أنت أم أصيلة.
   
   ولعل ربنا يهديه ويعرف يبقى أب صالح، حتى لو كان زوجا سيئا.
  
"
80576,"
   خطيبي مش عاوز ينجز في الجواز مع انه بيحبني و عاوز يبعد فترة الجواز أطول مدة انا مش فاهمة دا ليه و معاه الفلوس و الشقة و انا مخنوقة اوي و محسسني اني قليلة مش زي باقي البنات اللي بشوفهم خطابهم عاوزين يتجوزوا النهاردة قبل بكرة
  ","

   مش قلنا كفاية نصب باسم الحب ؟!
   
   اللي بيحب يا ماما بيتعجل الأنفاس .. مش الأيام والشهور.
   
   اقفي معاه وقفة مصارحة وافهمي عشان تاخدي قرار.
  
"
80577,"
   اتقالي بالنص اقبلي اي حمار  تلحقي تخلفي متتدلعيش  ... متبقيش دكتوره وشغاله في العقم وسايبه الدنيا تفلت من تحت ايدك 
ياشيخ انا هقعد مع عريس بعد ساعتين وانا مش مقتنعه باي حاجه فيه
  ","

   وايه فايدة تتجوزي (حمار) وتخلفي (جحش) معقد نفسيا !
   
   بالله ده كلام ؟!
   
   يا دكتورة أنت أكرم من الهبل ده كله .. احفظي عني:
   
   الزواج يا يسعد القلب ويكمّل الروح .. يا قلّته أحسن.
  
"
80578,"
   طب والي باباها غصبها علي الجواز واتجوزت غصب عنها وعايشة في صراع مع نفسها وحملت علي طول تعمل ايه انا وصلت لمرحلة بفكر في الانتحار والله ومش قادرة أسامح بابا أبداً بعد ما كان السند والحنان كرهت حياتي بسببه هون عليا يا شيخ بموت كل يوم والله
  ","

   شوفي .. اللي حصل حصل خلاص !
   
   ننسى بأه اللي فات .. نحاول نركز على المميزات ونفرح بها، ونطنش العيوب ونتعايش معاها ..
   
   انسي فكرة إنك أُجبرت عليه.
   
   افرحي بحملك وحافظي على نفسيتك وصحتك ..
   
   "" لعل الله يحدث بعد ذلك أمرا "".
  
"
80579,"
   ارجوك رد عليا انا خايفه جدا
انا اتكلمت مع واحد صاحبى كلام مش كويس بس مكناش فى وعينا اوى اتكلمنا شات بس
انا ندمانه و بستغفر كتير
بس ده يبقى زناه
رفقا بيا فى الرد ارجوك
  ","

   مش زنا.
   
   توبي لله واستغفري .. وما تعمليش كده تاني أبدا.
   
   وانسي الأمر كأن لم يكن.
  
"
80580,"
   أفسخ الخطوبة ومخسرش أمي إزاي
  ","

   هي هتزعل شوية وبعدين تروق بحسن معاملتك لها وبرك .. واصبري !
   
   زعلها الوقت أهون من زعلها وندمها بعدين على عمرك اللي بيضيع في هم جوار من لا يناسبك.
  
"
80581,"
   كلامك لأختي صاحبة الاربعين عام وجعني وفكرني بآخر كلام اتقالي ان لازم اقبل بأي حد علشان فرصي قليله الكلمة اتغرست فقلبي زي السكين ياريت الناس تقدر كلامها قبل متقوله وتعرف اننا بنتوجع برضه مش اصنام وبلاش نتلام علي حاجة مش بادينا احنا صابرين على الي بنشوفه فمتزودوش تعبنا.
  ","

   عنهم ما قدروا ولا فهموا !
   
   ولا تعبروهم ولا تعملوا لهم وزن ..
   
   غالبهم شوية حمقى، تعساء أصلا في حياتهم وبيطلعوا عقدهم عليكم.
   
   طنشوا وعيشوا حياتكم واتبسطوا .. ما دمتم بترضوا ربنا = ما عليكم من حد.
  
"
80582,"
   العيب فيكم يا فحبايبكم اما الحب يا عيني عليه ياروحي عليه
  ","

   في الدنيا مفيش أبدا أبدا
   
   أحلى من الحب.
   
   يا حلو أنت يا حلو 💚
  
"
80583,"
   هل الاهانه و الضرب و الاهمال و الغلط ف والدى (شتيمه و ضرب) كل ده مش سبب للانفصال حتى لو معايا طفل 
بجانب ان بقاله اكتر من شهرين مش بيسأل على ابنه و شايف نفسه مش غلطان.
حاولت كتير معاه يتصلح و مفيش فايده و اتدخل ناس كتير 
شخصيته ضعيفه قصاد والدته لكن بيحاول يشوف نفسه عليا و والدته بتدعمه .
  ","

   لا طبعا مش سبب !
   
   لازم يقتلك الأول وبعدين تنفصلي.
   
   قناعات عايزة الحرق والله العظيم !
  
"
80584,"
   طب لو الحب موجود بس مفيش تفاهم +إهانة 
منكملش رغم الحب ""ده كله وقت الغضب بس""
  ","

   الحب والإهانة لا يجتمعان.
   
   كفاية نصب باسم الحب !
  
"
80585,"
   سﻻم عليكم ياشيخ تقول ايه لبنت اوشكت علي اﻻربعين وخايفه اوي علي نفسي لعلها رساله من الله أنتظرها
  ","

   هوّني عليكِ..
   
   درب الجنة ليست عليه لافتة ""للمتزوجين فقط"" !!
   
   - يا أيها المجتمع الجاهل ليس ذنبها أن النصيب لم يأت بعد..وقد لا يأتي..
   
   - يا (طنط حِشرية) ليتك توفرين يدك بجانبك؛ فهي لا تنتظر منك (طبطبة)..وليتك لا تتعبين شفتيك باستحضار التأثر حين (المصمصة) المعتادة مع الدعوة بابن الحلال يدق الباب..
   
   - يا أيتها الأم المشتاقة لحبيبتها في الفستان الأبيض..امسحي دموعك واحمدي الله..
   
   احمدي الله أنها (قاعدة في أرابيزك) بصحتها وعافيتها ودينها..وكرامتها..
   
   كرامتها التي قد يبعثرها نذل جبان لا يرقب فيها إلّا ولا ذمة..لا تأبهي بأحد من الناس..هكذا هم الناس..
   
   سيحسدونها إن كانت سعيدة في بيت زوجها، ويجرحونك بنظرات الحقد..
   
   وسيقتلونك معها لو أتتك يوما غاضبة أو على شفا طلاق مع صغير على كتفها برصاصات الشماتة، ونصائح السماجة من ألسنة حِداد..
   
   احمدي الله أنها مكرمة في بيت أبيها..(واللي مش عاجبه يشرب من البحر)..
   
   - يا أيها الأب الذي يرنو لقطف ثمرة تربيته..أنت لم تربها لتتزوج وتنجب..وتأتيك بمن يسعد قلبك بكلمة ""جدو""..
   
   أنت ربيتها لتعبد الله..والأصل ألا تحرص على تزويجها إلا ليكون عونا لها على هذه المهمة السامية..
   
   احمد الله أن ابتلاها بالمنع..كما ابتلى غيرها بالعطاء..
   
   احمد الله أن متعك بحنانها في البيت..وصوتها بالقرآن يعطر أركانه..
   
   احمد الله أن أبقى لك من تجيب نداءك..وتمسح أوجاعك..وتتفاعل مع حديثك..
   
   احمد الله أن رزقك بمن قد تكون -دون إخوانها وأخواتها- سببا لدخولك الجنة..
   
   - يا من تزوجتِ..لست أفضل ممن لم تزوج..أنت رهن الابتلاء مثلها تماما..ورزق الله لا يتوقف على جمال، ومستوى تعليمي أو اجتماعي..
   
   - يا من لم تتزوجي..فرغك الله لعبادته، فاغتنمي..في حياتك أشياء جميلة، فاستثمري..فقط انظري من علٍ، بعين السمو على دنيا -بكل ما فيها- حقيرة..
   
   - يا أيها الناس كلكم مبتلى..بالخير والشر..بالنعمة وسلبها..بالزواج وعدمه..
   
   ""ليبلوكم أيكم أحسن عملا"" !!
  
"
80586,"
   ولو أمي مش موافقة، ورافضة تماما وبينّا مشاكل
  ","

   اللي عاجبه أوي = يتجوزه هو !
   
   بس كده.
  
"
80587,"
   هيتم فسخ خطبتي عشان كان فيه اختلاف ع القايمة وبعدين قال جاي بكره نكتب كتاب البيت ومجاش ولا حتى اعتذر ولا حاول يكلمنا الا تاني يوم المغرب واهلي قالو معندناش بنات للجواز وهنقعد معاك ف معاد رسمي وكل واحد ياخد حقه اي رأيك في ال حصل وهل كده ظلمناه ارجوك رد
  ","

   أنتم صح.
  
"
80588,"
   امتى أعرف إنى لازم أفسخ خطوبتى ؟
  ","

   لو خايفة من اللي جاي !
   
   بسببه هو، مش بأي سبب تاني.
  
"
80589,"
   يعني ف الخطوبه يا شيخ المهم التناسب ولا الحب ؟؟
يعني اخد الي يناسبني 
و اسيب الي بحبه لو مش مناسب 
مش فاهمين الرد
  ","

   ما هو لو مش مناسب = يبقى مش حب !
   
   يبقى مجرد حماقة قلب.
  
"
80590,"
   ياشيخ ممكن ترد عليا بالله عليك أنا كنت مخطوبة غصب ومقدرتش اكمل لانى مش متقبلاه وفسخت بردو بدون ارداة اهلى ودلوقتى محدش بيكلمنى فيهم وبيقولولى ان دا عقوق والدين وتبتر على النعمة ولو كنت عايزة اراضيهم يبقا اوافق ان اكمل هل كلامهم صح دا ؟ مصرين ان استمر تانى اعمل ايه ؟
  ","

   كلامهم غلط وظلم .. وياما خرب بيوت ودمر قلوب وأرواح.
   
   ده خيارك أنت، وقرارك أنت .. محدش له دخل فيه.
  
"
80591,"
   يارب يااااااارب علشان الواحد بيضيع فعلاً
  ","

   أرجو يكون دليلا مؤنسا لكم بإذن الله ..
   
   اللهم يسر.
  
"
80592,"
   لو حد زميلي وقفني وطلب رقم بابا وانا عارفاه وموافقه عليه هعطيلوا الرقم صح ؟
طب الشبكه عندنا وحشه وغالبا مش هيرن وهيقوله غير متاح الا لو بابا برة البيت 
اعمل ايه واقوله ايه؟
  ","

   ههههههه
   
   اديله الرقم وقوليله رن كتير عشان الشبكة وحشة ..
   
   وابقي عرفي بابا وبس.
  
"
80593,"
   مستني حضرتك من امبارح يارب ترد عليا🤲
اختي كانت مخطوبه لابن عمي وهو كما يقال معسول الكلام خلاها تحبه وتدوب فيه، واحنا اهلها ماكانوش موافقين وقبلنا بناءا علي رغبتها لكن هو بعدها عن طريق ربنا وقررت تسيبه ،فسخت الخطوبه وبعديها خطب شهرين وفسخ دلوقت وباعت عايز يرجع وماحدش فينا موافق وهي مصممه تاني علي🕵
  ","

   لو هي تعرفني ومتابعاني بقولها:
   
   هتندمي ندم عمرك !
   
   ربنا أعطاك فرصة للنجاة .. لو رجعت برجلك تاني = مش هتستحقي مجرد التعاطف.
  
"
80594,"
   فعلا اقسم بالله..هاين عليا اروح لكل واحده واقولها الحقى نفسك وابعدى بجزء من طاقتك..صح والله ياشيخ صح والله لعب عيال..ماتتعشموش بحد وماتتعلقوش حد الأذى .. هتندموا والله ابعدوا والحقوا ال باقى منكوا
  ","
  ....
  "
80595,"
   يعني الحب قبل الخطوبة والكلام دا حرام ؟؟
  ","

   يا رب أتمم لي كتابي على خير عشان أحولكم عليه وتفهموا .. بالذات اللي لسه معانا جديد !
   
   دعواتكم بالعون والسداد.
  
"
80596,"
   يعم انتا بتغيب كتير ليه 😔
  ","

   ادعيلي 💚
  
"
80597,"
   ياشيخ محمد عطية ..
هو ممكن حد متدين ومحترم اوي وكل ما يشوف بنت معينه يبصلها ويفضل باصص اوي ومركز معاها
  ","

   مليش دعوة به !
   
   هي اللي تبقى متدينة ومحترمة أوي وما تركزش وما تشغلش بالها.
  
"
80598,"
   هتخلي البنات تعنس ياشيخ بشروط التمنع والعفاف بتاعتك دي بعضهن ان لم يكن غالبيتهن قليلات الجماال كالبضاعة الكاسدة هتتمنع كمان حتي علي التعارف بالناس؟
  ","

   تعنس أكرم ما ترتبط (معذرة) بواحد زيك؛ ده تقييمه للناس ونظرته للحياة.
   
   تعنس وترضي ربنا، وهو ده حقيقة جمالها.
   
   قلة الجمال في أخلاقك أنت .. وبضاعتك كاسدة في سوق الرجال.
  
"
80599,"
   مهما بلغت ذنوبنا .
  ","

   لا يعجزه ذنب؛ سبحانه وبحمده !
   
   المهم نعود له صادقين.
  
"
80600,"
   بالله عليك يا شيخ رد عليا..انا كنت معجبه بواحد ف ايام الثانوي بس انا مش كنت ببين وانا الحمدلله عمري ماكلمت ولد و بعدين دلوقتي انا ف الكليه و لقيه جه يكلمني و يقولي عارف انك محترمه و كان عاوز يكلمني بس انا مردتش و قلتله انا مش بحب اعمل حاجه تغضب ربنا قالي ان هو كويس و كدا قلتله هقول لماما قالي لاء*
  ","

   بدون ما تكملي .. أغلقي عليه الطرق تماما.
   
   ولو زود فيها واستهبل = امسحي به الأرض.
  
"
80601,"
   شخص متقدم وأهلي لسه بيسالو عليه
كلمني ع الفيس بعد ما اتقدم وفضل يقولي انتى جميله ونفسي الموضوع يمشي ولكن رفضت الكلام معاه حتي يرد والدى عليه
حلمت اليوم حلم ان حد بيقولي متوافقيش قبض قلبي
هل الحلم اشاره واخده ف الاعتبار ولا لأ
وكلامه الرزمانسي معايا قبل ما نرد مؤشر لشيئ ؟
ف الرؤيع كان فيه قبول بينا
  ","

   ما تبنيش قراراتك على أحلام.
   
   هتبان لك الدنيا مع الأيام ..
  
"
80602,"
   هي الارواح بتتواصل ؟! 🤔
  ","

   هناك أرواح تتآلف لأنها تعارفت في عالم الذّر .. أولئك الذين تقبلهم عينك ويأنس بهم قلبك للوهلة الأولى !
   
   يبدأ بينكما الكلام وكأنكما تستأنفان حديثا بدأ منذ زمن طويل ..
   
   لكن أحدهم يكون نسخة فريدة، غير قابلة للتكرار .. تطابقت معك حتى تظن أنكما روح واحدة بثت في جسدين منذ الخلق الأول ..
   
   قد تلقاه في وقته المناسب فتسعد بجنة الدنيا، وتسعى معه لجنة الآخرة .. وقد تلقاه في وقت غير مناسب فتسعد بمجرد أنك لقيته فملأ فراغا لا يملؤه غيره، وتمضي بذكرى الثبات والعفاف؛ مهرا للقبول ..
   
   وقد لا تلقاه أبدا .. فتحيا عمرك تبحث عن نصفك مهما كان من زحام حولك، حتى تكتمل هناك .. في الجنة.
  
"
80603,"
   قعدة شهر احب فبنت معايا فكورس وكنت بروح بس علشان اشوفها وقررت اروح اتقدملها ... طلعت متجوزة  😂😂
معلشني كتييير بقي يا شيخ  😢😢
  ","

   عشان تبطل تبص 🙃
  
"
80604,"
   الاكونت بتاع حضرتك بيديني كميه امل وطاقه غريبه ....💚💚
  ","

   دوووم يا رب 🤲🏻
  
"
80605,"
   هيسامحنا ؟.
  ","

   ومن غيره لنا .. ومن أرحم منه بنا !
  
"
80606,"
   بالله عليك ترد.حد بيحبني جدا وكلم اخي.بس مش جاهزومفيش امكانيات.اخي قاله لما تجهز تعالي.انا كنت موافقة.بعد المقابلة اخي قالي تفكيره غير ناضج ومش مرتب نفسه.في سنة جاب الشقة ولسة مخلصش دراسةوجيش.بيأجل كل سنة.كلمت اخي رفض.وانا اقتنعت بلغته قالي مش مسامح اخوكي وليه يوم.اخي اخطأ ف شئ؟خايفه ليدعي علي اخي
  ","

   انسي.
  
"
80607,"
   ازاى انتقم من شخص اذانى فى حياتى بقالى سبع شهور تعبانه نفسيا
  ","

   ما تشغليش بالك بالانتقام !
   
   اشغلي نفسك بصلاح حالك .. ده المهم.
  
"
80608,"
   ادعيلي يا شيخنا الكشف بتاعي بكره بتاع الجيش ... يا رب اعفاء يا رب 😔
  ","

   الله يكتب لك الخير يا حبيبي .. فوض لله الأمر، وأبشر.
  
"
80609,"
   بيقدروا يصمتوا امال بيقولوا ان الرجل حين يحب يجهر بحبه؟ ازي
  ","

   لا أعترف بهذا .. بل أراه ضعفا !
   
   الرجل لا يقول الكلمة إلا وهو أدها ..
   
   وإلا فإنه يبتلعها .. ولو اختنق بها.
  
"
80610,"
   ماما و بابا منفصلين من ٧ سنين ولسه بيحصل مشاكل واحنا ف النص،احناقاعدين مع ماما،انا اتخطبت من5شهور وخطيبي سافر قريب وكان في عزا لعمته،بابا كان مصر نروح الضهر وماما عايزة العصر انا المفروض اسمع كلام مين مع ان الوقتين مش فرق بس بيعاندوا ف بعض،لو حاجة مش حرام ف رايهم المتناقض المفروض اسمع كلام مين؟
  ","

   المهم طلعي نفسك من اللي بينهم !
   
   راضي ده وده .. وطنشي ..
   
   أنت الوقت ضيفة.
   
   ربنا يسعدك في حياتك الجاية .. آمين.
  
"
80611,"
   دائما كنت ابعتلك  واكون فى عز الاحتياج لردك  عليا لكن للأسف ولا مره رديت عليا😴
  ","

   حقك علي.
  
"
80612,"
   مش عارفه تقولي مبروك ولا الله يرحمك ع حياتك اللي ضيعتيها وانتي متعلقه بشخص زباله
  ","

   مبروك على العودة والفوقان .. كله يتعوض؛ ما دمنا على الطريق الصحيح.
  
"
80613,"
   هو الارتباط قبل الخطوبة والرسميات حرام؟
  ","

   مر عليا فيديو من كم يوم لواحد كده بيقول على واحدة معاه: دي حبيبتي وهتقدم آخر السنة إن شاء الله !
   
   وهي بجواره تضحك ..
   
   بصرف النظر عن سؤال فين العقل والمروءة (مش هقول الدين) من حاجة زي دي !
   
   لكني فعلا أرى دموع حسرتها واضحة خلف تلك الضحكة المصطنعة.
   
   حد هيقولي: طب وليه بتقول كده ما ممكن يتقدم لها فعلا ويسعدوا في حياتهم.
   
   أقولك: لو كان يحبها مثقال ذرة ما فعل هذا.
   
   تسلية وتقضية وقت وإشباع ناقص لفراغ روحي ..
   
   وفي النهاية دموع وندم .. ومش عارفين ننسى !
   
   تاني وتالت ومليون:
   
   المحب يقدم طارقا للباب في حلال .. أو يظل صامتا، منتظرا طاهرا .. تحت الظلال.
   
   غير كده = لعب عيال.
  
"
80614,"
   ادعيلنا فغزة يا شيخ وضعنا صعب 💔
  ","

   أنا عدت خجلان من مجرد ذكر سيرتكم والله !
   
   الله ينصركم ويفرج عنكم ويغفر تقصيرنا في حقكم.
  
"
80615,"
   اني هاكون زوجة تانية سبب كفاية لرفض شخص ع خلق ودين وكويس جدااا ف كل حاجة؟!!!
  ","

   ده راجع لاستعدادك أنت !
   
   ولقدرته على العدل.
  
"
80616,"
   أهم مبادئك؟.
  ","

   إن رضي ربك = فما الذي فاتك ؟!
  
"
80617,"
   ما هو الشيء الذي كنت تتمنى أن يكون لديك وقت أكثر من أجله؟
  ","

   بداخلي رغبة كبيرة في عزلة على شاطئ ما يا آسك !
   
   لي عليه كهف دافئ ليلا وبه بصيص نور .. وسجادة صلاة وقارورة عطر ..
   
   ومصحفي.
   
   وفقط.
   
   أريد أن أموت على حال كهذه ..
   
   وليكن الزحام كله في جنازتي.
  
"
80618,"
   وانا كمان ي شيخ 
ولو قومت هلاقي نظرات الناس مضايقاني
  ","

   وماذا علينا من الناس إن كنا نطلب رضا ربهم ؟!
   
   ألقاكم يا صحبة الجنة 💚
  
"
80619,"
   ان شاء الله قريبًا هايكون فيه ارتباط وخايف جدا من عصبيتي، خايف من كل طباعي السلبية، دا طبيعي ولا لأ، والمفروض أعمل ايه؟
  ","

   كلنا فينا طباع سلبية !
   
   المهم يكون عندنا رغبة صادقة وسعي جدي لإصلاحها أو النزول بها لدرجاتها الأدنى.
  
"
80620,"
   قالي معجب بيكِ قولت له تدخل البيت وتتقدم قالي تمام كلم أهله قالوا له لو بنتنا ما نرضاش لها تتربط جمب واحد ثلاث سنوات قولت له يبقى تبعد وتنساني من حياتك  بيشيلني ذنبه وظلمه للنهاردا
أنا صح يا شيخ؟
  ","

   أنت صح .. جدا.
  
"
80621,"
   ممكن توضيح اكتر ؟؟ زي الحسد ازاي !؟
  ","

   يعني كتير بنعلق الضعف والزهد وعدم الصدق على الظروف !
   
   زي ما كتير بنعلق القسوة والنكران ونفرة الطباع على الحسد.
  
"
80622,"
   وقعت جامد اوي
  ","

   تقدر تقف تاني .. بسرعة أوي !
   
   لا تستسلم.
  
"
80623,"
   انا فى الرياض ممكن ادرس العلوم الشرعية فى مؤسسة ابن جبرين عندك يا شيخ
  ","

   بنّظم دروس علمية أسبوعية .. شروحات: زاد المعاد - معارج القبول - الفتوى الحموية الكبرى - عمدة الطالب.
   
   جامع الشيخ عبدالله الراجحي / مخرج ٢٤
   
   وفي ٢٥ ديسمبر عندنا دورة علمية يا ريت تعرف تشارك فيها.
  
"
80624,"
   الموضوع مأفور فعلا يا مولانا...انا اهلاوى جداا وبحضر ماتشات فالتالته شمال ديما بس مهما حصل ..اه بزعل جدا جدا لمدة يوم مثلا بس بحاول اتمالك اعصابى مع من حولى ..وبعد يوم بالكتير ارجع طبيعى جدا مقبل على من حولى ...واعتقد يوم ده اقصى حاجه الواحد يستهلكها فالزعل مهما كان ..اكتر من كده اعتقد ده مرض وعبث
  ","
  💚
  "
80625,"
   فى حاجه اسمها ظروف ولا احنا بنستسهل الكلمه ؟
  ","

   غالبا جدا مظلومة .. زي الحسد كده !
  
"
80626,"
   انا اتجوزت واتطلقت بعدها بكام يوم عشان طلع كداب وشخصيته ضعيفة وبيتلككلي وضربني وشتمني وشتم اهلي واهانني. ولما زعلت ومشيت طلع عليا كلام كتير وحش كدب. 
بس انا حاسة بالذنب اني خدت قرار الطلاق كنت المفروض اصبر واحتسب لاني ابغض الحلال عند الله الطلاق ولااي؟ 
؟
واعرف ازاي اذا كان الطلاق ده خير ليا ولا؟
  ","

   أفضل قرار أخذتيه صححت به أسوأ قرار باختيار مثله.
  
"
80627,"
   لا تعليق...
ربنا يهدينا جميعا
  ","

   وهذا آخر تعليق !
   
   اللهم آمين.
  
"
80628,"
   عادي اكون زوجه تانيه؟
  ","

   زي الزوجة الأولى .. زي التالتة والرابعة !
   
   المهم العدل وتحقيق ما يرضي الله؛ نية وقولا وفعلا.
  
"
80629,"
   أبي كده بردو ويوم الماتش ده ندخل اوضنا نقفل علينا و نقعد ندعي عشان الليلة ماتقلبش علينا و بيبقي يوم أغبر لو الأهلي خسر
  ","

   رسالة مع عدم الشكر !
  
"
80630,"
   مبشجعش 11 لاعب وميهمنيش مين موجود مدام الاهلي باقي 
بس انا مشفتش الاهلي بيخسر 2 نهائي ورا بعض لبطولة مهمة زي دي وبالتالي فعلا متأثر 
وحرفيا لا كلت ولا نمت وحابس نفسي من ساعتها 
كان واجب عليك تحترم مشاعر الناس اللي زيي ... اه واجب 
وتاني مرة بعتذر
  ","

   صح .. ما دام الأهلي باقي هيصرف عليك وهيجوزك وهيعالج أبوك لو مرض !
   
   ما دام الأهلي باقي هترفع راسك في مصاف الدول وتقول عندي دولاب مليان (هأّو) بطولات !
   
   لا بأه .. ده الموضوع فعلا محتاج دعم نفسي ..
   
   الناس اللي زيك يا غالي محتاجين يفوقوا والله .. محتاجين فعلا يرتبوا أولوياتهم في الحياة ويشوفوا هما مخلوقين ليه أصلا !
   
   أنا مش بسوق عليك المثالية على فكرة .. أنا اتفرجت زيك، وزعلت زيك .. وبعد شوية هفتح البلاي استيشن وهتنطط أدام الكورة اللي تيجي في العرضة ودمي بيتحرق من جول التعادل في آخر دقيقة !
   
   لكن كل ده في مساحة مستحيل يتجاوزها .. مستحيل أكتئب أو أوقف حياتي أو أسمح لده يؤثر عليا أو حد قريب مني !
   
   لأن ساعتها فعلا مش هحترم نفسي.
   
   تخيل حالك كده لو متزوج وعندك شغل ومصالح بنفسيتك وعقليتك دي ؟!
   
   يا رب يهديك لرشدك، ويفوقك من هذه الغفلة .. وكل من مثلك.
  
"
80631,"
   صحبتي زوجها كده... وحاليا هي وبناتها ال ٣ بيتكوموا ف غرفة واحد ويدعوا الفريق يكسب عشان النكد ال بيحصلهم لما بيخسروا والزعيق والسباب مع انه حد مهندس والمفروض عاقل وعملي
بجد لازم تخاف
  ","

   اللهم عافنا.
  
"
80632,"
   والله يا فندم كلامك صح جدا مفيش مشاكل من التشجيع ولا الكورة بس حجمها لا يتعدي حدود الترفيه ولو ضيقك منها هيأثر علي سعادة ناس انت مسؤول عنهم زي زوجتك او امك او بنتك فربنا هيحاسبك علي الخلق دي ،صح ولا ايه يا مولانا ؟
  ","

   صح.
  
"
80633,"
   تفتكر الاستعانة بدكتور نفسي عشان الاكتئاب و التوتر المرضي هيجيب نتيجة ؟
  ","

   جدا طبعا.
  
"
80634,"
   يا أبي سمعت كل حلقاتك اللي هنا اولا بشكرك جدا خرجت من اكتئاب لمدة 8شهور بعد فضل الله بفضلك بقلك يا أبي لان والدي متوفي من عمر 11 ولأن حرفيا يعني انا اتعرضت لاذى من كل الرجاله اللي عرفتهم واللي اعمارهم كبيره تصل40عام بس ما حد نصحني مثلك واتكلم من داخلي مثلك اخرجت الخناجر من القلوب نضفت الجرح وطهرته .
  ","

   الله يسعدك ويسترك .. ويتولاك، دنيا وآخرة.
  
"
80635,"
   انا بنت وزي خطيبها حرفيا عيني مانشفتش من العياط ولا بكلم حد ولا خرجت من الاوضة ومش عارفة اعمل اي حاجة وعندي ميدترم، الموضوع صعب بردو مش تفاهة في واحد امبارح مات من كتر الاكتئاب ما انتحرش *عشان عارفة ان دا هيكون تفكير البعض، الاهلي معودنا على نمط واحد وهو المكسب القلم كان شديد شوية ولكن كان لابد منه.
  ","

   الحمد لله الذي عافانا مما ابتلى به كثيرا من خلقه، وفضلنا على كثير ممن خلق تفضيلا.
  
"
80636,"
   عندك حق والله ي شيخ ف اللى بتقوله..انا اعرف واحد بيبكى لما الأهلى يخسر وممكن يكتئب يومين ويشتم اى حد وممكن توصل بيه انه يضرب اى حد ...اى بنزعل بس بنام ونصحى وكأن شيئا لم يكن
  ","
  👍🏻
  "
80637,"
   مش شايف انكو مكبرين الموضوع اوي ؟ عمرها ماتوصل للضرب ي شيخ 😒
  ","

   لا والله يا جميل وصلت للطلاق كمان في حالات كثيرة.
   
   الموضوع مش بسيط.
  
"
80638,"
   أنا زي خطيبها  ، من بعد الماتش وأنا حرفيا مكتئب والدنيا بايظة 
أنا مش تافه ولا فاضي من جوه وعندي هموم أكبر من الكورة أكيد 
بس أي مشجع كورة بجد أكيد بيشاطرني الشعور في مثل هكذا مواقف يعني وبتبقي حاجة لا إرادية
  ","

   الحمد لله الذي عافانا مما ابتلاكم به.
   
   هدعيلك والله (والله من قلبي بدون سخرية) بالشفاء والعافية.
   
   يا حبيبي والله أهلاوي وكنت بتنطط امبارح ساعة الماتش من شدة أعصابي ..
   
   لكن أسمح لده ياخد مساحة أكبر من كده بعد صفارة النهاية ؟ = أبقى إنسان فارغ؛ مهما ادعيت غير ذلك.
  
"
80639,"
   يعني ايه مؤشر سئ ف شخصيته 
كونه اهلاوي ف مش متقبل فكرة الهزيمة واننا علطول بنكسب بالتالي لما اقع لابد ان اتأثر!!
بلاش اسلوب السخرية اللي شايفه ف كلامك من امبارح ياسيدنا عشان دي اسمها نطاعة
  ","

   والله يا غالي النطاعة هي عند واحد حياته كلها بلاوي .. وزعلان عشان شوية عيال بيلعبوا في ملايين .. لا بيفكروا فيه ولا في أهله اللي ظهرهم اتقطم عشان يعملوله شوية ملاليم يتعلم بهم فيقبض برضه ملاليم يتجوز بهم ويفتح بيت ما يعرفش يجيب كيلو بطاطس.
   
   ثم خليني أكلمك بمبدئك ..
   
   مفيش حد (علطول) بيكسب .. لازم فكرة الهزيمة تكون حاضرة ومقبولة؛ ما دمت عملت كل الأسباب اللي تمنع حصولها .. إذن لستُ ملاما لما أذوقها لأنها سنة الحياة .. والكرة بالذات غالب ومغلوب !
   
   يبقى أتصالح مع الفكرة وأستفيد من دروسها وأكمل ..
   
   أما فريق ملعبش ببصلة .. وفاز الماتش الأول أصلا بدعا الوالدين .. ومليش دعوة بأه بالغيابات والإصابات .. أنت على أرض الملعب مكنتش تسوى نكلة !
   
   وتيجي تقولي أكتئب وأبوظ حياتي عشان مش متقبل الفكرة ؟!
   
   بلاش أوصف ده عشان هيزعلك أكتر من مجرد النطاعة.
  
"
80640,"
   هاللو من تونس 😎
  ","

   من واحد أهلاوي بقولكم تستاهلوا والله 💚
  
"
80641,"
   اسيبه ؟
  ","

   شوفي بدون هزار !
   
   اللي زيه يخوف من ناحية طبيعة همومه التي يحملها ..
   
   كلنا بنتفرج ونشجع ونتعصب كمان ساعة الماتش .. لكن مع صفارة الحكم خلاص انتهت، صفحة واتطوت .. في الحياة كثير جدا مما يستحق الاهتمام به، والفرح والحزن.
   
   المسألة الوقت مش مسألة كورة .. المسألة إن وصل به الفراغ الداخلي إنه يكتئب عشان حاجة تافهة ملوش فيها منفعة أصلا .. وقيسي على هذا غيرها من الأمور !
   
   مشكلة الشخصية دي إنه ممكن على أي حاجة ما تستاهلش يتقلب عليك مرة أو حتى ياخد رد فعل عنيف (زي الضرب مثلا) وهو مش داري.
   
   عموما .. أنت الأدرى بالصورة العامة لطباعه وأخلاقه .. وهل دي حاجة يقدر يعالجها تماما ولا لأ ..
   
   وأدرى بما يمكنك تحمله أو لا.
  
"
80642,"
   لا احنا الزمالك عندنا مناااعة 😂😂😂😂💔
  ","

   ناس زي العسل .. وأوفياء على طول الخط 💚
  
"
80643,"
   ‏ما الذي يولد شعور الوحده لديك ؟
  ","

   ناقصك أنا كمان 😩
   
   زي الأرانب يا عم .. بيتولد كتير أوي !
   
   يكفيني صوت المطر على النوافذ.
  
"
80644,"
   خطيبي متعصب جداً للكورة من انبارح لما الاهلي خسر الماتش وهو مكتئب ومش عارف يعمل حاجة ولا يكلم حد ومش متقبل اي كلام مع اي حد ، هل ده طبيعي؟
  ","

   لا طبعا !
   
   مؤشر سيء ويخوف جدا في شخصيته.
   
   أومال لو زملكاوي .. كان انتحر بأه من زمان 😬
  
"
80645,"
   ياشيخنا العقليات بتختلف مش اكتر وامراة ممكن تكون للتعظيم والله.. وممكن يكون بيحب اللغة العربية وبيقرا كتير... انا اتفق معاك انه غلطان.. لكن متاكد ان دا اسلوبه واغلب الظن انه لا يقصد به شرا
  ","

   اطلع من دول يا رجل !
   
   وقل أنك هو .. ومعدتش تقولها تاني إلا هزارا وخلاص.
   
   ""خير الهدي = هدي محمد -صلى الله عليه وسلم-"".
   
   انظر كيف كان لطيف المعشر، جميل الكلام .. بأبي هو وأمي ..
   
   وأما الحب للعربية فشيء مختلف عن هذا تماما.
  
"
80646,"
   طب امي وابويا بيفضلوا يعيطوا كدا مش هشيب ذنب وكمان هو عارف ان راجعه غصب عني كلهم ف صفه وانالوحدي
  ","

   ما هي دي نظرتي في التقييم الأساسي لشخصيته.
   
   لا أدري أي رجال هؤلاء الذين يقبلون عشرة نساء يعلمون جيدا أنهن مجبورات عليهم؛ قهرا وعدوانا !
   
   مش مشكلة يعيطوا الوقت شوية ويروقوا .. أحسن ما يعيطوا على عمرك اللي هيضيع في حسرة قرب مثله.
  
"
80647,"
   غير السائله 
ايه الاسئله التى نقولها يا أبى علشان نكون على نور ؟
  ","

   هو مش تحقيق سين وجيم !
   
   سيبوا اللقاء يمشي طبيعي وتلقائي .. المهم حصول القبول المبدئي ..
   
   في الجلسات اللي بعدها تدخلوا في تفاصيل أكتر.
  
"
80648,"
   ودى مش سخرية يا شيخ... اتق الله كل واحد ليه اسلوبه
  ","

   بالعكس أنا حاولت أكون مبسط الأمر !
   
   لكن لو جينا للحق ولو هو بيقولهالها علطول يعني سواء جد أو هزار = يبقى فيه خلل عنده لازم يتصلح.
   
   ده مش أسلوب .. ده نوع من تعويض حاجة بكلمة زي دي تصنع شعورا بالأنا.
  
"
80649,"
   كذا عريس يجيلى ويرفضني عشان متشدده وبقولهم ضوابط الخطوبه اهلى زعقولي جامد وقالولي اياكى تقولي ضوابط الخطوبه ولا تساليه عن الصلاه ف اول قعده ... ابقي حافظي ع نفسك بعد الخطوبه .. اتصرف ازاي وهما صح ولا هو فيه ايه .. اسال ف ايه ولا اتكلم ف ايه مع الشاب ف اول قعده
  ","

   ضوابط ايه !
   
   مش أما تحصل موافقة وقبول الأول ؟!
   
   وبعدين دي هتيجي في معاملتك اللي هتبينيها له .. مش لازم تتقال كأنها استجواب في مجلس الشعب.
   
   الصلاة أساس .. بدونها = ما يدخلش البيت أصلا.
  
"
80650,"
   شيخ لو خطيني واحده معاه في الكليه بتعمله لايك على الانسر على الاسك و هو مش بيعملها 
الموضوع معصبني جدا هل ابعتلها تبطل تتابعه
  ","

   يا سواد السواد !
   
   فلت منّيهم 😂
   
   (كبري دماغك يا ماما، وخلي عندك ثقة في نفسك).
  
"
80651,"
   هي منتهيه والله قبل الخطوبة بشهر بس هما مش موافقين وهو كل حاجه بيحكيها لاخويا. وامي والله كان رفضي قبل معرف زميلي حتي لانه اتقدم كتير خايفه ربنا يعاقبني ع التبتر زي م امي بتق لي
  ","

   مفيش (تبطر) يا ماما !
   
   دي علاقة قائمة على أساس واه ..
   
   لا أنت قابلاه .. ولا هو شخصية تمام يشيل مسؤولية.
  
"
80652,"
   ايه الحكمه ؟
  ","

   عايز يشارك في النسخة الجديدة من (وا إسلاماه) ☹️
  
"
80653,"
   غير السائلة
أهلي عرفوا بيه و عايزين يقعدوا معاه 
و هو خايف من ظروفه و خايف يتقدم
و هما ماعندهمش مشكلة ف الماديات بل عندهم استعداد يساعدوه لو أثبت جديته
قوله حاجة بالله
  ","

   الحب لا يحترم الضعفاء، حرام على الجبناء !
   
   إما تتقدم كالرجال ما داموا يتفهمون صدقك ويصبرون .. وإما تبكي باقي عمرك كالنساء على ما ضيعته من بين يديك.
  
"
80654,"
   يا شيخ انتوا دايما تقولوا ان اللي بيحب بجد عمره ما يكره مهما حصل! 
ليه ده مش حب!
  ","

   (مهما حصل) دي لا تشمل الإهانة والخيانة والخداع.
   
   على الأقل هيبعد ويدوس على قلبه، لين يتعافى ..
  
"
80655,"
   زوجي ( عاقدين ) بيقولي يا امرأة معناها ايه؟؟ بستعجب منها بس هو بيقول بيحبها
  ","

   قوليله يا رجل !
  
"
80656,"
   اسمك ومعناه؟
  ","

   هو شارح نفسه 😌
  
"
80657,"
   نفسي تساعدني انا اهلي خطبوني لابن عمي بعد زن وضرب شهرين لأنه بيحبني. وبعدين بعد3شهور خطوبة وانا مش مرتاحه صارحته وقولتله نبعد ف صمت عشان المشاكل فقالهم وطبعا منتهي الاهانه عشان ارجعله. فالوقت دا اخدوا الموبايل فعرفوا ان كان بيا كلام مع زميل قبل الخطوبة وكلمني مرة بعد للخطوية ورجغوني له بالعافيه
  ","

   علاقتك بزميلك لازم تنتهي.
   
   خطوبتك لابن عمك لازم تنتهي.
  
"
80658,"
   ارجوك ترد انا بحب واحد وهو كمان بيحبني وتقدم لي ولكن ابي رفضه بحجه انه ليس من مسوانا وهو يجهز للتقدم ثانيا ولكن ابي اقسم انه سيرفضه لانه علم اني احبه ماذا افعل 💔هل اتزوج من لا احبه
  ","

   حاولي تقنعي والدك وتتناقشي بهداوة وإصرار .. فإن عجزت = فلعل الله بمنه يخلفك خيرا.
   
   عملتم اللي عليكم .. والمكتوب هيكون.
  
"
80659,"
   عمل كل شيء يكرهني فيه ومازلت أحبه ، حب هذا ؟ ام قله كرامه؟
  ","

   لا أدري ما هو !
   
   لكنه ليس حبا بلا شك.
  
"
80660,"
   إذا كان بإمكانك دعوة أي شخص على العشاء فمن ستختار أن تدعوه؟
  ","

   مفيش اختيار يا آسك .. ده خيار وحيد :)
   
   مساء الخير .. عندكش أنت عشا بأه ؟!
  
"
80661,"
   يعجبني فيك عدم الانحياز 🌸
  ","

   كريه عيني (الزياطة) !
   
   اللي يستاهل الفوز = مبروك.
   
   لذا كنت قرفان من الأهلاوية اللي زعلوا لما الزمالك فاز بكاس السوبر على حساب الهلال السعودي .. زي قرفي من الزمالكاوية اللي هيهيصوا الوقت برضه وهم المفروض يركزوا في الدوري شوية ..
   
   وحرق دم ووقت وعصبية وشتايم .. وكلهم في النهاية مش لاقيين بطاطس 😬
  
"
80662,"
   الاهلى خسر والواحد حزين جدا💔
  ","

   تخير ما يستحق أن تحزن من أجله.
  
"
80663,"
   ادعي للاهلي ي شيخنا 😢💔
  ","

   ليه إن شاء الله !
   
   فريق تعبان .. بدون روح ولا أداء ..
   
   هيفوز ازاي ؟
  
"
80664,"
   هل انت سعيد في حياتك !؟
كيف السبيل الي السعادة!؟
  ","

   ايه تعريفك للسعادة ؟!
   
   حصول مراداتك .. وتمام أمانك .. وعدم حملك لهم الغد ..
   
   هذا في الجنة.
   
   أما رضاك بما حصل .. وأملك فيما يُستقبل .. وصراخك في وجه الهموم بثقة: لي رب كريم.
   
   فهذه أتم سعادة في الدنيا.
  
"
80665,"
   ممكن اسم القارئ؟
  ","

   محمد عطية 😬
  
"
80666,"
   دمت مصدر طاقه ودافع لنا للقوه والتحمل يا اخى
  ","

   دمنا متعاونين على درب الرضوان .. بأمان ..
   
   ألقاكم يا صحبة الجنة 💚
  
"
80667,"
   طيب عشان الأسئلة الكتير !

اسمعوا ده:
  ","

   الحب .. أيها الزائر المنتظر !
   

    https://www.facebook.com/m.atiia.soliman/videos/1427942897285551/
   

"
80668,"
   خطيبي بيكون عايز يمسك أيدي وانا ع طول مش بوافق ومش بسلم عليه لحد دلوقتي بالايد بقوله ماينفعش يقولي انا بني ادم وبحس اعمل معاه ايه دا 😓
  ","

   قوليله: ابن آدم مسلم .. تلتزم حدود ربنا ..
   
   وبس.
   
   (أنت صح .. اثبتي .. الله يتم عليكم بخير).
  
"
80669,"
   ازاي اخلي نيتي خالصه لله!!
لأني ببقي بادئه الحاجه بانها لله بس بعد كده بحس اني نيتي اختلطت!!
  ","

   طنشي تماما ما يطرأ !
   
   هذا وسواس من الشيطان؛ ليثبطك.
  
"
80670,"
   أومال الحب الحقيقي مابيكملش؟ 
ولا مش موجود أساساً؟
  ","

   موجود !
   
   ولو كمل = بيكون قصة للخلود.
  
"
80671,"
   انا بحس انى غريبة معمريش حبيت ولا اعجبت بحد زى باقى البنات انا قافله على الحوار دا من صغرى لانى عارفه انى غاليه فعلًا بس بحس انى مش هعرف احب ..؟
  ","

   هتعرفي .. جدا !
   
   في حلالك بإذن الله.
  
"
80672,"
   نادر! 
جداً !
بتحبطنا علفكرة
بردو لايف الحب ""أيها الزائر المنتظر"" كان تقريباً نفس الكلام للأسف
  ","

   لأن ده الكلام الصح .. للأسف.
  
"
80673,"
   ولكن اليس الاسلام والاحسان عين الحب؟
وكيف لقلب لايحب من يحسن اليه؟
  ","

   الإحسان = بذل المعروف وإحسان استقباله ورده؛ قياما بالحق !
   
   ولو بدون مشاعر مضطرمة ..
   
   هذا كاف لإسعاد بيوت كثيرة.
   
   وليس كافيا لبعض النفوس التي تحب تنفس الحب في التفاصيل .. كل أدرى بطاقته، ويتحمل مسؤولية اختياره ..
   
   والدنيا -على كل حال- لا تكمل.
  
"
80674,"
   اقل البيوت بمعني ايه؟ 💔
  ","

   يعني الحب (الذي هو حب) نادر .. جدا.
  
"
80675,"
   انا جاي اتجوز بنتك يا شيخ محمد 😂😂
  ","

   ابعت صورة شقتك يا ابني نشوف مستوى التشطيب !
   
   أنت صدقت ولا إيه 😬
  
"
80676,"
   هل يشترط الزواج عن حب؟
  ","
  "" أقل البيوت الذي يبنى على الحب، ولكن الناس يتعاشرون بالإسلام والإحسان "".
  
  رضي الله عن عمر الفاروق.
  "
80677,"
   طب ليه ميكونش بيتقي الله فيها و بيصونها و بيكرمها و عنده شقه و فلوس و مستوى عالي احسن
  ","

   ما نكرهش ! 😃
   
   محدش في النهاية كامل .. والفقر مش عيب ..
   
   والسعادة فعلا بالروح .. الفلوس تيجي في أي وقت.
  
"
80678,"
   ي شيخ حضرتك ترضي تزوج بنتك في شقه ايجار
  ","

   لو رجل يصونها ويكرمها ويتقي الله فيها = هشتريلهم الشقة لو أقدر !
   
   (مش بكش والله ولا مبالغة .. لكني أرجو أن أموت مطمئنا عليها في كنف يخاف الله فيها).
  
"
80679,"
   هااااار أبيض😲

ربنا يتقبل 
يارب يارب يارب😃

كل معموعة فينا بتأمِّن على الدعوة يا شيخنا في عز الفراغ القاتل ده😭😂
  ","

   هتقولولي !
   
   كنت لما أدعي في قنوت وتر التراويح .. وأقول:
   
   "" اللهم زوج الصالحين بالصالحات .. ""
   
   تطلع: آميييييين ..
   
   تهز الجامع 😃
  
"
80680,"
   وانا وانا😅😅
  ","

   هو مش حضرتك برضه من بنات المسلمين ؟! 😬
  
"
80681,"
   فكرتني يا شيخ زي م واحدة تيجي تقولي الخمار مكبرك وشكلك وحش فيه هتبقي بالطرحه احلي ف اقولها مش حكاية اوحش واحلي الحكايه ان دا الصح
قولي يا شيخ رد مناسب للموقف دا 🌼😔
  ","

   ده الصح .. وأنا مبسوطة به !
   
   وبس.
  
"
80682,"
   ولو أخدت منها شعراية واحدة هنعملك كلنا أن فولو🤓

هكذا أنت...فكن كماك☺

نحن نحبك لأنك أنت🙂
  ","

   أهو ده درس برضه !
   
   أنا مش عايزك تحبني ولا حريص على متابعتك لو ده الشرط ..
   
   أنا المهم عندي أكون بحاول أرضي ربي، وحابب نفسي .. على أي حال كنت.
   
   (طبعا موضوع اللحية ده مجرد مثال .. فتنبه).
   
   بوركت.
  
"
80683,"
   انا اضايقت جدا بالله ..لي كده ليه ميسوبوناش ف حالنا ي شييخ ..اكيد حضرتك حابب نفسك كده واحنا بنبقي حبين شكلنا كده هم مالهم محدش طلب رأيهم ..بضايق من الفئة دي جدا ي شيخ
  ","

   منا ضربت لكم مثل عملي أهو !
   
   إننا نبقى (باردين) ونتعامل بهدوء تام مع (الجليطة) .. ما دمنا شايفين نفسنا حلوين وزي الفل 😃
   
   ولو أنا في يوم من الأيام هختار الأخذ منها مثلا هيكون برضه عشان شايف نفسي حلو كده .. وهبقى بارد مع اللي هيقولوا اتق الله وانتكست ومش عارف ايه ..
   
   هو ده الدرس !
   
   ما دمنا لا نأتي حراما، ونفعل ما يسرنا أن نلقى الله به = يبقى لا علينا من أحد .. لأن رضا الناس مش بس غاية لا تدرك .. هو أصلا غاية لا تُطلب !
   
   ناس مين .. يعيّرون على كل حال .. ولا يغيرون !
   
   يبقى لو كنتم بأه رفيعين أو تخان .. متجوزين أو لأ .. حلوين أو مش أوي ..
   
   المهم إننا راضيين عن نفسنا وبنفسنا .. في حالة سلام تام ..
   
   ولو سعينا للأفضل من وجهة نظرنا يبقى بشرطين: ١) مش حرام. ٢) لنفسنا قبل ما يكون لحد.
   
   وليذهب أي شيء بعد ذلك خلف الشمس ..
   
   وبس.
  
"
80684,"
   هو ينفع أدعو لبنتى بالزوج الصالح ؟!
  ","

   يا نهار أبيض !
   
   وفيه دعوة أجمل من كده ؟!
   
   اللهم يرزق بنتك وبنتيّ رقية وعائشة وبنتيْ أخي صفاء وسارة وبنات المسلمين أزواجا صالحين مصلحين .. يكونون لهنّ قرة عين، في الدارين.
  
"
80685,"
   ازاي عند حضرتك ثبات انفعالي كدا ازاي حد بيهين حضرتك ورديت بكل هدوء كدا ماشاء الله 😀
  ","

   ولا انفعالي ولا حاجة !
   
   خلاص بأه .. بتتعود على الشتيمة يعني؛ ما دمت تصدرت بدرجة ما 😬
   
   أنا جاوبته عشان أصلح عنده التصور بس .. وإن فيه مسائل ما ينفعش فيها الإنكار أصلا؛ ما دام الخلاف فيها سائغا معتبرا.
  
"
80686,"
   ابو انس
انا وخطيبي بقالنا8 شهور محافظين ع الحدودالحمدلله بنحب بعض ومفيش اي اعترافات صريحه
بس امبارح لقيته بيسألني اني لسه مش حسيت حاجه من ناحيته عشان كده مش بقوله
قولت بالعكس تماما انا بسجل الكلام ومستنيه العقد عشان تشوفه قال ملوش علاقه ع فكره ومن وقتها مش بيكلمني
وصعب نعقد دلوقتي
اتصرف ازاي معاه😔
  ","

   أنت صح.
   
   اثبتا على ما أنتما عليه.
  
"
80687,"
   ياشيخ قعدت مع عريس ومع انى كنت داخلة وناوية ارفض عشان مكنتش مقتنعة اوى بشكله بس استريحتله جدا جدا واهلى كمان وهوا ماشاء الله مناسب فى حاجات كتير 
خايفة من نفسى بعدين عشان بطبعى مترددة اقارن او اقول انى اتسرعت 😞
اوافق وادى لنفسى فرصة ع الاقل قراءة فاتحة ولا اعمل ايه 😓
  ","

   ادي لنفسك فرصة .. وبلاش وسوسة الله يسترك.
  
"
80688,"
   هو ازاي الواحد يتعرف ع نفسه ويعرف صفاته ومميزاته وعيوبه!؟
  ","

   ده راجع لدرجة نضجك ووعيك واستفادتك من مواقف الحياة !
  
"
80689,"
   لحيتك مقرفه او عفوا سيئة ولا تدل على الدين تدل على عدم الذوق في الشكل ووجود لحية صغيرة لك ارتب و اجمل 
#نصيحة
  ","

   نصيحتك مقبولة لشخصي .. لكن مش مقبولة شرعيا !
   
   اللحية سنة النبي -صلى الله عليه وسلم-، حلقها تماما حرام .. والأخذ منها وترتيبها جائز بلا إشكال.
   
   لكن لا تنكر على من اختار إعفاءها تماما؛ فهو خيار فقهي يُعتبر .. والخلاف فيه سائغ.
   
   بوركت.
  
"
80690,"
   يا أبي ضاقت كثيرا جدا ... لا أستطيع إيقاف دموعي يا أبي
  ","

   لا تركنوا هكذا للشكوى والضعف !
   
   ضيقة علينا جميعا .. وكل منا يحمل حزنا من جهة ما ..
   
   وهذه هي الدنيا .. كدر وابتلاء بالصبر ..
   
   وسعي دائم لما ينفع !
   
   من رضي = فله الرضا ..
   
   ومن سخط = فله السخط.
  
"
80691,"
   مش سهل ازاي ممكن توضحلنا؟
  ","

   استمراء المعاصي حد موت الرقيب الذاتي والاستهانة بمقام الله = أول أبواب الانزلاق؛ عياذا بالله.
  
"
80692,"
   ي شيخنا هو صعب حضرتك انك ترد على كل الأسئلة. ؟؟؟
  ","

   ٤٦٥ ألف سؤال .. وبتزيد ..
   
   ايه رأيك ؟!
  
"
80693,"
   احس انك مرقه ضب😂😂😂
  ","

   أقول اقطع واخص بس 🤜🏼
  
"
80694,"
   هو مطعم ""الرومانسية"" فاتح عندكم فرع يا شيخنا ؟ 😂
  ","

   بيني وبينه ٥٠٠ متر 😂
   
   يكفينا شره .. رزه مغري وبيبهدل 😩
  
"
80695,"
   هو كل المسلمين حيدخلو الجنه ؟
  ","

   ما داموا ماتوا على التوحيد = هيدخلوا ولو بعد حين.
   
   (والموت على التوحيد مش سهل والله .. اللهم ثبتنا واحفظنا).
  
"
80696,"
   لو فيه مطعم يقدم لك وجبه على حسب نسبه جمالك ايش تتوقعون يقدمون لك ؟ 🤷🏻‍♂️انا اتوقع مرقه حاشي
  ","

   أفا !
   
   أقول: كنافة بالنوتيلا وأنا أخوك 😬
  
"
80697,"
   الكراش خطب ..💔
  ","

   حمدا لله على السلامة !
   
   أيوه؛ رجعت من سكة التوهان والوهم.
  
"
80698,"
   لماذا لا يمنع الله عباده من فعل المعاصي ؟!!
  ","

   لماذا خلق الله الجنة والنار ؟!
  
"
80699,"
   اذا توفرت الحياة هناك. ؟؟🌐""
  ","

   مش هنقعد هنا !
  
"
80700,"
   ياشيخ الصلاه المتروكه لسنوات اقضيها ولا التوبه تكفي
  ","

   التوبة والانتظام والإكثار من النوافل.
  
"
80701,"
   ي شيخ جاي لاختى عريس جه مرة امبارح وجاي تانى النهاردة مفهوش حاجه وحشة حتى هي بتقول كدا ومع ذلك رافضه الفكرة ورافضة حتى تصلى استخارة احنا متاكدين مفيش حد نهائى فى بالها ولا مستنية حد بس ممكن يكون حد عاملها حاجه؟ وايه الحل معاها وهي كبرت وبترفض من غير اسباب مقنعه ومبتديش حد فرصة نهائى؟
  ","

   يا عندها سر لازم تشاركه مع حد ثقة .. يا محتاجة طبيبة نفسية.
  
"
80702,"
   علمونا أن الأسود دليل على القوة💪😌
  ","

   قولهم !
  
"
80703,"
   ليه السواد دا كله ي شيخنا 😂
  ","

   مش بيقولوا: الأسود يليق بك 😬
  
"
80704,"
   لماذا يضع الناس صور الطعام وصورهم أثناء أداء التمارين في شبكات التواصل الاجتماعي كثيرًا جدًا؟
  ","

   أنا عارف !
   
   ناس غريبة يا آسك ..
   
   بالمناسبة دي آخر صورة لي 😬
  
"
80705,"
   هل تؤمن بأن كل شيء مسموح في الحب والحرب؟
  ","

   ما هو ده قيمة إننا مسلمين يا آسك .. ربنا يهديك !
   
   ديننا ينظم لنا كل تفاصيل حياتنا ويضع لها إطارا طاهرا يسمو بها ..
   
   بداية من تلك النبضة التي لا نملكها .. وانتهاء بتلك القبضة التي ننتقم بها !
   
   لا نعرف مصطلح (كل شيء مسموح).
   
   بل نعرف: حلال & حرام.
   
   ——————————————-
   
   ألقاكم يا صحبة الجنة 💚
  
"
80706,"
   تنسى ازاي يا ابي هتتجوزه ازاي و هو بيكذب
  ","

   انسوا وبطلوا أفورة !
   
   حاجة حصلت في وقتها وراحت لحال سبيلها خلاص.
  
"
80707,"
   الأب الروح = مولانا محمد 
بارك الله لك في عمرك ومتعك بالصحه والعافيه  في طاعته ❤
  ","

   لما تحس إنك آل باتشينو في نفسك كده 😬
  
"
80708,"
   خطيبي كان بيحبني من زمان قبل ما يخطبني و اكتشفت بعد الخطوبه انه زمان عمل اكونت فيك و اشتغلني منه مره عشان يعرف انا بحبه و هوافق عليه لو اتقدم و لا مش في دماغي وعرفت ده بعد الخطوبه و هو بينكر وعمال يحلف ان مش هو مع اني متأكده اتصرف ازاي؟ كده هو شخص كذاب؟
  ","

   انسي.
  
"
80709,"
   ياشيخ حصل تجاوز كبير بيني وبين خطيبي ف التليفون ومش عارفه حصل ازاي انا من اول يوم ف الخطوبة ملتزمة بالحدود حتى مسلمتش عليه بالإيد خالص انا دلوقتي بفكر اسيبه كل اما اكلمه بفتكر اللي حصل وقرفانه من نفسي جدا ...اسيبه ولا اعمل ايه ؟
  ","

   توبا لله واستغفرا .. ومعدتوش تعملوا ده تاني أبدا .. لو هتوقفوا اتصالات خالص، وتتقابلوا في البيت دون خلوة وبس.
   
   ما تسيبيهوش لو كويس في مجمله.
  
"
80710,"
   انا خطيبي كويس معايا جدا واهلي بيحبوه فات علي خطوبتنا سنتين وفجأه اكتشفت بالصدفه انه بيشرب مره عرفت انه شرب بيره و مره حشيش و اعتقد ان الموضوع ده بيحصل بشكل اسبوعي .. اتصرف ازاي هل اقول لاهلي وهما ينهوا الموضوع ولا اسيبه انا ولا اعمل ايه
  ","

   واجهيه !
   
   بينك وبينه ..
   
   وافهمي ..
   
   وحسب صدقه يا تعطيه فرصة ينقطع، يا تنهي الأمر بدون شوشرة.
  
"
80711,"
   جزاك الله عنا خيرا كثيراً 
بعد مابتجاوب علينا او حتي واحنا بنقرأ اجابات الاسئله بنرتاح بنحس ان لينا حد فاهمنا بنعرف نتكلم معاه بيرد علينا ويعطينا الحل 
وبنحاول علي قد مانقدر ننفذ كلام حضرتك 
رزقك الله ماتتمني واسعدك في الدارين
  ","

   وإياكم يا رب ..
   
   الحمد لله.
   
   جبر الله خاطركم.
  
"
80712,"
   يا شيخ انا عاوز و طلبت منك فيديو كن رجلا
  ","

   https://www.facebook.com/m.atiia.soliman/videos/1312807958799046/
  
"
80713,"
   كنت بسانده في شغله ونفسي يكون ناجح وبسانده يكون كويس في كل حاجه حتي لو كان مريض كنت انا الي بحجزله عند الدكتور واقعد ازن عليه علشان يروح ومع اول خناقه قالي انتي ماحبتنيش وشايفاني خطيبك الاولاني وبهدلني وقال عليا حاجات محصلتش لامي اسامحه ازاي بس هو الي بيحب بيسامح ازاي؟
  ","

   ده ما يتسامحش !
   
   ده تحمدي ربنا على بعده.
  
"
80714,"
   ابن عمى بيحبنى بس مش راضى يتقدم لظروف معينه الله اعلم هتخلص امتى  يعلم ربنا ان هو مش بيكلمنى ورا اهلى وبيتقى ربنا فيا وكويس بس انا خايفه من بيت العيله والمشاكل الصحيه  عشان كده بوافق ع ناس تتقدم ونعمل رؤيه وكده هو شايف اللى بيتقدمولى مش بيعمل حاجه غير الزعل ولاحتى بنقول نقرا فاتحه وانا تايهه بالنص
  ","

   لو اتقدملك حد أنسب وأفضل = وافقي.
  
"
80715,"
   هو لازم انا ك بنت اكون فرفوشه و بضحك و بحب الخروج و كدا
و لا عادي اكون هاديه ذي ما انا و بحترم الهدوء و بحب الرسميات و الحدود الواضحه
انا كدا غلط؟
اهلي بيتجنبوني بسبب كدا
  ","

   كل واحد له شخصيته وحدودها .. مش مطلوب مننا نتغير عشان حد !
   
   ما دمنا في المستوى الطبيعي.
  
"
80716,"
   يعني فعلا الطريق الي قلب الرجل معدته 
الكلام دا طلع صح ولا ايه😊
  ","

   كلام من ذهب .. معدته وعينه 👍🏻
  
"
80717,"
   مامعني متخنقيش عليه مادام يحسن معاملتك ..
  ","

   تعرفي روقة ؟! 😬
  
"
80718,"
   لو انت اخطأت ف حق ربنا ونفسك وتوبت لربنا هل ربنا ممكن يكرمك بزوج صالح ولا لاء عشان محدش يستاهل حد اخطأ احساس الذمب والخوف رغم التوبه والرجوع لربنا
  ","

   بصرف النظر عن صيغة السؤال !
   
   وهو الزوج الصالح ده يعني ما غلطش خالص ؟!
   
   ايه بس سذاجة التصور دي.
   
   يا جماعة التائب قد يكون عند الله أفضل ممن لم يقارف الذنب (وإن كانت له ذنوب أخرى)؛ وذلك لما يلازمه من الندم والتذلل لله، وصدق العزم على عدم العودة.
   
   لا تفكروا في الذنب الذي منّ الله عليكم بتجاوزه .. انسوه كأن لم يكن أصلا.
  
"
80719,"
   كيف اكون زوجه صالحه يحبها زوجها ولا يستطيع الاستغناء عنها ؟!!❤
انا لسه في مرحلة الخطوبه ..😂
اعلم ماهي مقومات الزوجه الصالحه ولكن اريد نصائح حضرتك من الواقع 
وجزاك الله عنا خيراً
  ","

   اتعلمي تطبخي كويس !
   
   وما تخنقيش عليه؛ ما دام يحسن معاملتك.
  
"
80720,"
   ليك رسائل الي الله ؟
  ","

   وما حاجتي لهذا السؤال إن كان يمن علي بالسجود بين يديه ؟!
  
"
80721,"
   هو حضرتك ليه مش بترد عليا.. دى رابع رساله اسال فيها عن الحدود الشرعيه للكلام  مع خطيبتى
  ","
  ‏https://www.facebook.com/m.atiia.soliman/posts/851582324921614
  
  ‏https://www.facebook.com/m.atiia.soliman/posts/1115170415229469
  "
80722,"
   ايه اكتر دعوة بتحب تدعيها؟ او بتحب ان حد يدعيلك بيها؟
  ","

   الله يرضى عنك.
  
"
80723,"
   طيب ممكن حضرتك نوضحلي الكلام مع زوجي وانا غضبانة صح ولا غلط
  ","

   الكلام مع أي حد حال الغضب = أكبر غلط.
  
"
80724,"
   انا بزعل اوي علي المنتقبات ال أهلهم غاصبينهم اعرف كتير كدا
  ","

   غباء !
   
   عقد بتتكون ومع أول فرصة بتطلع على هيئة تمرد .. للأسف مش بيقف عند النقاب بس.
  
"
80725,"
   زوجي مغضبني او طردني وضربني وليست اول مرة معي بنت 3 شهور احبه كثير ويضغط عليه بسبب حبي له ....اول رجل ف حياتي..انا طبيبة وهو ايضا...الان اكلمه علي التليفون ...لااستطيع ان اقطعه وهو لايكلمني الا بمزاجه..كيف اتصرف معه...تعبانة اوي....انصحني
  ","

   دي العلاقة اللي بسميها = عك !
   
   لازم تقف على أساس صحيح. وللأسف ما ينفعش فيها مجرد سؤال عالآسك ..
   
   حاجات كتير لازم تتراجع وتتفاهم منك ومنه .. ويبقى فيها قرار.
  
"
80726,"
   ولو الحب ده من طرفين وكل حاجه 
بس مش عارفين يفهموا بعض 
مش مديين نفسهم فرصه 
ايه الحل !!!!
  ","

   مفيش حل إلا يتقدم لها ويفهموا براحتهم !
   
   أو يبعد؛ فليس هذا حبا.
  
"
80727,"
   لقد تعبت كثيرا وحضرتك قولتلي ابشري وها انا الان تسير الامور ع ما ترام ادعيلي وصحبة الجنة ربنا يتمم ع خير
  ","

   آمين .. آمين ..
  
"
80728,"
   هو اخو حضرتك معيد في قسم الباثولوجي
  ","

   فني معمل .. سلمولي عليه.
  
"
80729,"
   اذا ماذا يفعل يا شيخنا ؟
  ","

   يقطع كل الطرق التي تلهب قلبه !
   
   بلوكات على كل وسائل التواصل .. مفيش متابعة ..
   
   يبعد عن الأماكن اللي هيشوفه فيها !
   
   ينقل من السكشن .. يطلب نقل لقسم تاني في الشغل .. وهكذا ..
   
   لو خد الأمر بجدية هيقدر .. وهيلاقي الدنيا أوسع بكتير .. وهيعرف كان ظالم قلبه أد إيه !
  
"
80730,"
   هل ممكن أدي لانسان فرصه تانيه ؟
  ","

   حسب تصديقكم له ورصيده عندكم.
  
"
80731,"
   ماجوبتنيش ي شيخ 😏😏 
ينفع الاهل يغصبوا عليا النقاب وانا مش حابة البسه 😭 
انل لبسي كويس وكل حاجة
  ","

   لا ما ينفعش.
   
   لكن عموما حاولي تراجعي حساباتك وتستحضري فيه نية؛ حتى لو كان مستحبا.
  
"
80732,"
   انا ف 3طب ومريضه بمرض مزمن محدش يعرف بيه غير اهلي وصحبتي جامعتها ف محافظه تانيه بتابع مع دكتور كل شهر فبضطر اروح لوحدي 
الكشف فيه فحص للمفاصل ولو في شكوي من حاجه معينه هو رئيس القسم عندنا ومحترم جدا وبيعاملني كبنته وانا هتعب نفسيا لو عرفت اي بنت عشان تروح معايا واهلي المسافه تمنعهم 
انا كدا عليا ذنب
  ","

   لا أبدا !
   
   ربنا يشفيك ويعافيك ويصرف عنك.
  
"
80733,"
   بحب من طرف واحد
اعمل ايه 💔💔
  ","

   عذاب لا بد أن ينتهي .. مهما كان الثمن.
  
"
80734,"
   بالله بالله ف أشد الحاجة لاجابتك أول مرة اطلب من حضرتك طلب
أمي قاسية ف تعاملها مبقتش مستحملة وبدأ يأثر ع دراستي قلب واجعني جدا💔
  ","

   أحسني معاملتها بالأدب .. وحجمي الاحتكاك أد ما تقدري.
   
   وطنشي تماما أي أثر لها على نفسيتك ..
   
   كلامها .. طريقتها .. دعاؤها بالظلم ..
   
   كل حاجة طنشيها وحافظي على روحك.
  
"
80735,"
   الجملة الأخيرة مُبكية يا شيخ!! واقعة تحت يد شاب لا يرحم رغم توبتي
  ","

   إياك تضعفي أو تعطيله مراده !
   
   اوعي تعطيله مزيدا من السبل التي يبتزك بها ..
   
   اصدقي مع الله = يكفك شره بمنه.
  
"
80736,"
   قالوا ليالي الحب جميلة قلت ياريت الحب ما جاني
خذ من عمري ليالي طويلة ومافيش عمر بيرجع تاني
  ","

   كان لك معايا أجمل حكاية .. في العمر كله ..
   
   سنين بحالها مافات جمالها .. على حب قبله ..
   
   سنين ومرت .. زي الثواني .. في حبك أنت ..
   
   وإن كنت أقدر .. أحب تاني .. أحبك أنت 😃
  
"
80737,"
   هو ممكن شاب يأذي بنت بأنه واخد عليها اسكرينات او كدااا
  ","

   ممكن !
   
   تعالي شوفي أكوام المشاكل عندي لكلاب مبتزين لا يتقون الله، ولا يدَعون بنات الناس لتوبتهن.
   
   حافظوا على أنفسكن ..
   
   طوبى لمن كان ذنبه ينتهي وتزول آثاره بالتوبة بينه وبين ربه.
  
"
80738,"
   يا شيخ انا داخل جيش ظابط 3 سنين أعمل ايه ؟!😂
  ","

   استفد من التجربة ما استطعت .. حافظ على صلاتك في وقتها وورد يومي من القرآن.
   
   وفقك الله ويسر أمرك ..
  
"
80739,"
   يا شيخ قادر علي الزواج ولكن حيران اتقدم لمين معجب ب اكثر من فتاه 
انصحني ..
  ","

   اصبر على نفسك.
  
"
80740,"
   الدايت عامل عمايله يا شيخ برافو 😂👏
  ","

   ربنا يجبر خاطرك 😃
  
"
80741,"
   في حاجة بدعي ربنا بيها وديما بعد الدعاء بيجيلي احساس او زي يقين انها هتحصل بس اصبر لدرجة ان ده بيدني ثقة في كلامي في الموضوع ده كأنه حصل بالفعل.. بحس اني بعمل كده مش بإردي ومستغربة.. هل ده وهم من نفسي ولا ده ايه يا شيخ
  ","

   واليقين في غير موضعه = وهم؛ يحب الشيطان أن يمد لنا فيه .. كي يوقعنا في النهاية بسوء الظن بالله.
   
   والإخلاص لمن لا يستحقون = حماقة؛ ندفع ثمنها غاليا .. حين نلقى من يحبوننا لكن بعد أن نفذت منا الطاقة.
   
   قبل السؤال بيأس عن عدم قبول الدعاء .. تدبروا مواقع قلوبكم إذ علقتوها بحبال ذائبة من الرجاء ..
   
   قبل أن تلوموا القدر عما حصل .. راجعوا سذاجتكم وتعلموا من أخطائكم؛ حين أصررتم على سكب أرواحكم سقيا، لنفوس نبت رحمتها قد ذبل !
   
   نعم؛ ربنا على كل شيء قدير .. لكن لا تعاملوه -سبحانه- كأنكم تجبرونه -حاشاه- على اختيار بعينه لمجرد ظنكم أنه الخير !
   
   نعم؛ الدعاء عبادة، وأنت موعود بالاستجابة .. لكن ليس بالضرورة على الصورة التي تريد !
   
   الجنة فقط .. لك فيها ما تشاء، كما تشاء .. ومزيد ..
   
   أما هنا .. فليس لك إلا الرضا بكل ما يكون .. الدنيا دار ابتلاء، والفائز من لم تعبث به الظنون ..
   
   وما ربك بظلام للعبيد.
  
"
80742,"
   بنت بعتتلي انها معجبه بيا ومن طريقة الكلام اعتقد اني عرفتها وانا برضه معجب بيها بس خايف يكون اعتقادي خاطئ وانا اقدر علي الخطوبه  حاليا  المفروض اعمل ايه ؟
  ","

   تقدر على الخطوبة ؟!
   
   تقدم لها.
  
"
80743,"
   هل ستفرج ؟
  ","

   لولا يقيننا بالله في هذا = ما استطعنا الاستمرار في التنفس !
   
   تفرج بصلاح الحال .. أو بلقياه بالرضا.
  
"
80744,"
   ابي لازم اقرأ قرآن وانا متوضيه ومغطيه شعري؟
  ","

   وأنت متوضية نعم .. لكن شعرك عادي.
  
"
80745,"
   ايه دا جيت ولا إيه؟ 🤔 نسأل بقا ؟ 😂
  ","

   تعالى يا عاطف 😌
  
"
80746,"
   معلش ي شيخنا هتقل عليك 
عاوزه حضرتك تدعي ل حربي وسُلم واروي ومنه وياسمينا وايمان طب  
وتدعيلي  (سايكو) 
واتمني تنزلها علشان احنا متمرمطين 
علاج وطب ♥️  
هورهالهم حاجه تفرحهم
  ","

   ربنا يوفقكم جميعا .. ومن مثلكم ..
   
   وبنهديلكم أغنية الناجح يرفع ايده 😂
  
"
80747,"
   إلى اين وصل صبرك ؟
  ","

   ما أقل صبرنا .. وما أسرع عجزنا .. وما أعجل ضعفنا !
   
   وما أحلم وأكرم، وألطف وأعلم، وأجمل وأرحم .. ربنا.
  
"
80748,"
   صباح الخير !  ( ٢ / ٢ )
  ","

   النساء ليست لهن وعود في هذه الزاوية !
   
   وعلى فرض إنها وافقت وقالت لك يعني أوك وبيس .. ومش مشكلة .. من الأول كده !
   
   فالقرار ساعة التطبيق هيكون طبعا مختلف تماما ..
   
   سيما لو عِشرة حضرتك طلعت دون المتوقع وقالت لك ساعتها: على إيه !
   
   (وتم فرش الملاية بنجاح ☹️).
   
   هتطلب برضه الطلاق .. وهيكون حقها .. ومحدش هيسمع منك: أنا قايلها من البداية !
   
   عشان ده عبط في نظر العقلاء.
   
   شفت بأه الاحتمالات كتيرة ازاي .. والموضوع محتاج حكمة ازاي .. وكاشف لسذاجة كبيرة عند حضرتك (وأمثالك) ازاي ؟!
   
   أما بعد ..
   
   اتقوا الله في أنفسكم يا شباب .. خدوا الدنيا ببساطة وعيشوها بما يرضي الله .. سيبوا كل حاجة لوقتها؛ ما تعرفوش ايه المكتوب ..
   
   كونوا رجالا بحق يجيدون بذل الأمان .. أزواجا كنتم؛ مفردين أو معددين .. أو حتى بالمعروف مفارقين !
   
   كونوا رجالا بحق .. على كل حال.
  
"
80749,"
   طيب هو انا بفكر جديا قبل ما اتقدم بشكل رسمي اقول للعروس عل نيتي في التعدد

عشان مش عايز وجع دماغ قدام
اخبر العروس نفسها مش اهلها
اقولها في الرؤية الشرعية 

هل دا صح ولا غلط
  ","

   صباح الخير !  (١ / ٢)
   
   سؤالك يعكر الدم على الصبح ..
   
   عموما اسمع مني:
   
   كونك تبقى لسه بتكوّن بيت، وبترتبط بقلب واجب عليك تعطيه الأمان التام وتؤسس الأمور على هذا الأساس من الخوف والقلق = يبقى ده خلل قادح أصلا في أهليتك لأخذ هذه الخطوة، خلل يشكك في إمكانياتك العقلية، وقدراتك النفسية !
   
   أنت عارف يعني إيه يكون لسه داخل البيت .. في المرحلة اللي هي عز الشغف والانبهار والحاجات الحلوة .. وتقعد بكل حماقة (معذرة) وتقول: عشان نبقى على نور يا جماعة .. أنا هعدد ؟!
   
   يعني حاجة من اتنين:
   
   يا بنت الناس مش مالية عنيك ومش حاسسها مكفياك .. يا عينك أصلا فارغة وواخد بنت الناس مجرد مرحلة لما بعدها !
   
   وفي كلا الحالتين = أنت لا تستحق دخول البيت أصلا.
   
   في الوقت اللي المفروض تكون ممتن للبيت الطيب الذي استأمنك على عرضه .. في الوقت اللي المفروض تحسسهم فيه إنها هتكون في عنيك؛ رعاية وإحسانا وقياما بحق الله فيها .. في الوقت اللي لازم تبني علاقتك بها على إنها عندك بالدنيا واللي فيها = حضرتك بتهدم أي معنى لإقبالك على الخطوة أصلا بإعلانك: أنا هعدد !
   
   لا وحيران يا عيني .. تكلم مين .. البنت ولا أهلها ؟!
   
   عموما حمقى من يزوجون بناتهم لأحمق منهم يعلنون مثل هذا من البداية .. حمقاء من تقبل بناء حياتها على مثل هذا الأساس العجيب.
   
   طيب هل ده معناه إني بهاجم التعدد وبرفضه على طول الخط ؟!
   
   لا طبعا .. أنا بهاجم التطبيق العفن (في معظم حالاته) والذي يسيء لشرع الله في الحكمة من إباحة التعدد.
   
   وآدي أول مثال لسوء التطبيق !
   
   حضرتك مش ابن ستيف جوبز يعني أو ثري خليجي سقط علينا ببراشوت عشان تبقى فاتح صدرك كده، وفي عز ما الشباب شايلين هم الستاير ومبسوطين بالنجف اللي عرفه يلحقوه في عروض بداية الشتا وما صدق يسد صنايعية النقاشة (ده لو عنده شقة ملك يعني) وهيقسط الباقي من العفش على سنتين بعد الجواز .. وتيجي أنت تحط رجل على رجل وتقول: أنا هعدد. (تحضرني طبعا الآن صورة أحمد راتب بالشبشب والجاكيت المرقع .. عارفها ؟!).
   
   كفي بيت الأول وأقمه على ما يرضي الله وبعدين نشوف !
   
   ثم ..
   
   عشان محدش يقول نبقى واضحين من البداية أحسن ..
   
   ليه بتسبّق ؟! ومين يضمن ؟!
   
   مش يمكن عروستك دي فعلا توصلك لمرحلة الاستغناء التام عن الخطوة دي ؟!
   
   يعني يا بحسن عِشرة وذكاء عاطفي تحجبك عن أخذ الخطوة مهما كانت من حقك؛ من باب يعني: شكرا .. يا بسدة نفس وبخل تخليك خايف تكرر الغلطة تاني ! 😬
   
   مش ممكن حضرتك تتوكل على الله سريع سريع !
   
   وساعتها هي تقول: ربنا يرحمك ياللي مكنش زيك في الدنيا، وعينك مليانة وقلبك طيب (وخلّي الطابق مستور يعني) 😬
   
   طب بدون هزار .. لو فعلا لقيت من نفسك بعد كده احتياجك لخطوة التعدد (بشرط العدل والمقدرة والقيام بحق الله في البيتين) تكون عاشت معاك فترة كوّنت أنت فيها رصيد من الإحسان والنبل والرجولة والعدل والكرم والفضل يخليها تأمن جنابك وتصبر -مهما كانت مرارة الخطوة على نفسها- لأنها عارفة إنك عمرك ما هتظلمها !
   
   وساعتها بأه نقولها: معلش .. ابتلاء كأي ابتلاء في الدنيا .. والرجل كويس وهيفضل يحبك وبالعكس ممكن الخطوة دي تعرفه أكتر قيمتك .. وما عملش عيب ولا حرام.
   
   فتتكئ هي على الرصيد بينكما وتستطيعا إكمال حياتكما !
   
   أو لو حتى مش هتقدر وطلبت الطلاق ساعتها؛ فهيكون حقها ونقولك راجع حساباتك .. وأيا ما يكون القرار هتفضلوا تفتكروا لبعض أيام من الخير والبر وكرم المعاملة وجمال الصحبة !
   
   هتقولي منا بقول كده من دلوقت عشان ما تجيش تطلب الطلاق بعدين !
   
   هرد عليك: مش قلت لك لست مؤهلا لخطوة الزواج أصلا ما دام ده مستوى وعيك !
  
"
80750,"
   يلا يا أبى فى سكشن الصبح كده هيضيع 😂

ألقاكم يا صحبة الجنة 💚
  ","

   يلا .. الله يحفظكم جميعا ويسعدكم ..
   
   ألقاكم يا صحبة الجنة 💚
  
"
80751,"
   متقدملي شخص كويس جدا وأهلي موافقين عليه بس انا بحب حد تاني ..بس اللي بحبه مش جد او مش مطمني ...بيقول انه بيحبني بس خايف !! اعمل ايه
  ","

   ده مش حب .. ده عك !
   
   اقطعي الصفحة دي من دفتر حياتك ..
   
   انضفي .. وركزي مع النعمة اللي ربنا بعتها لك.
  
"
80752,"
   يا ابي خاطبي قليل الكلام معي جدا و لا أعرف طبعه لأخبره.. الشاب اخبرها بكل صغيرة و كبيرة و أظهرني فتاة ليل بعينها و ها أنا لا أعرف طعم النوم. لا أتجرأ ان أفضح أهلي و نفسي أمام خاطبي . يخطرلي ان أتصل به و ارجوه ان يكف أذاه عني. اخبرها بقصد الفخر ببطولاته و ليخبرها كم هو وفي لها. محتفظ بكل صغيرة
  ","

   إياك تكلميه .. إياك.
   
   وافعلي ما قلت لك؛ ما تقلقيش ..
   
   ادعي الله يحلها من عنده وتقضى على خير حال بمنه.
  
"
80753,"
   هل علي بر والدي رغم قسوته علي؟
  ","

   نعم، بلزوم الأدب في المعاملة .. أما القلب فلا يُملك.
  
"
80754,"
   لما بفتكر اللي عملته في نفسي عيني بتدمع 😢 مش قادره اسامح نفسي.
  ","

   المهم نتعلم من الدرس !
   
   وما نكررش الغلط.
  
"
80755,"
   كنت على علاقة بشاب . و حصلت أخطاء كلاميةمن كلام العشاق و والله تبت و ندمت أشد ندمي و قررت الزواج من خاطب مناسب بنية عفة النفس و سد الذريعة. بقالي مخطوبة نصف شهر و تفاجأت أن الشاب الأول على علاقة ببنت من عائلة خطيبي و تقربله جدا . و قد أخبرها كل ما كان و اراها صوري*بلباسي المحتشم جدا*و واجهتني.ماافعل
  ","

   يا لوساخته !
   
   يا لحقارته !
   
   قولي (بكل قوة وثبات) كانت مرحلة ومضت لحال سبيلها .. وأنصحك أن تحذري وتبتعدي عنه.
   
   لو طلعت زيه وهددتك مثلا تعرف خطيبك = احكيله أنت على اللي حصل !
   
   ليس ها هنا ما يسوءك .. من منا لا يخطئ ؟!
   
   وما دمت تبت لله وأصلحت = فلا بأس عليك.
   
   استمر بأه هو أو لا = مش مشكلة ..
   
   يعوضك الله خيرا.
  
"
80756,"
   بما إن أعلنت بيتك بيتك جاوب عليا لو سمحت
لو فتح موضوع التعدد مع بابا قبل م ييجي البيت للرؤية و بابا قفله و هو قاله معاك حق والله مكنتش أتخيل الأمر يكون صعب كده
كده هو طيب بزياده ولا بيجس نبض
  ","

   هو بيستهبل !
   
   وبابا لازم يقفل الموضوع.
  
"
80757,"
   وانا عاطف معاكم هنا 😂😂
  ","

   يلا يا عاطف .. نرجع لوجع القلب يلا 😃
  
"
80758,"
   خروفي خروفي لابس بدلة صوفي😌😂😂❤
  ","

   لاااااا !
   
   يلا يلا .. بيتك بيتك يا بابا أنت وهو وهي ..
   
   قبل المستوى ما يتدهور أكتر من كده.
  
"
80759,"
   ومعاكم سنجل جديد بس لسه مفركشة 😂
  ","

   الحرية مفيش أحسن منها 😬
  
"
80760,"
   😂😂 انا الاولي ع دفعتي تجاره المنصوره وجايه افك نفسي هنا 😂😂😂😂😂💙
  ","

   ربنا يكرمك وتبقي دكتورة .. وما تطلعيش عقد على العيال 🙄
  
"
80761,"
   هل هناك كرامه فى الحب ؟
  ","

   أنتم اللي بتجرونا أهو !
  
"
80762,"
   ويا بخت من وفق راسين ف الحلال 😁
  ","

   لا يا عم .. اتوفقوا بعيد عني، واعزموني آكل 😃
  
"
80763,"
   شيخ و الله البوست ده حسسني اني مش سنجل لوحدي و بسطني جدا ، يا ربت تعملنا فقره يوميا عشان مانحسش بالوحده 😂😂😂
  ","

   لا دنتم طلعتم كتير ما شاء الله !
   
   وكاتمين في نفسكم يا عيني 😥
  
"
80764,"
   طب حكم لبس دبلة الخطوبة :-D
  ","

   يا رب تلبسها يخويا 😬
   
   تلبس الدبلة يا عم .. ما تفهمنيش صح.
  
"
80765,"
   يا شيخ انا شايفه كفايه عليهم كدا نرجع تاني ل مرجوعنا بتاع المخطوبين والعاقدين كدا تفاهه اوفر دوز😂😂
  ","

   أنا معاك .. شوية وهنقول: بيتك بيتك.
  
"
80766,"
   يا أخي تحس أن اسم إبراهيم له هيبة برضو :)
  ","
  😃
  "
80767,"
   مين هم العاقدين؟؟😢😞
  ","

   اللي بيسألوا أسئلة بتجيب لكم حساسية 😂
  
"
80768,"
   ما تعملنا اسكرين بالاسئلة التافهة 😂😂😂😂
  ","

   دي التفاهة نفسها هتنتحر 🤢
  
"
80769,"
   تخيّل يا عمو لو علىٰ كُل لايك من لايكات حضرتك مصّاصة.😂😋🍭
  ","

   مصاصة ! 😢
  
"
80770,"
   هو دكتور ابراهيم الأكبر ولا حضرتك
  ","

   هو يعني عشان ايده كانت تقيلة يبقى أكبر !
   
   أنا أكبر بسنتين .. أصلا عادي 😌
  
"
80771,"
   لسه واكله محشى حالا😂😂😂💃💃💃
  ","

   وترجعوا تقولوا بيقولي خسي ومش واثقة في نفسي 😕
  
"
80772,"
   عندي فرح ومبحبش احضر افراح يشيخ بس دا اجاباري احضره😂🙂
انا حزين
  ","

   شد البدلة المحترمة يا عم .. يمكن ربنا يكرمك وتطلع من هنا 😬
  
"
80773,"
   ي شيخنا احكلنا موقف يلا من صغرك اتهورت فيه ...ف متابعين كتار اللهم بارك ينتظروا🙂
  ","

   آخري في التهور كان في الضحك على إبراهيم أخويا !
   
   بس الصراحة ايده كانت تقيلة .. أوي 😒
  
"
80774,"
   طب بذمتك ي شيخ بتعرف تفرفش مع المخطوبين والعاقدين زيننا كدة
  ","

   ١٠٠ سؤال يا ظلمة 😩
   
   فرفشة ايه بس .. مش ملاحق أقرأ !
   
   يا عيني الحرمان اللي أنتم فيه 😔
  
"
80775,"
   الله اكبر شكلنا هنسهر وسكشن 8 راح 😂🤝💙💙
  ","

   لا ما تتعشمش .. فيه بصمة وخصومات وراتب بيطير .. وأنتم آخركم شوية كوينز ☹️
  
"
80776,"
   واحشنى جدا يعم الشيخ وواحشنى الايام اللى كنت ببعتلك 50 مرة عشان ترد مرة .. دلوقتي انا كبرت دماغى وباعت مرة واحدة وبرده مش هترد عليا😌
ادعيلى لما تروح الحرم بالله عليك.. قول ربنا يهديك يا ابراهيم .. لاوقول ربنا يهديك يا ابراهيم يا كمال يا ابراهيم 😌❤️
  ","

   يا رب يا هيما .. يهدينا جميعا.
  
"
80777,"
   هو الحلال هيأتي امتى بقا ي ابييي 🤣🙆‍♀️
  ","

   لا بأه !
   
   هترجعونا للزاوية دي يبقى أروح للمخطوبين والعاقدين وأنكد عليكم !
   
   احنا هنا في كي چي.
   
   يعني آخركم لانش بوكس.
  
"
80778,"
   هيييييييه اخيرا بقا 😂
  ","

   ٣٠ سؤال في ٣ دقايق !
   
   تموتوا في الزيطة 🙃
  
"
80779,"
   لأ يا مولانا الآلشه الصح هنا و أنا اللي كنت فاكرها أفريقيا  😂😂
  ","

   دي لما تبقى مكتوبة آسيا !
   
   اتعلموا بأه.
  
"
80780,"
   عايزين ساعة للضحك والروقان عشان السناجل ياشيخ 😀😀
  ","

   ساعة !
   
   يلا شوية أسئلة هنا مش مشكلة ..
   
   ولو إني بندم لما بعطيكم المساحة دي .. وأبويا قالي أصلا من زمان: ما تلعبش مع عيال 😬
  
"
80781,"
   الدنيا آسية
  ","

   عجيب !
   
   وأنا اللي كنت فاكرها فرعون 😬
  
"
80782,"
   هو حرام ان تكون أقرب صديقة ليا مسيحية!
و هل ابقى انا كدا منهم بحكم ايه ""يا أيها الذين آمنوا لا تتخذوا اليهود و النصارى أولياء بعضهم أولياء بعض و من يتولهم منكم ف هو منهم""
ارجو الرد يا شيخ
  ","

   الولاية هنا المقصود بها ولاية العقيدة !
   
   أما مجرد علاقة إنسانية قائمة على البر والقسط والمعروف = مفيش مشكلة.
   
   ربنا يهديها ويأتي بها ..
  
"
80783,"
   شيخ أتقدم لي حد عن طريق أن خاله زميل ابن خالي ف الشغل، ولما جه بابا بيقوله طبعا يا بني أنت سألت علينا، قاله أنا معرفش اسمكوا ايه اصلا أنا جي مع خالي، وكلامه بسيط أوي، أنا كنت مدايقة م الوضع فبالتالي مقعدناش نتكلم لوحدنا، هو خاله اتصل وطالب رأينا بعد الرؤية، هو رده ده كان طبيعي؟
  ","

   الصراحة لأ .. ما يبشرش بخير.
  
"
80784,"
   بعدت، والبعد مش هين أبدا.
  ","

   طبعا .. لأن الجنة مش رخيصة أبدا.
  
"
80785,"
   غير السائلة .... لماذا اذا وجدنا الزوج الصالح لا نأخذ بالفرصة ؟
  ","

   اسمعي ده:
   

    https://www.facebook.com/m.atiia.soliman/videos/1305808432832332/
   

"
80786,"
   ياريت حضرتك ترد صحابى ساعات بيلاقوا عالارض مناديل او قلم مثلا وياخدها مع انها مش بتاعتهم بقولهم حرام تاخدوها بيقولوا لا عادى مين الصح انا ولا هما
  ","

   دي أشياء يسيرة .. يُتسامح فيها.
  
"
80787,"
   احب زميلي بالكلية هل اعترف له بذلك؟ ارى انه زوج مناسب بالمستقبل ما رايك؟
  ","

   غلّي نفسك.
  
"
80788,"
   السلام عليكم شيخنا أنا كنت دبلومة العام الماضي.،مشكلة الغياب في الميدترم ،كانوا بيمتحنوا أيام الامتحان العملي في مكتب الدكتور ،وكان آخر معاد قبل الامتحان النظرى في مكتب الدكتور الخاص بالمادة
  ","

   طيب الله يبشرك بالخير !
   
   هشوف إذن لو فيه فرصة ..
  
"
80789,"
   متقدملى شخص ما لا شافنى ولا شوفته ولسة هيحصل مقابلة وسط الأهل بس مش عارفة ليه قلبي مقبوض ومش مرتاحة قبل مشوفه اصلا و الاحساس دا جه قبل كدا أما كزا حد أتقدم وكنت متأكدة أن الموضوع مش هيتم بس قبضة قلبي دى دا عادى ؟؟
  ","

   عادي !
   
   اقعدي وشوفي .. محدش هيجبرك على حاجة.
  
"
80790,"
   يا شيخ هما مش حاسين بينا اصلا والله واغلبية اللي بيتكلم هو السبب ف ان يطلع جيل محتاج طبطبه من اي حد ومفتقر الحنان اصلا 
والله لولا نصايحك انا كنت حرفيا ضيعت لا انا ف بيئه مش بتقول كلمه واحده حلوه وروحت الكليه ونصايحك ليا من أول سنه لسه حفظاها مع الثبات الحمدلله اخر سنه ولسه ثابته
ربنا يباركلك 💚
  ","

   الله يزيدك ويحفظك ويرعاك .. وكل من مثلك ..
   
   والحمد لله رب العالمين.
  
"
80791,"
   كنت احب خطيبي جدا وحدثت منه مواقف كثيرة مؤذية لنفسيتي وكسرتني وبدأت اكرهه وفسخت خطبتي معه هل من الممكن ان يتحول الحب الي الكره !!
  ","

   ما دمت فسخت وبعدت خلاص .. انسي وتجهزي لفتح قلبك من جديد.
   
   بلاش تلوثي روحك بالكراهية.
  
"
80792,"
   زوجي شخص كتوم جدا وقليل الكلام نفسي اكون قريبه منه وافهمه كويس تنصحني كيف اتعامل معه ؟
  ","

   ما دام ده طبعه ولا يؤذيك .. يعني تعامله كويس في المجمل = سيبيه براحته .. ما تضغطيش عليه.
  
"
80793,"
   هي أداب فيها ميد ترم 🤔🤔
  ","

   لا يا عم .. قلت أرجع لحضن الأم علوم وأتسلى في دبلومة المايكرو مع آداب ..
   
   لكن يبدو إني لبست 🤓
   
   دعواتكم .. ولو حد من السادة الزملاء عنده فكرة عن كيفية التعامل مع الغياب عن الميدتيرم يفيدني وله جزيل الشكر.
  
"
80794,"
   انا بكره المجتمع المتدين عشان شفت مل شيء منفر من الدين عندهم. بيحكموا عليك و بخنقوك بالمباح مع انه الحلال مساحته واسعة جدا و اخلاق زفت
التزمت بلبسي فترة بعدين بدأت اقلع بللبس شوية شوية من كتر القرف للي شفته، ما تلبسيش حرام ما تعمليش انت ملتزمة حرام 
و الحجات حجات عادية زي لبس ملون، تنانير
  ","

   شوفي ..
   
   هل فيه منفرين وجهلة وكل نجاحاتهم في الهدي الظاهر على أخلاق عوراء وقلوب سوداء ؟!
   
   نعم فيه.
   
   هل ده مبرر إننا ننتكس أو نبغض تعاليم الشرع بسببهم ؟!
   
   لا طبعا، وحجة مش هتنفعنا بين يدي الله.
   
   فأنت اعملي اللي تحبي أن تلقي به الله، وهو راضٍ عنك .. ولا عليك من أحد.
   
   ثم فيه هناك صور أخرى ناصعة لهدي الظاهر والباطن .. ربنا يكرمك بصحبة حد منهم؛ دنيا وآخرة.
  
"
80795,"
   بالله عليك أفتني في أمري ي مولانا  لأني في حيرة شديدة مش عارف أذاكر وعندي امتحانات ميدترم(صاحب الموقف في الكمين )
  ","

   وأنا كمان لبست في ميدتيرم في دبلومة المايكرو ومش هعرف أحضره 😭
   
   ربنا يستر بأه.
  
"
80796,"
   الفيديو لطيف جدا .. 
بس خليهم يفهموا يا شيخ اننا من غير كلامك عن الحب ناثنج 😅
  ","

   لأ !
   
   اتعودوا دايما تكونوا بيست ثينج بصرف النظر عن أي حد ..
   
   بنتعلم ونستفيد من الكل .. لكن ما بنمضيش شيكات على بياض، ولا بنسلم حياتنا لحد.
  
"
80797,"
   حب إيه اللي أنت جاي تقول عليه !
  ","

   https://www.facebook.com/100002095644279/posts/1945368552209647/
  
"
80798,"
   اللي عنده فراغ عاطفي يعمل ايه😂
  ","

   يقوم ينام 🤷🏻‍♂️
   
   تصبحون على خير يا صحبة الجنة 💚
  
"
80799,"
   بعد سنييييين و انا اتجوزت و هي اتجوزت ..و شوفتها اليوم صدفة ..و الشرارة في قلبي زي ما شوفتها أول مرة ☺
  ","

   تستمر الحياة يا صديقي .. تستمر الحياة ..
   
   اجعل من الشرارة نورا يزين طريقك بالنبل.
  
"
80800,"
   هو ليه فى ناس بتجرح اللى جسمهم مليان ومبيراعوش مشاعرهم زى ان حد يقول قدامى عمرى مااتجوز واحدة تخينة دا قرف وكلام وحش جدا ومبيراعوش ان ممكن التخن دا مرض  او وراثة ومش كتر اكل ولا حاجة
  ","

   المهم تكونوا راضيين عن نفسكم !
   
   وتسعوا للأحسن برضه عشان نفسكم.
  
"
80801,"
   توفت صديقتي اليوم...💔
أبكي فقط أبكي...لا أستوعب الأمر لا أصدق ويكأنه  حلم💔
لم تكن علاقتي بها قويه ولكني كنت أحبها في الله جداً جداً
قلبي يؤلمني لرحيلها وفراقها💔💔
أدعوا لها....
  ","

   كذا الدنيا !
   
   فراق لا بد منه ..
   
   الحمد لله أننا مسلمون نؤمن أن هناك جنة، نلقى بها من نحب.
  
"
80802,"
   حاضر انا هرجع بس يقعد فحاله لما نفسي تهدي كده ابقي اكلمه
  ","

   المهم تعمليله عشا كويس ..
   
   خليك في حالك يا سيدي.
  
"
80803,"
   حاضر يادكتور علشان خاطرك بس انا هعديهالها
  ","

   لا يا عم .. عشان خاطر أم محمد ومحمد ..
   
   اهدى كده وخليك صبور .. معلش ..
   
   هي دي حقيقة القوامة .. في الحكمة والتغافل.
  
"
80804,"
   ولو ماكانش مقفول
  ","

   تثبتي تماما .. وتقنني كل حاجة !
   
   يا ياخد هو الخطوة ويتقدم .. يا تتعافي وتنسي بسهولة.
  
"
80805,"
   خطيبي رافض فكرة أني أشتغل
  ","

   حقه !
   
   ما دام هيكفي البيت.
   
   وحقك توافقي وتكملوا .. أو ترفضي وتنفصلوا.
  
"
80806,"
   صاحبتي بتتدخل ف أدق حاجه ف حياتي وانا مبحبش كدا
كل أسبوعين تقريبا تسألني آنتي ف الشهر الكام وبتابعي مع مين رديت مرتين والتالته عملت سين ومردتش عليها وبعدين قالتلي مبترديش ع السؤال دا ليه. قولتلها بتسأليه كتير. زعلت وتقولي أنا غلطانه إني بسأل وبتطمن عليكي ومطلعاني غلطانه
بس هي فضوليه جدا
  ","

   حقك ترسمي حدود العلاقة !
   
   العلاقة اللي ما تحترمش الحدود ورغبات الأطراف = علاقة مرهقة وستنتهي بالفشل.
  
"
80807,"
   خطيبى بيقولى دايما انى تخينة و بيتخانق معايا على الأكل بشكل و اسلوب جارح و اخر مرة قالى انا هستحمل فيكى أى حاجة و هرضى بالأمر الواقع مدام متدينة بس مش هسمحلك تطلبى منى أغير اللى جوايا و أحب شكلك .. أنا مدايقة جدا و مش عارفة أعمل أيه؟
  ","

   افسخي الخطوبة.
   
   بلا تردد.
   
   (وخسي عشانك أنت .. مش عشان حد).
  
"
80808,"
   هو ليه اللى عندهم مشاكل بيشتكو ليكم ؟!
يعنى لما ممكن تنحل بسجدة بالليل ^^

انتو تقدروا تعملو ايه يا دوكتور محمد =D
  ","

   هما مش بيشتكوا !
   
   هما بيفضفضوا بس ..
   
   واحنا مجرد بنعطي (الزقة) التي تمنع من استسلام يثبطهم عن الحل والصدق في طلبه.
   
   والله رحيم .. فعال لما يريد.
  
"
80809,"
   اشعر ان في جزء من نيتي ان يقال عني فعلت 
اخاف جدا ان يكون بي نفاق 
أشر علي
  ","

   وسواس .. لا تلتفتي له.
  
"
80810,"
   حياتك ناقصها ايه؟
  ","

   لو أنا مش رايق كان السؤال ده كفيل يخليني أقفل وأقوم أنام !
   
   الله المستعان.
  
"
80811,"
   سلام!كان لي زميل في الجامعة وكنت كثيرا ما احادثه ندمت وتبت لله وقطعت علاقتي به بعدها عرفت انه مر بظروف صعبة ندمت واحسست بالذنب تجاهه وخفت أن أكون قد اذيته فينتقم الله مني!
  ","

   لا .. لا.
   
   فعلت الصواب ..
   
   والله يتولاه.
  
"
80812,"
   فين ايام ما كنت بترد عليا هاا راحت فين.. 😬
  ","

   الوقت فيه كوينز وليلة كبيرة سعادتك 😌
  
"
80813,"
   عمري 24 سنة لما بشوف اب او ام بيحضنوا اولادهم بيصعب عليا نفسي 😊 بقيت لما صحابي البنات يتعاملوا برقة وحنان قدامي استغربهم الجفاء ملاني اي لحظة عاطفة بكون مقيدة ومبعرفش اقدم استجابة غير الصمت
  ","

   ضحية أنت مع الأسف !
   
   لكن أرجوك لا تستسلمي لهذا ..
   
   تستطيعين تماما تنمية عاطفتك والحفاظ عليها .. كم ممن كانوا مثلك واستطاعوا ..
   
   وفقك الله وعوضك خيرا.
  
"
80814,"
   نفسى انساااااااااااااااهااا   وجودها قدامى بيصعبها عليا قووووى خمس شهور مش عارف انساها من يوم ما اتخطبت
  ","

   كان الله في عونك يا صديقي !
   
   انشغل .. وحاول تبعد بكل طريقة ممكنة ..
   
   هتقدر لو صدقت العزم.
  
"
80815,"
   اسئلتى منزلتش ياشيخ
  ","

   لسه يا حضرت .. فوت علينا بكرة 😬
  
"
80816,"
   اخشي الموت! اخشي ان انام فلا استيقظ، لا ادري هل الحياة تستحق مننا كل هذا الاهتمام و الوقت اللي ممكن نوحهه للعبادة؟ في طب و الدراسة هلكاني بمعني الكلمة وللاسف بحب احيب تقديرات و اطلع ترتيب مش عارفة دة حاجة حلوة ولا وحشة بس الدراسة واكلة وقتي ودايما تعبانة وعايزة انام ومش بدي وقت كبير للعبادات
  ","

   بتصلي الفرائض .. محافظة على حجابك .. تحبين الله ورسوله، والخير للمسلمين ..
   
   لك نية صالحة في دراستك واجتهادك ..
   
   أنت على خير .. وإلى خير بإذن الله ..
   
   اثبتي واجتهدي وأبشري .. ولا يثبطنك الشيطان.
  
"
80817,"
   كيف احكم ما اذا كان عدم الاهتمام فى فترة الخطوبة وفقا لضوابط الخطبة أم انه طبيعة الشخص ولن يتغير بعد الزواج
  ","

   دي حاجات ما تتعلمش !
   
   دي حاجات بتتحس وتتفهم في المواقف والحروف .. وما خلفها.
  
"
80818,"
   بشتغل ف مكان جديد زميلي كان خاطب وفسخ وحاسه ان ف حاجه منه ليا وهو عشان محترم وجدع وبيفهم حاسه اني بنجذب واعجب او احب طريقه دي انا مش بحبه بس خايفه افضل ف الشغل اضعف ومشاعر مكبوته٢٣سنه تتفتح ع ايده وقلبي يخوني ويضيع مجهود غلي نفسك عقلي رافض ان ييقي ف حاجه رسمي حتي لانه دبلوم بس هو بقي مشرف لانه مجتهد
  ","

   ما دمت عارفة إن الطريق مقفول = ابعدي تماما، بكل الطرق.
  
"
80819,"
   يرضيك الي عمله والي قاله
  ","

   لأ .. وما يرضينيش برضه اللي أنت عملتيه !
   
   رغم إنك سألتيني وأنا نصحتك .. ومع ذلك مسمعتيش الكلام ..
   
   لموا الموضوع .. مفيش حاجة تستاهل ..
   
   ربنا يهدي سركم.
  
"
80820,"
   علشان لما اقول يادكتور عاوزه قلمين تقولي مش كده
  ","

   ما هو الكلمة اللي أنت قلتها دي يا حاج غلط برضه !
   
   احنا نقدر زعلهم وخفة عقلهم في خوفهم ..
   
   ما ينفعش تقول لها اللي قلته.
   
   استهدوا بالله ولموا الموضوع ..
   
   استهدى بالله يا أبو محمد.
  
"
80821,"
   هينزل تحديث جديد وكل ما يكون معاك كوينز اكتر هتاخد مميزات اكتر فى التحديث الايس كريم بقا
  ","

   لك عندي بسكوتة من أم خمسة جنيه 😌
  
"
80822,"
   غير السائل، حينزل خصائص بعد فترة شوية بالتحديث الجديد بتبقى تشتري بعضها بالكوينز الي عندك ..
  ","

   مش بقولكم معندوش دم !
   
   خصائص ايه اللي يتشك في بطنه .. دحنا اللي عاملين له قيمة 😠
  
"
80823,"
   بصارة ياابي قوله يخليه في حاله انا مش رجعه له تاني
  ","

   لو الكلام ده جد = يبقى أنت بتتدلعي .. بس دلع ماسخ، أوي.
  
"
80824,"
   مولعها coins انت يا حماده 😂😂😂😂
  ","

   طيب قولي بأه .. هي فايدتها إيه وأنا أعزمك على آيس كريم ؟
  
"
80825,"
   ممكن حضرتك تدعى لادمن 🐚 والمتابعين 
دا كان ادمن ف صفحة اسمها انجاز كان بيساعد الناس كتير .. 
توفاه الله ربنا يرحمه برحمته ويصبر اهله
  ","

   اللهم ارحمه واقبله في الصالحين .. واعف عنا إذا صرنا لما صار إليه ..
   
   آمين.
  
"
80826,"
   بحس براحة نفسية لما بتقصف جبهتنا كطلبة طب لما نقول لحضرتك تعبنا من الدراسه 😂
  ","

   أقصف ايه بس !
   
   دنتم حلال عليكم الصدقة ..
   
   الله يقويكم.
  
"
80827,"
   حرم علي النار كل هين لين سهل قريب من الناس  
 طيب بنتعب قوي  ومبنلوم نفسنا وبنحس ان بنيجي علي نفسنا
  ","

   بحب الحديث ده جدا !
   
   مش معناه الضعف أو الاستنزاف ..
   
   معناه التسامي حد البذل -حسب الطاقة- دون انتظار مقابل أصلا.
  
"
80828,"
   يا شيخ اختي جوزها منكد عليها و دايما يبهدل فيها و يتحجج لها علي اقل سبب.. علشان مصاحب ست تانية و عايز يتجوزها عليها و يطلق اختي و معاها عيال منه.. ادعيلها بالله عليكي يهديه يا اما ياخده 😣 بالاضافة انه مبيصليش و لا بيتحمل مسؤلية. دايما مشيلها الهم
  ","

   أهي دي مصيبتكم !
   
   بالإضافة إلى ...
   
   كأنها نافلة القول !
   
   يعني لو كان كويس في معاملتها ومش بيعرف حد = كنا تمام وبيس ؟!
   
   كيف لمن لا يعرف لربه حقه أن يقوم بحقوق البشر عليه ؟!
   
   الله المستعان .. اللهم السلامة والعافية.
  
"
80829,"
   مهما بلغت الذنوب ربنا بيسامح صح
  ","

   بشرط نصدق في التوبة له والعودة لطاعته.
  
"
80830,"
   في الرؤيه الشرعية وجدت ان العريس اجمل مني بكتييير قلقت بصراحة من اللي هيتقال بعد كده وحضرتك عارف كلام الناس ايه راي حضرتك
  ","

   خلي عندك ثقة في نفسك !
   
   لو حصل بينكم نصيب = ستكونين أجمل نساء الدنيا في عينه.
  
"
80831,"
   تعبت !
  ","

   لازم نتعب !
   
   عشان نشتاق للجنة، ونعمل لها ..
   
   لازم نتعب !
   
   عشان دي دنيا، مهما تنعمنا بها ..
  
"
80832,"
   هل تستخدم نظام تحديد المواقع جي بي إس لمساعدتك في معرفة الطريق؟
  ","

   جوجل مابس ده عامل زيك بالضبط يا آسك !
   
   شوية طيب وغلبان وبيسمع الكلام .. وشوية رخم وتعبان ويلبسك في الحيطة ..
   
   صباح الخير 😌
  
"
80833,"
   حياااة.. عجيبٌ أمرها يا شيخ 💔
اللهم أخرجها منها ونحن راضين مرضيٌ عنا
  ","

   عجيبة نعم !
   
   مبنية على الابتلاء .. بالمنع والعطاء ..
   
   وربنا حكيم .. يفعل ما يشاء.
   
   اللهم آمين .. من فضلك العظيم 🤲🏻
  
"
80834,"
   ايه الفرق ما بين التزين للمتقدم وبين التدليس عليه ؟
  ","

   طقم شيك وحلو .. لا واسع مبهوق، ولا ضيق مجسم .. إنما يبين الحجم والطول ..
   
   قلم كحل بالكتير ..
   
   بدون مكياج زيادة ولا عدسات.
  
"
80835,"
   المفروض يتكلمو في ايه اثناء الرؤية الشرعية
  ","

   ما الصفقات التي ينبغي على ريال مدريد إنجازها من أجل تجاوز الفضيحة ! 😬
  
"
80836,"
   عذرا يا ابي بس طالما هوا كان يري جارته افضل منها ليه يتزوج دي ويظلمها معاه
  ","

   ياما كنا بنرى اختيارات كتير أفضل !
   
   لكنا في النهاية بنرضى ونسعد وبنتقي الله في نصيبنا المكتوب ..
   
   ظلمها فين !
   
   هي بتقول أنه يحسن معاملتها أهو.
  
"
80837,"
   انا خطبت واحده انا بحبها وهي وافقت بس انا عارف  من غير ما تقولي انها كانت بتحب واحد وان حياتها واقفه عنده انا بحاول اساندها اداوي قلبها ساعات بحس انها بتحاول تستجيب معايا وساعات بتبعدني عنها .انا مش عايز اقولها اني عارف علشان متحسش انا ممكن امسك عليها حاجة وانا برده متمسك بيها بس خايف من الاستسلام
  ","

   أنت جميل !
   
   أعطها فرصة حتى تشعر أنك قدمت ما عندك ..
   
   فإما تستطيع هي فتح قلبها للحب الذي يستحق ..
   
   وإما ترحل يا صديقي بسلام .. رجلا صادقا في نظر الحب ..
   
   وستلقى من تستحق قلبك.
  
"
80838,"
   انا مش فاهمه وجهه نظر حضرتك هنا . طيب ماهي اعترفتله بحبها بس هو للاسف طلع مرتبط بحد تاني . ودا كان من ضمن الاوبشنز الل كنت حاطتها من رد فعل الشاب لو البنت هي الل اتكلمت 
ليه الرد القاسي دا ما كان ممكن تقول تنسحب بهدوء وكأن مافي حاجه حصلت وتحاول تنساه
  ","

   فهمي للسؤال إنها اعترفت وهي عارفة إنه مرتبط !
   
   أما لو اعترفت واكتشفت إنه مرتبط = يبقى تنسى وتتجاوز كما نقول دوما.
  
"
80839,"
   تزوجت منذ شهر  شخص ملتزم يعاملني بما يرضي الله لكن عرفت بالصدفه انه اثناء خلاف بينا وقت الخطبة منذ اكتر من عامين قال لو اعرف ان الخطبة دي هتكون تلت سنين كنت انتظرت فلانه جارتنا وتجوزتها افضل منذ علمت وانا حزينه علي حالي ولا اعرف كيف اتصرف
  ","

   نكد ايفري وير !
   
   انسي يا بنت الناس .. عيشي الواقع ..
   
   لو مكنش شايفك الوقت أحسن حد في الدنيا = مكنش كمل معاك.
  
"
80840,"
   تقدم لخطبتي شاب ويظهر عليه الالتزام والأخلاق والتدين والاحترام ولكن سألنا عليه وقالو ان ماضيه مش كويس وكان له علاقات نسائيه كتيره ولكن ربنا تاب عليه هل اوافق!؟
  ","

   إن صحت توبته = فربنا عفو غفور.
  
"
80841,"
   اعترفت لشخص بحبي الشديد للاسف وكان مرتبط ازاي اداوي قلبي
  ","

   تداوي ايه !
   
   احنا هنهرج ؟!
   
   راجعي حساباتك يا ماما .. وتوبي لله وأصلحي ما بينك وبينه.
   
   لو متابعة نصايحنا هنا كنت عرفت تتصرفي صح وتغلّي نفسك !
   
   عموما الغلط يتصلح.
  
"
80842,"
   احبتها واحبتني ثم تركتني وهي تعلم بحبي لها لان نظرتها للشخص من شكله وطوله وعرضه وبتغير الحاله والشكل ينقلب مزاجها ونظرتها لي ! هي جميله جدا
  ","

   لم تحبك.
  
"
80843,"
   اسمعي غلي نفسك لسه سماعها إمبارح 
جميل 🌸
  ","

   غلّي نفسك:
   

    https://www.facebook.com/m.atiia.soliman/videos/1305808432832332/
   

"
80844,"
   انا مدرس وحبيت بنت بتيجي  عندي   ف الدرس 
واعترفت لها اني هتقدم لها 
حرام علي كدا
  ","

   كان المفروض تكون أد الأمانة أكتر !
   
   وتطرق الباب بدون ما تعلق البنت بالاعتراف ..
   
   خذ الخطوة فورا.
  
"
80845,"
   انا بشوف ناس تكرهني ف الجواز وناس تخليني عاوزه اتجوز كمان اسبوع اهم حاجه نبقي متفاهمين ونراعي ربنا ف بعض ونبقي حنينين ف حق بعض ي شيخ كده كده الدنيا مليانه متاعب بس نستقوي ببعض بقي مش ع بعض
  ","

   ما تخافش من بكرة وأنا معاك !
   
   هو ده.
  
"
80846,"
   فجروا عيون السعاده في أرواحكم بأنفسكم لا تنتظروا عصي الزواج السحريه تأتي وتفجر لكم هذه العيون ... 🌸🌸
كلماتك يا شيخ معلقه في ذهني دائما
  ","
  👍🏻
  "
80847,"
   تقدم لخطبتى شاب وقالى انه مش بيصلى  بس هيلتزم بالصلاة ولما بدانا نسال عنه قالولنا انه مش بيصلى انا رافضه واهلى مصرين ؟
  ","

   إياك توافقي.
   
   إلا الصلاة.
  
"
80848,"
   ايه رأي حضرتك ف الجواز قد بعض. 😅
ايه المخاطر اللي ممكن تواجهني لو اتجوزت واحد قدي في السن.
  ","

   المخاطر المعتادة ..
   
   فين الأكل ؟
   
   جعان.
   
   فين فردة الشراب التانية ؟
   
   جعان.
   
   الترابيزة دي عليها تراب ليه ؟
   
   جعان.
   
   بالله ناوليني كوباية الميه !
   
   جعان.
   
   طالع مع الشباب نلعب بلاي ستيشن من فضلك 🙏🏼
   
   وجهزي الأكل عشان هرجع جعان 😬
   
   وهكذا ..
  
"
80849,"
   كنت معجبه بشخص ف صمت وعلمت صدفه أنه كذلك منذ أربع اعوام تقدم لي ولكن رفضه أبي هوا فكر الرفض مني وزعل جدا ونفسي يتقدم تاني وانا أقنع والدى
فكرت ابعتله رساله من فيس مجهول ان الرفض مكنش مني مع العلم انى عرفت انو خطب بنت مش بيحبها من حزنه ع الموقف
بس طبعا عارفه انو غلط ومش عمل
ولكن قلبي كيف اداويه
  ","

   ما دام مستمر في الخطوبة = انسي.
  
"
80850,"
   صباحك سكر زيادة
  ","

   إذا مر يوم ولم أتذكر !
   
   به أن أقول: صباحك سكر.
   
   ورحت أخط كطفل صغير .. كلاما غريبا على وجه دفتر ..
   
   فلا تضجري من ذهولي وصمتي .. ولا تحسبي أن شيئا تغير !
   
   فحين أنا لا أقول أحبك .. فمعناه أني ..
   
   أحبك أكثر.
   
   وبعد ..
   
   صباح الرضا يالغلا 💚
  
"
80851,"
   هي تضمن أنه يطلع محترم وراجل  ومتتعايرش في يوم من الايام انها اللي اتقدمتله؟؟؟؟!!!!! 
عادي ولا ايه؟!!!
  ","

   أحيانا بيحصل بعد سنين والله .. للأسف !
   
   إلا لو معدنه نضيف يفضل شايله لها جميل طول العمر؛ لثقتها به وحسن ظنها.
   
   وهذا نادر .. والنادر لا حكم له.
  
"
80852,"
   لطلبه للزواج
  ","

   أيوه ازاي برضه ؟!
   
   أنا معجبة بك من زمان .. وأتمناك زوجا لي ..
   
   مش كده ؟!
   
   ايه الاحتمالات ؟!
   
   وأنا كمان والله بس ظروفي ما تسمحش الوقت .. فيا نتكلم ونعك على وعد يتقدم .. يا نبعد ونصبر والله أعلم بالظروف .. وندخل في متاهات ..
   
   أو أنا آسف مش بفكر .. وترجعي تزعلي من نفسك وتتأثري ..
   
   أو يأتيك رد غليظ قاس غير متوقع !
   
   هذا طلب يحتاج لرجولة تامة .. حال القبول أو الرفض ..
   
   والرجولة نادرة .. وقلوبكم أغلى من وضعها في مثل هذه الاحتمالات.
   
   والحل ؟!
   
   الحل نحفظ نفسنا ونغلّي قلوبنا .. ولو حصل ومالت = نقفل عليها، ونجفف المنابع التي تكويها بالأمل سواء تعامل أو تواصل أو متابعة .. وندعي ربنا بالخير حيث كان، ونفوض الأمر له .. المكتوب هيكون.
  
"
80853,"
   تنصحنا بايه ف اوقات الفتور والكسل الطويل 
اعمل ايه ؟
  ","

   اسمع ده:
   

    https://www.facebook.com/m.atiia.soliman/videos/1321356817944160/
   

"
80854,"
   غلط لما الفتاة تتقدم للشاب؟!!
  ","

   تتقدم ازاي ؟!
  
"
80855,"
   كن أنت لأنك جميل كما انت.. صباح الخير 💙
  ","

   هذا أنا .. وهذا يكفيني 😌
   
   صباح الرضا.
  
"
80856,"
   هل تفضل أن تكون راكبًا أم تفضل القيادة؟
  ","

   أفضل القيادة يا آسك !
   
   لدرجة إني قابلت طيارة 😬
  
"
80857,"
   يا شيخ شفتها بعد مده طوييله خالص .. سنين ومع ذلك لم يعمل الزمن عمله ... عن كميه الادرينالين ومعدل ضربات القلب الغريبين .. حاجه غريبه اوي! كنت فاكر اني ناسيها .. ايه رأيك؟؟
  ","

   خد الأدرينالين معاك ورح اتقدم لها.
  
"
80858,"
   المشكلة يا شيخ ، لما تروح لشيخ تاني بيعملك خطبة عن بر الوالدين ، وانه دا ابوك والي رباك والي صرف عليك ، يا شيخ هوا احنا مش بني ادمين ، بيحسسونا انه احنا عبيد لآبائنا ، وبيحطه الاب في مقام انه يغلط براحته ويسب براحته مهو اب
  ","

   جهلة .. فتنوا الناس في دينهم.
  
"
80859,"
   احلى سنة عدت عليكم من اخر خمس سنين ونفسكم تعيشها تاني ،ليه ؟؟؟
  ","

   آخر خمس سنين !
   
   يا الله ..
   
   أتمنى الجاي يكون أحسن .. وأتمنى حاجات كتير ما عشهاش تاني .. أبدا.
  
"
80860,"
   غير السائلة ، لو في نفس حالتها بس قررت اعترف ايه انسب طريقة اعترف بيها من غير ما اقلل من كرامتي ؟ومش هينفع اوسط حد  
ارجوك جاوب
  ","

   لستُ أبدا مع خطوة الاعتراف !
   
   الرجل سيمتن إن كان مبادلا، أو مستعدا على الأقل .. وسيقدر ويغلق الباب بمروءة إن لم يكن كذلك.
   
   والرجولة في زماننا نادرة .. وقلوبكم أغلى من المغامرة بها في لعبة احتمالات.
  
"
80861,"
   يا شيخنا انا الي بعثتلك عن ابوي .. ايش اعمل بحياتي مشان الله .. صاير ينجن ع اي اشي .. زمان كان يضرب امي ع الًرايحة والجاية غير الغلط والمسبات ،وهلا هي مريضة بالمستشفى .. وانتقل علينا اخوتي بيضل يضربهم ويطرهم من الدار ، وهلا صار علي انا واخرتها بحكيلي خلي اخوتك يفتحو دار واقعدي معهم ☹️☹️ تعبت تعبت
  ","

   اللهم ارحم بيوتا .. القائم فيها على التربية = عديمو التربية !
   
   ومن يفترض أن يمنحوها الأمان = أنذال الطباع !
   
   ومن يقرر مصير أفرادها = مرضى نفسيون !
   
   اللهم كف الأيادي الممتدة بالسوء للأرواح المثقلة، أو اقطعها .. اللهم اهد النفوس المؤذية لمن حولها، أو خذها .. اللهم اشف الألسن الوقحة، أو أخرسها.
   
   وبعد ..
   
   حالات كثيرة أقف على تفاصيلها واقعيا وأعجز تماما عن أي حروف سوى ما قلت آنفا !
   
   اصبري واحتسبي .. لا تسمحوا له -مهما كان- بالاعتداء على آدميتكم .. استقووا بالله وسلوه الفرج، وأبشروا.
  
"
80862,"
   انا كنت مقررة مع نفسي اني عمري ما هحب قبل مااتجوز و كل مشاعري هديها لزوجي بس لكن غصب عني انجذبت لشاب هو في ساتة طب و جذبتني اخلاقه و احترامه و هدوءه و التزامه انا هفضل محتفظة بمشاعري لنفسي بس الموضوع متعب قوي يا شيخ محمد اعمل ايه؟ارجوك رد
  ","

   اثبتي .. وحاولي تبعدي تماما عن أي مكان تشوفيه فيه !
   
   وطبعا لا تتابعيه على السوشيال ..
   
   ساعدي قلبك .. وغلّيه.
  
"
80863,"
   الهموم عورة ؟
  ","

   طبعا !
   
   أسوأ غلطة أن يطلع عليها من لا يرفقون بنا.
  
"
80864,"
   هو ممكن حضرتك تقولي على دوا يهدي من العصبية شوية او حاجه تخلي الواحد مش متنشن
  ","

   بدون مبالغة .. الانتظام مع القرآن .. تلاوة وسماعا ..
   
   اقرأ ده:
   

    https://www.facebook.com/100002095644279/posts/1938631006216735/
   

"
80865,"
   ما هو المميز في الاسك عن باقي المواقع ؟
  ","

   ستره لعورة الهموم.
  
"
80866,"
   إذا كنت ستتأثر بالشيخوخة فهل تفضل أن يظهر الأثر على رقبتك ووجهك أم من أسفل الرقبة إلى قدميك فقط؟
  ","

   أفضل ألا أعيش لوقتها يا آسك !
   
   أفضل ختاما بالستر والرضوان .. وأنا في غاية سعادتي وصحتي وحب من حولي.
  
"
80867,"
   ربنا يديمك نعمة ف حياتنا يا مولانا . فعلا اليوم ال حضرتك موجود فيه كفيل يخلينا مبسوطين ومرتاحين نفسيا. ربنا يرضي عنك
  ","

   والله شعور متبادل !
   
   الله يديم علينا النعمة، وينفعنا بها في الدارين يا ولاد.
   
   ألقاكم يا صحبة الجنة 💚
  
"
80868,"
   نا خطيبي بيكلم بنت معاه في الشغل وهي بتعامله كانه صديق مقرب ودا ميصحش هو صارحني النهارده وانا متضايقه جدا لكن مردتش وقولتله لما ترجع نتكلم 
قولي ابين موقفي ازاي بهدوء وثقه لانه من النوع العنيد جدا 
انا عقلي مش صغير لكن مش هقبل بالوضع دا 
فانصحني اتناقش ازاي ؟
جاوبني بقي لاحسن افسح واخلص  😭
  ","

   بسيطة خالص !
   
   ترضى يبقى لي واحد زميلي بيكلمني بكل أدب واحترام وبياخد رأيي بس في مشاكله ؟!
   
   فهميه إنك مش شاكة فيه وإنك شاكرة لمصارحته .. لكن لازم يراعيك في المساحة دي.
   
   ثم أنتما بالخيار ..
  
"
80869,"
   ايه الأفعال اللي تخليك تقول البنت دى مش محترمه
  ","

   طب ما ايه رأيك ندل الناس أحسن ازاي يبقوا محترمين ؟!
   
   ندلهم بفعلنا وقولنا وسمتنا .. وصمتنا.
  
"
80870,"
   اسئلتي فين 😱😱
  ","

   في قعر الملاحة .. عشان تبقى تعرف تدفسها صح 😬
  
"
80871,"
   شكرا لحضرتك جدا لإن بسببك عرفت قيمة نفسي وبدأت اعيش من جديد
  ","

   يا ربنا لك الحمد يا حميد.
  
"
80872,"
   امي توفاها الله من شهور كانت مريضه سرطان وكنت بدعي ربنا يرضي عنها ويريحها واستجاب الله وبشرني برضاه عنها ولكن من هذه الفتره وانا لم اعد ادعي لاحد بالشفاء مع اني ع يقين بقدرة الله ع ذلك وبقيت بدعي ان ربنا يرضي عنه وياخده! لانه كدا كده هيموت مش عايزه حد يفضل في الدنيا ربنا يرضي ونموت هل كده عندي خلل !
  ","

   محتاجة طبيبة نفسية ..
   
   والأمر بسيط بإذن الله.
   
   (آسف عشان فكرت في الأول أهزر الحقيقة).
  
"
80873,"
   قولي حاجة تخليني أحترم نفسي وأقوم أذاكر لأن في مستقبل بيضيع😂
  ","

   يا رب ماما تشوفك وتديك اللي في النصيب 🤲🏻
  
"
80874,"
   خمس شهور مش عارف انسى اللى سابتنى 
بستغل خروجى لاى مشوار علشان اعدى من عند بيتهم لعلى اشوفها 
بتوحشنى بطريقه فوق الوصف 
لحد دلوقتى هيا بتبعتلى على الاسك انها بتحبنى وبتتعذب بسبب انها. كان مضغوط عليها بسبب سنها اللى كبر وبسبب انى اصغر منها بسنه واهلها رافضين 😢😢
  ","

   يا تصرا على بعض وتعرفوا تلاقوا حل !
   
   يا بعد للأبد.
   
   أي حلول وسطى في وضعكم هتدمركم.
  
"
80875,"
   بحس ان انا منافق ياشيخ
مش عارف ليه
  ","

   وسواس يا غالي .. لا تلتفت له طرفة عين.
  
"
80876,"
   و علوم 😅
  ","

   أنا اللي تبعهم 😃
  
"
80877,"
   ازاى أعرف إن ربنا بيحبنى !؟
  ","

   لو عرفنا هذا لتمنينا الموت فورا !
   
   المهم نكون على درب طاعته .. مسارعين بالتوبة له.
  
"
80878,"
   كلمه لبتوع اداب الله يكرمك لانهم محسسينا اننا عاله ع المجتمع والله
  ","

   عالة !
   
   لا الناس دول تبعي لو سمحت.
  
"
80879,"
   ايه رأي حضرتك في كلية تمريض والناس اللى بيقللوا منها
  ","

   مهنة عظيمة .. جدا !
   
   حمقى من يقللون منها .. وما أكثر الحماقة في زماننا.
  
"
80880,"
   كنت باكون نايمة بجواره وباقول امتا هاتموت بقا ،امتا هاخلص منك ..طيب امتا هاموت أنا ..بس قدرت أخد قرار واتطلق وانا 20سنة بعد سنتين زواج كلهم موت بمعنى الكلمة..ابوس إيديكم متستسلموش لحد ولا تنخدعوا باسم بيحبك وهاتحبيه بعد الزواج..لأ ارحموا نفسكم😥
  ","

   ودي المصيبة !
   
   الكراهية اللي بتغزو قلوبكم .. بتستغربوا نفسكم .. ازاي طلعوا منكم كل السوء ده !
   
   دي المصيبة فعلا.
   
   حمدا لله على سلامتك ..
   
   عوضك الله خيرا.
  
"
80881,"
   أنا غير السائله كنت بحبه وفقدت الأمل اننا نبقى لبعض بسبب رفض اهلي ليه وتتقدم ليا ناس كتييير بس الفتره دى اتقدم ليا واحد مناسب وأنا شخصيا شيفاه حلو غير أن أنا أصلا شفت حاجات ف الاولاني خليتنى أختار عقلي ومش اسمع قلبي بس هو بيحبني جدا ومش راضي يصيبني اصلا ف حالي بقيت محتاره
  ","

   وافقي على المناسب !
   
   ادي لنفسك فرصة بصدق وإخلاص .. وهتقدري تسعدي وتسعديه بإذن الله.
  
"
80882,"
   أطلقت وانا عندي 16 سنه عشان أهلي اجبروني كمان .. نصيحه اوعى تكملي معاه انا حاليا كملت دراسه وأصبحت مهندسة وعندي 24 سنه والحمد لله صاينه نفسي في بيت أهلي رغم الكلام ال بسمعة اني مطلقة ومعتش أصلح
  ","

   برافو عليك .. برافو !
   
   تصلحي تكوني سعيدة .. وهذا يكفي.
  
"
80883,"
   هو فعلا ضعف ولا اخلاقهم مش كويسة ؟؟
  ","

   كل الرجال .. نعم (كل)، خفاف جدا في هذه الزاوية !
   
   بعضهم يستطيع المجاهدة ويعصمه دينه .. وبعضهم يضعف ..
   
   فمجرد الضعف هنا مش مؤشر إنه إنسان سيء ما دامت الجوانب التانية تمام.
   
   بتثبتوا وتوجهوا وتصبروا .. وبتعدي بإذن الله.
  
"
80884,"
   عايزين نشير إجابة حضرتك في كل مكان ونعملها بنرات ونعلقها اقسم بالله ف كل شارع في مصر...ربنا يلطف بينا والله من الغباء وقله العقل وعدم فهم الدين...
  ","

   آمين .. آمين !
   
   أنا بكلمكم من المستقبل .. مئات الحالات أدامي عايشة على مهدئات ومضادات الاكتئاب .. أو بتعد أيام في حياة بلا روح ولا معنى عشان ضعفت يوما أمام هذا السيناريو المقيت.
   
   حلو وزي الفل والناس بيتمنوه وبكرة تحبيه وبلا بلا بلا ..
  
"
80885,"
   هزقني واشتمني أي حاجه عسان بحب حد رافضني ولسه بعيط عشانها مع انه اتذللتله وأنا لسه قلبي مكسور وكرامتي مهانه ومدمره
  ","

   روحي لطبيبة نفسية يا بنتي بسرعة.
  
"
80886,"
   يا شيخ اتمني ترد عليا تريح بالي 
اعترف بذنب عملته زمان لو خطيبي سألني حاجه قريبه من الذنب دا ولا اواري
بالله ترد يا شيخ
  ","

   إياك !
   
   إياك.
   
   بطلوا غباء بأه وحرقة دم .. أنتم بتتعاملوا مع بشر لا يغفرون ولا ينسون (ولا حلبة 😬) ولا يقبلون منكم ما يقبلونه من أنفسهم !
   
   اسمعي ده:
   
   كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
  
"
80887,"
   حتى لو كانت هذه الحياه التي سأموت فيها ألف مرة يراها جميع من حولي جنة ! 
وحرام عليكي أما تكسري قلب الراجل اللي بيحبك !
  ","

   شايفينها جنة ؟!
   
   يشبعوا بها هم.
  
"
80888,"
   هل ممكن للرجل ان يحب فتاة لم يراها قط ؟ وحجته انه اعجب بشخصيتها من خلف الشاشة لما اتكلم معاها فترة وهل يسمى ده حب ولا تعلق حاب اعرف رايك ك رجل
  ","

   إعجاب .. تقارب .. انبهار على أقصى تعبير !
   
   ممكن يشوفها فيحصل القبول ويبدأ رحلة الحب ..
   
   وممكن يحصل النفور.
   
   الحب = روح وقلب، ولحم ودم.
  
"
80889,"
   تزوجت رغماً عني ياأبي..لا استطيع تقبل هذه الحياه ولا اجد باب للخروج💔
  ","

   مفيش حاجة اسمها رغما عني !
   
   أنتم اللي بتضعفوا ..
   
   دافعوا عن اختياراتكم مهما كان الثمن ..
   
   محدش بينفعكم بعد كده !
   
   آخرها ايه يعني .. هيقتلوكم ؟!
   
   مش مشكلة؛ أهون من حياة تموتون فيها كل يوم، مائة مرة.
  
"
80890,"
   نفسي اقول لحضرتك ان خطيبي كان بيقولي انتي هتفضلي تفكري بعقلك بس.ده عشان فضلت ملتزمه بحدود الخطوبه خمس شهور وكنت ابكي بعد المكالمه من كلامه.كان شايف اني مش بحبه.والفتره اللي نزلها اصر علي مسك ايدي وحذرته بس كررها كذا مره لدرجه ان فيه مره اتعصبت وقولتله مش باحب كدا.زعل مني وشاف اني كدا مبحبوش!!
  ","

   أنت صح .. هو ضعيف.
  
"
80891,"
   ولو الحاجات دي حصلت بعد العقد قبل موعد الزفاف  وانا بتضايق منها جدا  ودا بيبان عليا  لكن ما ينفعش ارفض لانومعقود عليا 
اعمل ايه ؟
  ","

   لو بتحبيه = مش هتتضايقي.
  
"
80892,"
   غير السائل انا تركت خطيبى مع انه كنت بحبه جدا و هو كمان و عارفه انى مش هلاقى حد يحبنى قده بس خو مكنش بيتحكم فى الموضوع ده و نبهته و بقيت بتهرب من مكالماته و اخترت انى انفصل ساعات بحس انى ظلمته هو انا ظلمته كده
  ","

   كان ممكن تتفقوا ما تتكلموش خالص .. ما تقعدوش لوحدكم أبدا .. تجاهدوا وتصبروا لين يتم أمركم ..
   
   قرار الانفصال لمجرد ضعفه في هذه الزاوية = غباء.
   
   ما دام كويس في مجمله، وفيما دون ذلك.
  
"
80893,"
   ارجوك ترد ضرورى عشان هفسخ خطوبتى بسبب الموضوع دة ..لو خطيبى قالى انه حلم بيا حلم سافل يبقى كدة اخلاقه مش كويسه صح؟
  ","

   دي غالبا كلمة بتترمى كطعم عشان يجس النبض !
   
   فأنت طنشي تماما كأنه ما قالش حاجة؛ لو هو كويس فعلا.
   
   لو ساق فيها وتمادى = يبقى لازم تنهريه وتوقفيه.
  
"
80894,"
   تعبت ي أبي .. تركته لله ولكن فاض وجعي ولم أعد احتمل ..مش قادرة اتحكم ف حياتي بقيت شبه  غرقانه وبتمسك ف حبال ربنا ع قد م اقدر ولكن لا اقدر ع نسيانه..١١ شهر ولا شئ يتغير .. بماذا تنصحني ي ابي 😔
مع العلم انه يعلم بحبي له ولكن للاسف حب (نار) من طرف واحد ..😢
  ","

   الحب من طرف واحد = عذاب، لا بد أن ينتهي !
   
   مهما كان الثمن.
   
   غلّي نفسك يا بنتي واحفظي قلبك .. لا ترضي لنفسك هذا الذل.
  
"
80895,"
   بصلي وبذكر ربنا كتير وبحاول ابعد عن المعاصي ع اد ما اقدر .. بس دايما حاسة بتقصير او حاسة ان ربنا مش بيحبني او اني بعمل حاجة غلط من عباداتي .. بشك دايما ف نفسي و ف اي طاعى بعملها اني اكون ادتها غلط وبفضل اسال كتير وبردو بيفضل عندي احساس ان ف حاجة غلط وربنا ممكن يكون مش بيتقبل مني
  ","

   وسوسة لا تلتفتي لها !
   
   اثبتي على الطاعة .. وأبشري.
  
"
80896,"
   ادعيلي بالزوج الصالح تعبت من اشباه الرجال ولعب العيال اللي بشوفه بس انا الحمد لله متابعة حضرتك من زمان ومغلية نفسي بس حواليا كتير بيحاولوا يفتنوني وانا ساعاات بضعف بيني وبين نفسي
  ","

   اثبتي واقفلي كل الأبواب !
   
   ربنا يسعدك ويثبتك.
  
"
80897,"
   بصارة  اخدت محمد ومشيت غضبانه علشان عملتله طهور وانا حلفت ما اروح ولا ارجعها البيت ووالله عامل لك خاطر كنت عدلتها بقلمين😡😡😡😡😡😡😡😡😡
  ","

   من هنا أقول لها:
   
   أنت بتهرجي .. وسألتيني وقلت لك ده العادي والصح.
   
   ارجعي بيتك ربنا يهديك.
   
   (وأنت هدي شوية يا عم الحاج .. قلمين إيه بس .. خليك حلو 😘).
  
"
80898,"
   صاحبتي تعبانة اووي ومرهقة نفسيا جدا وباين عليها وعلي عينيها وعاوزة اخفف عنها باي طريقة فضلت اكلمها كتير النهاردة بس بعد دا كله وقفت ف جمب وحسيتها هتعيط ممكن تقولي اعمل ايه يجبرها ويفرحها
  ","

   هي مش محتاجة كلام !
   
   غالبا محتاجة فعل .. تغيير جو .. حاجة تجدد طاقتها.
  
"
80899,"
   وجود حضرتك وصحبة الجنة بيهون كتير جدا عليا واتغيرت معاكم فعلا ، و لولا حضرتك بإجاباتك على اسئلة الناس اللى هنا واللى دايما بسألها لنفسي كان زماني تايهة فطريق كله شوك لأنه بعيد عن ربنا ، أذهب الله عنك الهم وفرج كربك وأراح قلبك ورزقك الفردوس🌸
  ","

   اللهم تقبل هذا خالصا لوجهك؛ فألقاك به وأنت راضٍ عني كما وفقتني له.
  
"
80900,"
   هو انا محتاجه اتابع مع دكتوره نفسيه لو انا شايفه ان العلاقه الزوجيه حاجه مقرفه
  ","

   طبعا .. لو متزوجة !
   
   لو لسه = يبقى ما تفكريش الوقت.
  
"
80901,"
   الريال ولا برشلونة النهاردة يا شيخنا ؟ :D
  ","

   برشلونة 😃
   
   (آه الريال معدش يلزمني من زمان).
  
"
80902,"
   اتكلمنا سنتين وحبينا بعض وبعدنا لمده 3 سنين متواصلين من غير اي كلام بسبب رفض أهله بسبب ولدي ولحد دلوقت  لسه الشعور بينا وزياده كمان 
ادعيلنا ربنا يجمعنا في الحلال ويحنن قلب والده
  ","

   الله يلطف بكما ويجمعكما .. إن كان خيرا لكما.
  
"
80903,"
   اتقدملي حد وكنت بحاول اقنع نفسي بيه كتير برغم انه كويس ومحترم ومتفهم بس كان دايما مفيش منه اي كلام وفي الاغلب كنت ببدأ انا بالحوار وكنت بعاني كتير، ولما الامور دخلت في الجد مامته اتضح انها ماسكة امور الفلوس كلها ورافضة اي حاجة تتعمل غير الي هي عيزاه برغم انهم ميسورين جدا، لما انهي الموضوع ابقى علط؟
  ","

   الصح تنهيه.
  
"
80904,"
   هو احنا بنضعف قاد الي بنحبهم وانت بتضعف قصاد المحشي ياشيخنا😂😂😂
  ","

   أيوه .. عشان حبيبي 😍
  
"
80905,"
   بعد كثير من الأسئلة هنا .. أقول:
  ","

   صحبة الجنة .. فرع الزيّاطين 😒
  
"
80906,"
   انا هنتهز الفرصه دي وهسال 😂يا شيخ ماما شويه تقلي انتي اقل واحده في اخواتك وانتي ال كسرتيني كل دا علشان انا دخلت تجاره وهما كلهم دكاتره
  ","

   ركزي في المحشي واحمدي ربنا .. خلي الدكترة تنفعهم.
   
   (مفيش يا بنتي أقل وأعلى .. المهم الرضا والراحة النفسية في الدنيا .. المهم اللي يعرف يكون سعيد، لا بشهادات ولا مناصب).
  
"
80907,"
   عليا انا بصينيه مكرونه بالبشاميل
  ","

   لو سمحتم السؤال للجادين فقط ✋🏻
  
"
80908,"
   خاله جوزي معانا في نفس البيت وديما تضايقني بالكلام تحت بند بهزر
  ","

   تبقي أذكى منها وتضحكي ضحك أصفر !
  
"
80909,"
   بذلت كل نفسي وروحي وطاقتي مع شخص فعل مثلي لاكننا خسرنا كل شيء مع تعنت والده وانتهي..ثمّ اني الان مخطوبه وعاقدان واحاول بذل مافي وسعي مع هذا الشخص  الذي اراه هديه من الله لي واتق الله فيه كثيرا لاكن روحي تكاد تخرج من بين جنباتي مع كل هذا التمثيل ياابي انا لم يعد لدي قلب منذ نهايه علاقتي الاول..انصحني
  ","

   أخلصي واثبتي ودعي الأيام تعمل عملها !
   
   ما تقلقيش.
  
"
80910,"
   بص صفقه لو رديت على السوال هديك طبق محشي من اللي بعمله ✋🍗
  ","

   أي أسئلة تانية لسه عند حضرتك ؟!
  
"
80911,"
   لو بتحب يا شيخ هتعبر ازاى ؟
  ","

   ولكن مثلي لا يذاع له سر.
  
"
80912,"
   فيس بوك أم تويتر؟
  ","

   أنت يا آسك 😌
   
   شفت ازاي بحبك وأنت معندكش دم.
  
"
80913,"
   ولماذا اقع فى حبه !!!! اغض بصرى ،اتعمد الا اكون متواجده بنفس مكان سيره،ولكن القدر يجمعنا بنفس المكان  ومجبره ان اكون بنفس المكان  ..لماذا يجعل الله هذا الشعور من الحب  وقد عاهدت نفسى انى لن احب الا حلالى فقط الذى سيقدره الله لى  ؟
  ","

   اختبار كأي اختبار في الدنيا !
   
   بالصبر والثبات والمجاهدة على العفاف = يقوى القلب ويسمو ..
   
   فإما وصال في حلال .. وإما عوض بخير ..
   
   وأعظم العوض = أنس بالله مع قلب هذبه الصدق وتزين بالرحمة.
  
"
80914,"
   لماذا لا نستطيع أن ننسى الأشخاص الذين وقعنا في حبهم؟
  ","

   حتى أنت يا آسك !
   
   كبد أمك يا حبيبي .. وقعت يا ولدي ولا حدش سمّى عليك .. وجاي تعيط زي إخواتك هنا ؟!
   
   عموما محدش هيطبطب عليك أدنا .. تعالى يابا تعالى .. أخيرا شفت فيك يوم 😬
   
   أما بعد ..
   
   لأننا لو نسيناهم = فما أحببناهم !
   
   هذه معادلة لا علاقة لها بكونهم من نصيبنا أو لا ..
   
   وحده الإيمان في قلوبنا هو ما يحول ألم الكي بذكراهم لطاقة نبل نسعد بها الدنيا؛ وفاءً لعهدهم وشكرا على لقياهم.
  
"
80915,"
   عمرك م جاوبتني يا شيخ ..ولا هتجاوب دا كمان 😁
  ","

   ألقاكم يا صحبة الجنة 💚
  
"
80916,"
   لو في حد جوا قلب حد يخرجه ازاي رغم وجود خطوبة
  ","

   يخلص للواقع !
   
   ويدع الأيام تعمل عملها في الخيال ..
   
   إما يظل نبلا يلهمه ويغذيه .. وإما يندثر وينتهي فلم يكن إلا وهم الفراغ الذي فيه.
  
"
80917,"
   زعلت من خطيبي اللي من سنتين مخطوباله 😂 عفنا 
المهم مبتكلمش معه بقالي يومين لاني حساه مش عاوز يتكلم ولما بكون بحلف ع حاجه بيكون مش قصدي التحكم ابدا والله يروح منزل حلفاني ودا بيزعلني بكون عاوزاه يجبر بخاطرى وهو شايف اني محلفش بس بكون  متعشمه فيه حساه ماصدق اني اخاصمه بس حساه مضايق بس عاوز يجي يراضين
  ","

   خلاصة الأمر: ما ينفعش تحلفي عليه.
  
"
80918,"
   عرفت صدفه ان زوج صديقتي بيخونها مع بنت متجوزة جاري  الصح اني اسكت ؟
  ","

   ملكيش دعوة !
   
   يا يتوبوا وربنا يستر عليهم .. يا يتمادوا ويفجروا وهيتفضحوا.
  
"
80919,"
   ال عمله ابي في امي هيترد فيا؟
  ","
  "" ولا تزر وازرة وزر أخرى "".
  "
80920,"
   شيخ محمااااااد 😂😂
لو ممكن يعني حضرتك ترد عليا قبل بكرا 🙆🏻‍♀️💔 النوضوع محيرني والله وبعته لحضرتك كتير 😂
  ","

   ايه هو النوضوع ؟!
  
"
80921,"
   خطيبي بيقولي انت واخداني بعيبي وانت عارفاه 
 متحاولش تصلحيه
الرد مش مظبوط 
ومش مطمني
  ","

   حسب العيب ده !
   
   قابل للتعايش معاه ولا لأ ؟
  
"
80922,"
   سبت خطيبى عشان حاسه مش هولشخص اللى اقدر اكمل حياتى معاه
  ","

   حقك !
   
   ودي فايدة الخطوبة أصلا.
  
"
80923,"
   دكتور محماااد 
انا لو بنت وكيميائيه ممكن لو ربنا سهل ورحت السعوديه الاقي فرص عمل ك كيمبائي هناك ولا متعبش نفسي بالاماني
  ","

   السعودية صعب فيما أعلم !
   
   ممكن ميديكال ريب في بعض شركات الأدوية.
  
"
80924,"
   حظي زفت لدرجة انو حتى انت مبتردش وانا كل ما تفوت ببعت اكتر من سؤال وبرضو هادا نش هتشوفه
  ","

   حظك بدأ يحلو !
  
"
80925,"
   أنا قلبي حزين يا أبي :'(
  ","

   وأنا أحزن منك !
   
   يلا نعمل مسابقة ؟! 😃
  
"
80926,"
   هل ممكن يبهت الشخص في عيونا بعد حب كبير
  ","

   الحب الذي هو حب = مش بيبهت !
   
   الحب الذي تظنونه حبا = بيتقطع في الغسالة عادي.
  
"
80927,"
   انا سمراء اللون ودا تسبب لي في عقده نفسيه كبيره بسبب كلام الناس والأهل واتقدملي واحد مركزه كويس بس هو اسود ودا حاجه انا مش متقبلاها إطلاقا مش عشاني لكن عشان ولادي اكيد هايبقوا يا سود يا سمر وانا مش عايزهم يعانوا زي
هل ابقي غلطانه لو رفضت؟
  ","

   طبعا تبقي غلطانة !
   
   غلطانة في طريقة تفكيرك كلها ..
   
   كلام ناس إيه وأهل مين بس اللي تحطيهم في حساباتك !
   
   ومن متى بنحكم على الناس بلونهم وشكلهم !
   
   عيشي يا بنتي حياتك واسعدي .. ووافقي على الرجل ما دام كويس ومحترم .. وسيبك من أي حاجة تانية.
  
"
80928,"
   السلام عليكم  خاطب من٣شهور ومش حاسس اَي مشاعر نحيتها
  ","

   ايه السبب ؟!
   
   هل فيه حد جواك ؟
   
   هل فيه مشكلة عندها ؟
   
   ولا مجرد عدم قبول منك ؟
  
"
80929,"
   قلبي أثقلته الدنيا ماذا أفعل
  ","

   كلنا مثقل !
   
   وفي الله الأمل.
  
"
80930,"
   حصلت رؤية شرعيه.
فيه كل حاجه كنت عايزها، بس مفيش قبول الشكل
ومش عارفه اخد قرار
  ","

   ادي لنفسك فرصة في الخطوبة .. ٣ شهور كحد أقصى !
   
   قبلت شكله وصفاته غلبت = هذا المرجو.
   
   فضلت مش قابلة = يبقى فراق بنبل.
   
   شايفة مفيش مجال تقبليه = يبقى ترفضي الوقت بلا تردد !
   
   مع العلم إن كل حاجة في الدنيا بثمن .. يعني ممكن يجيلك حد وسيم ويعجبك لكن ليس فيه كل ما في هذا المتقدم ..
   
   لستم ملومين في أي اختيار .. ما دمتم مستعدين للتبعات.
  
"
80931,"
   لديك 2000 دولار يمكنك أن تشتري بهم تذكرة طائرة وشهر كامل أجازة، أين ستذهب؟
  ","

   هات الألفين وأنا أقولك يا آسك 🤜🏼
  
"
80932,"
   أنا بحبك اوى والله العظيم يا شيخ انت متعرفش احنا بنستفيد من حضرتك قد ايه
أحلى حاجة فيك إنك بتحسسنا ان الرجوع سهل و طريق ربنا قريب أوى و إن الذنب مش نهاية المطاف
و كمان إنك بتوصل كل حاجه بلين و خفة دم بطريقة تطمن قلوبنا و تفرحها
هدعيلك النهارده ف قيام الليل ربنا يفك عنك أى كرب و يسعد قلبك
  ","

   لو أنت ولد = حبيبي 💚
   
   لو أنت بنت = فأنا فاهم حسن مقصدك .. لكن ما ينفعش أبدا تحت أي مبرر تكلمي رجلا أجنبيا عنك بهذه النبرة .. الدعاء بظهر الغيب حق متبادل بين المسلمين جميعا، وهنا خاصة لما يمكن أن الله قد منّ علي فيه من إفادتكم أو حسن استماعكم على الأقل .. لكني مجرد زاوية آمنة تلقون فيها همومكم ثم تكملون دربكم دون السماح لها بأخذ مساحة في نفوسكم أكثر من ذلك .. وأنا بريء أمام الله من خلاف ذلك .. والله يعفو عنا جميعا.
   
   ها أنا أقول هذا بكل وضوح وصرامة .. لكني لن أسبك ولن أهينك؛ لأني متفهم تماما لسبب حرفك.
   
   ودوري هنا القيام بالمسؤولية والتوجيه حسب ما يقتضيه طبعي وخلقي .. الذي لن أغيره من أجل أحد كائنا من كان.
   
   لا أدعي الصواب على طول الخط؛ فلست مجنونا .. بل أسأل الله سداد العمل، والعفو عن الزلل.
   
   ما كنت أحسب أني أحتاج لتوضيح الواضحات هكذا، لكن لا بأس من مساعدة من يريد حسن الظن عليه.
   
   وأما المسيء المسارع بالبهتان = فيشفي قلبَه الرحمن.
   
   ولعل من تمام الفائدة هنا أن تقرؤوا أيضا هذا الذي كتبته اليوم:
   

    https://www.facebook.com/100002095644279/posts/1934200409993128/
   

   والحمد لله رب العالمين.
  
"
80933,"
   غير السائل 
عندي نفس المشكلة مبقتش قادرة اكمل بحبه جدا جدا بس بقيت بقرف وبضايق انسان كويس ف كل الجوانب وبيحبنى جدّا بس مش بتحكم ف الموضوع دا !! 
لدرجة بجيت بتعمد مكلموش ومتعاملش معاه عشان دا ميحصلش ! 
* لسه كتر قووي ع العقد *
  ","

   اتفقي معاه بكل صرامة ووضوح معدش خلوة ولا قاعدة لوحدنا !
   
   نحافظ على بعض، ونلزم حدود ربنا ..
   
   وبس.
  
"
80934,"
   هى ترى ان كل منا له حياته الخاصة واسلوب تفكيره الخاص به والذى يختلف عن الاخر بالبلدى كدا مش شبه بعضو وان اى اتنين عشان يتجوزوا لازم يكونوا شبه بعض مع اصرار واستماته فى القرار لذا تم الإنفصال
  ","

   طيب الحمد لله !
   
   خفت بس يكون ده بسبب مقدمتك إنها كانت (بتسيب) نفسها .. لأن ده (وإن كان غلط وحرام بلا شك) لكن تضعف فيه البنات تحت دافع الحب .. للأسف، وما يعنيش بالضرورة أبدا إنها حد مش كويس كما يظن كثيرون .. ولو كنت ظنيت ده بأه بعد سنة ونص تبقى أنت مش تمام الصراحة .. لكن خيبت ظني فالحمد لله.
   
   عشان كده بنحذر وبننبه أهو .. غلّوا أنفسكن، والتزمن بحدود الشرع = تسعدن.
   
   ربنا يهدي الجميع لما يحب ويرضى ..
  
"
80935,"
   كنت خاطب بنت لمدة عام ونصف وللأسف فعلت أشياء مؤسفه لم تصل الى حد الزنا وكانت تستجييب فى بعض الأحيان وترفض فى اخرى وعندما كنت اتضايق كانت تقبل ما افعله وللاسف تم فسخ الخطوبه رغم حبى الشديد لها ونيتى للزواج 
هل لى من توبة؟
ماذا افعل كى اتناسى الامر؟
ما هى الحدود الشرعية فى الخطوبة القادمة ؟
  ","

   تب لله واستغفره .. وأكثر من العمل الصالح ..
   
   والحدود الشرعية للخطوبة أنت عارفها كويس !
   
   مفيش خلوة ولا كلام فيه تجاوز .. فضلا عن أي تلامس.
   
   بس ممكن تفهمني إيه سبب الفسخ ؟!
  
"
80936,"
   مش هترد عليا مره بقا..الامر بالنسبالي ضروري وصعب
ياشيخ انا فقدت شغفى وحبى للكليه والمذاكره مع انى وخداها عن حب والله😂وبعد معانا كمان بس بعدسنيتن فيها تعبت هي صعبه اوي وانا بنت وللاسف دخلت مدني قولى حاجه تخليني اكمل فيها...💔
  ","

   أي علاقة بيصيبها فتور وبعد كده بتعدي وتنشط !
   
   ما تستسلميش .. افتكري أيامكم الحلوة مع بعض .. فرحتك بخطاب التنسيق، وبترشيحك للقسم ..
   
   أصري تثبتي نفسك وتعدي ..
   
   هتقدري.
  
"
80937,"
   الجفاف العاطفي بعد الزواج .. برود قاتل يا شيخ .. اعمل ايه ؟!! 
رد علي ارجوك ... بقيت بصبر نفسي بذكرى اهتمام حلو مر زمان عليّ من اي حد 💔
  ","

   المصارحة اللطيفة دايما مهمة !
   
   اتكلموا مع بعض .. اعترفوا إن فيه مشكلة، فيه حاجة اتغيرت .. ودوروا سوا على حلول تنشط الدورة العاطفية من تاني ..
   
   المشكلة بتكون لو أحد الطرفين مش شايف حاجة اتغيرت أصلا أو ده الوضع الطبيعي أو معندوش استعداد يعمل أي حاجة.
   
   ساعتها بيلجأ الطرف الآخر للتعايش أو الثورة والتغيير؛ حسب طاقته وظروفه وحسابات المصالح والمفاسد، والتبعات.
  
"
80938,"
   هو عادي لو عريس بعت مامته واخته الاول مع العلم ان منتقبه 
ومتردده اكون بشعري ولا لا والبس فستان  ولا ايه 😂😂 معلش عشان محتاره من امبارح وحضرتك فتحت وانا بفكر
  ","

   عادي !
   
   فرقة الاستطلاع جاية في مهمة محددة .. ما تتحسسيش من الموضوع.
   
   آه خليك بشعرك مفيش مشكلة.
   
   وسواء تم الأمر أو لا = أنت زي الفل.
  
"
80939,"
   لا الكشرى بالعدس الاصفر احلى كتير منهم الاتنين 😜
  ","

   كشري العدس !
   
   رضي الله عن أمي .. بتعمله يتاكل حاف من طعامته ..
   
   هطلع بأه من السؤال ده عشان كده هنقلب تراجيدي وأنا ما صدقت 😭
   
   ربنا يسامحه آسك .. تاعبنا معاه.
  
"
80940,"
   جربت ابو طارق ؟؟؟؟؟
  ","

   هتعزمني ؟!
  
"
80941,"
   خالص 😬 مفيش احلي من أكل الشارع 😬
  ","

   هذا كلام من لم يكتب القايمة بعد 😂
  
"
80942,"
   انت مع ام ضد كتابة قايمة الزواج يابو رقية؟
  ","

   يا عم بقولك كشري وبيتي تقولي قايمة !
   
   بس تصدق .. مش بعيد ..
   
   هذه التي تغنيك وتلمك من أكل الشوارع والعربيات ما تستاهلش قايمة ؟!
   
   عموما معاها .. بالعرف وبالمعقول ..
   
   اللي جه هو اللي يتكتب.
  
"
80943,"
   اهو الكشرى المصرى ده مستحيل أكله فى البيت 😂
  ","

   عشان كده تغيير الرأي في الموضوع ده مهم جدا .. دي قضية مفصلية يا جماعة في حياتنا !
  
"
80944,"
   متى كانت آخر مرة غيرت فيها رأيك بخصوص أمر هام؟
  ","

   المشكلة مش في تغيير الرأي يا آسك .. كلنا بيتغير !
   
   المهم يكون في طريق صحيح، وفي الوقت الصحيح ..
   
   آخر مرة كانت بخصوص الكشري المصري البيتي .. أطعم كتير الصراحة 😬
  
"
80945,"
   حضرتك بترد بالاقدم ؟
  ","

   باللي بلحق أشوفه.
  
"
80946,"
   لو سمحت ي شيخنا:
كلمت واحدة ع الفيس هى ف ٢ كليه وانا ٣ حبينا بعض بس انا مش هعرف اتقدم دلوقتى خالص .. اي العمل ...
  ","

   كن رجلا !
   

    https://www.facebook.com/m.atiia.soliman/videos/1312807958799046/
   

"
80947,"
   انا شعرى خفيف جدا بسبب ظروف نفسية فى وقت ما بس الحمد لله مغطى راسى فرحى بعد كام شهر وانا قايلة لخطيبى ان شعرى خفيف بس خايفة من رد فعله واحيانا بفكر افركش بسبب الموضوع ده ومأثر عليا جامد انا بقالى سنتين بتعالج ومفيش نتيجة وحاليا بستخدم حاجة ليه يارب تجيب نتيجة وانا عارفة ان الشعر تاج
اعمل ايه ..؟😭😓
  ","

   ما تخافيش !
   
   افرحي واتبسطي .. وهتبقي زي الفل بإذن الله ..
   
   وفيه تسريحات كتير تداري العيوب دي لين شعرك يستعيد عافيته بإذن الله.
  
"
80948,"
   ارجوك انا محتاجه ردك جدا 
هو ممكن حاجه مستحيله تتحقق بالدعاء ؟ ممكن الحاجه اللي وجعاني دي والكل بيقولي انها مستحيله ممكن تحصل ؟؟؟
  ","

   ممكن آه .. وممكن لأ !
   
   المهم ما نفضلش معلقين نفسنا وموقفين حياتنا على أمر بعينه ..
   
   كل أمرنا لنا خير؛ ما دمنا راضين بالله وعنه.
  
"
80949,"
   ما احترامي لرأيك يا شيخ بس لازم يروح لدكتور نفسي
  ","

   صدقت.
  
"
80950,"
   جربت انتحر مره لكن ربنا نجاني واتعلمت درس ان مش اي حاجه حلها للانتحار
  ","

   صدقت !
   
   هو مجرد هروب ضعيف.
  
"
80951,"
   طيب لو سألني وحابب يعرف اذا كان في حاجه قبل كدا حب او اعجاب ارد اقول ايه 
ولو عرف عن حاجه قبل كدا ارد اقول ايه 
معلش انا مرعوبه وعندي عقده من الموضوع دا
وانت قدوتنا والله وملناش حد نسأله 
نسيت اقول لحضرتك جزاك الله خيرا ورزقك خيري الدنيا والاخره 
ورزقك ماتتمني وقر عينيك به
  ","

   لو سأل = تُنكري تماما؛ لأنه مش من حقه يسأل عما مضى في حياتك قبله.
   
   ولو عرف بعدين = قولي كانت حاجة في وقتها وانتهت من قبلك، بيني وبين والله.
   
   قبل ونسي = يبقى رجل عنده مروءة وتفضلي شايلة له معدنه الأصيل.
   
   ساق عليك الطهرانية اللي مش في حياته أصلا = يبقى مع ألف سلامة، دون أن تطرف لك عين.
  
"
80952,"
   وحيد ، مليش صحاب ، فاشل عاطفيا دراسيا وعلي كل الاصعده ، انتحر ولا اعمل ايه ؟
  ","

   اذهب لربك صادقا، ولن تخيب.
  
"
80953,"
   انا كنت مخطوبة و امي كانت شايفة ان الشخص ده مناسب ليا لكن انا ما ارتحتش ليه ولا لاسلوبه و كان بيتجاوز معايا في الكلام انا مكنتش بحبه محبتش ان يستهلك كل طاقته و مفيش نتيجة من ناحيتي انا مش مرتاحة معاه و هو مضايق اني مش ببادله نفس الشعور دلوقتي امي بتقولي ان ربنا هيعاقبني لاني اتبطرت كلامها ده صح؟
  ","

   حضرتك اللي هتعيشي معاه مش ماما.
   
   كلامها لا يمت للصواب بصلة.
  
"
80954,"
   أنتَ ريّ لِلقُلوب اليابسة 
الله يثبتك و يرضى عنك و يرزقك الفردوس الأعلى
  ","

   أرجو ذلك ما حييت !
   
   لا أَفتن ولا أُفتن ..
   
   حتى ألقى ربي بالرضوان.
  
"
80955,"
   احتاج نصيحه ✋ مخطوبه لشخص محترم وع خلق ولا يعيبه شئ ابدا ولكنى اجد الملل معه وقلما وجدت الاستمتاع معه ف الحوار شئ بداخلى غير مكتمل ارى ان روحه لا تشبه روحى اى ان قلبى لم يميل اليه  ،،، ولكنى اخاف ان اظلمه واندم فيما بعد فالجميع يراه مناسبا ويقولون الحب ياتى بعد الزواج .
  ","

   لا شيء يأتي؛ ما لم توجد بذرته بينكما من الآن.
  
"
80956,"
   إنني بالكاد أحيا
  ","

   لا تستسلم !
   
   ده اللي أقدر أقولك لك .. ولي.
  
"
80957,"
   ادعيلي بالله ربنا يرزقني الزوج الصالح ال يتقي الله فيا 💚..انا غلطت كتير زمان  رغم صغر سني والله 💔 وبندم ع كل حاجه عملتها واني مستغلتش عمري ال فات ده ف امر من امور ديني ، انا نفسي اختم القران حفظ السنه ال جايه ..نفسي البس الخمار واثبت عليه نفسي اكون فعلا حفيدة عائشه وخديجه 💚
  ","

   مش بـ ""نفسي"" وبس !
   
   اتحركي وخذي خطوات .. قرّبي وأبشري.
  
"
80958,"
   عايزة اكتب شعر ووعدت ربنا مش هكتب تانى مقابل ذنب قمت به ..بس مش قادرة ..ينفع اكتب تانى؟
وانا محدش بيقراه غيرى لو قد يضل احد يعنى .
  ","

   اكتبي واستغفري الله عن ذنبك !
   
   ما تربطيش حاجة بحاجة.
  
"
80959,"
   هينفع اتقدم لبنت انا عارف انها غلطت مع اولاد قبل كده . كل ما كانتتتعلق بولد كان بيتجاوز معاها.   اعترفتلي بده ‘‘ واعترفتلي بحبها وانها تابت لربنا .. المشكله اني عارف الاولاد دول وعارفني.
  ","

   ابعد عنها لأنك مش هتقدر تنسى ده فيما يبدو !
   
   وبقولها: اتقي الله في نفسك واستتري بستر الله .. توبي فيما بينك وبينه، واللي فات مات.
  
"
80960,"
   ابويا بيشوف حجات وحشه اعمل ايه
  ","

   اسمع ده:
   

    https://www.facebook.com/m.atiia.soliman/videos/1806787436067760/
   

"
80961,"
   تقول ايه لاتنين الاهل اللي مفرقينهم غصب عنهم وللاسف الشخص اللي المفروض يتكلم مبيتكلمش ومبيحولش ! هل عجبه قرار اهله ولا هو ضعيف !
  ","

   المحصلة واحدة !
   
   وهي أنها لازم تبعد وتنسى.
  
"
80962,"
   انت هترد ياشيخ صح رد وقولي أن وجعي دا هيزول وانا بقول لربنا انا مش قد  الوجع دا يارب وانا قلبي موجوع
هيجبر كسرى؟
  ","

   هو يبتلي -سبحانه- لا ليُهلك !
   
   وإنما ليرفع الدرجة ويعظم الأجر .. ويجمع القلب على مراد التذلل له، والصدق معه ..
   
   سبحانه وبحمده.
  
"
80963,"
   طب بتؤمن ب ان كل شخص ليه تؤام روح 🤔
  ","

   نعم !
   
   هناك أرواح تتآلف لما تعارفت في عالم البرزخ ..
   
   لكن أحدهم يكون نسخة فريدة، تطابقت معك حتى تظن كأنكما روح واحدة بثت في جسدين منذ الخلق الأول ..
   
   قد تلقاه في وقته المناسب فتسعد بجنة الدنيا، وتسعى معه لجنة الآخرة .. وقد تلقاه في وقت غير مناسب فتسعد بمجرد أنك لقيته فملأ فراغا لا يملؤه غيره، وتسعى بذكرى الثبات والعفاف مهرا للقبول ..
   
   وقد لا تلقاه أبدا .. فتحيا حياتك تبحث عن نصفك مهما كان من زحام حولك، حتى تكتمل في الجنة .. هناك.
  
"
80964,"
   شيخ هو انا اما اتحرج لو كلمة ولد زميلي يعني مثلا وبتكسف ووشي بيقلب الوان 
كلام اللي هو مثلا لة ف المكتبه ويسألني ع مكان كتاب او اسم كتاب وكدا..
يعني انا كدا اوڤر مثلا
لاني بشوف البنات قاعده مع الولاد عادي وبيتكلموا ويهزروا وعادي كدا
بس انا مبشوفهاش عادي يعني وبيقولولي انا اللي مستشيخه واوڤر..
  ","

   أنت على الفطرة السوية اللي المفروض تكون عند أي بنت !
   
   ربنا يثبتك ويسددك ..
   
   ولو ده أوڤر = فربنا يزيدك أڤورة.
  
"
80965,"
   السلام عليكم يا شيخ،خطيبي شاب خلوق ومحترم وعلي قدر من التدين ،سخي وكريم جداا معاملته طيبه مع الكل دكتور ولكن متواضع وبيحبني جداا جداا جداا بيعمل كل شئ علشان يشوفني سعيده  ولكن قصير القامة١٦٣ وانا١٦٥ بحزن جدا من تعليقات الناس السخيفة ليا علي إنه قصير وأني أطول منه كلامهم بيجرحني بالله عليك أعمل إيه
  ","

   يغوروا الناس !
   
   سعادتك أنت اللي هتعيشيها .. وتعاستك محدش منهم هينفعك فيها.
  
"
80966,"
   ازاي الواحد يقاوم هواه وهو عارف انه غلط
  ","

   هذه هي رأس الأمر !
   
   "" ونهى النفس عن الهوى ""
   
   ضعيف تماما .. بحاجة تامة .. وقدرة كاملة ..
   
   ثم لا يحجبك إلا الله، ورجاء رضاه.
  
"
80967,"
   تؤمن بمقوله الل بيجي ف بالك بيفكر فيك
  ","

   كان زماني معايا مليار دولار يا عم !
   
   أصله بييجي في بالي كتير أوي 😬
  
"
80968,"
   صباح الخير ..
  ","

   إذا لم أواقع محرما أتقي به .. مجيئي يوم القيامة والوجه باهت !
  
"
80969,"
   استودعت كل حاجه لربنا..
  ","

   أنعم به سبحانه.
   
   ألقاكم يا صحبة الجنة 💚
  
"
80970,"
   مقبلة علي النقاب يا أبي ، أنصحني.
  ","

   ألف بركة !
   
   اثبتي وأبشري ..
   
   واعلمي أنه خطوة على درب طويل من القربات وعمل القلب والجوارح ..
   
   الله يحفظك.
  
"
80971,"
   اوعي اوعي اوعي يابنتي تتكلمي الرجالة مبتنساش.. اساليني انا والله ندمت اني حكيت له أني عرفت حد قبله.. شوفت ارف وضغط وهم وتشكيك فيا وف الآخر سابني.. 
The past is in the past
  ","
  ....
  "
80972,"
   لو أتقدم شخص طلب مني مروحش الجيم وانا بروح لياقة بدنية ومش عايزة أبطل اعمل ايه
  ","

   روحي !
   
   غالب اللي بيطلبوا الطلبات الغريبة دي بيبقوا مش مريحين.
   
   ما دام مفيش مبرر من اختلاط أو عدم أمان.
  
"
80973,"
   ازاي اعرف انك موجود دلوقتي
  ","

   طول ما بجاوب !
   
   لو سكت أكتر من عشر دقايق يبقى مشيت أو خدت غفوة 😬
  
"
80974,"
   ايه الطرق اللى تقربنى اكتر لله ؟؟
  ","

   الصلاة على وقتها .. كثرة الذكر.
  
"
80975,"
   عاوزة اشارة من ربنا انى ماشية صح
  ","

   مش لازم إشارات !
   
   المهم تلزمي طريقه الذي يحب.
  
"
80976,"
   بالله بالله بالله رد 
احكي لخطيبي عن اعجابي بحد قبله من5 سنين  ولا لأ ملوش لازمه 
خصوصا اني مرعوبه حد من زميلاتي يحب يوقع بينا ويقوله بس ياريت هيقوله كانت معجبه دا هيقوله كانت بتحب لان وقتها كانت مصطلحتنا كدا انا بحب فلان مكناش نعرف فرق بين اعجاب وحب وعمري ماكلمته ولا اي تصرف طايش مجرد شعور قلبي
  ","

   إياك تقولي حاجة !
   
   ملوش دخل في حياتك قبله.
  
"
80977,"
   حزينة واحتاج لمن يهون عليا
خطيبي الفتره الاخيره متغير كلامه قل معايا وبيبعد وكل ده بيتعبني لاني بحبه وبعتبره الحاجه اللي بتهون عليا
بعاتبه مفيش فايده يقول عشان اركز في دراستي
بس انا بحتاجه اوقات جدا ومش بقدر اروح اكلمه انا بفضل مستنيه ع الفاضي
هل انا غلط وايه الحل لاني تعبت
*ملتزمين بالحدود الحمدلله
  ","

   ساعديه يا بنتي واثبتي واصبري؛ ما دام كويس معاك ..
   
   اعذريه وخليك أد المسؤولية.
  
"
80978,"
   شكرا يا شيخ حضرتك مردتش عليا برضة هروح انام عشان عندي مدرسه بس كان نفسي تخفف عني قبل ما انام لأني بعتبرك زي ابي تماما
  ","

   صلي الوتر قبل ما تنامي، وسلي الله من فضله ..
   
   معلش؛ ما شفتش السؤال.
  
"
80979,"
   بحب اكلم ولاد واعلقهم بيا واسيبهم
  ","

   طبيبة نفسية.
  
"
80980,"
   هو عادي جوزي يعملي بلوك😠
  ","

   ما الراجل ياما قالك مالكيش دعوة بتعليقات أصحابه السخيفة عالمنشورات والصور ! 😏
  
"
80981,"
   هو قريبي أيوة بس معرفوش 
ظروفة كويسة بس خايفة من استعجاله ع الفرح عشان جاهز
  ","

   شهر قليل !
   
   خذي ٣ شهور لين تطمني أكتر.
  
"
80982,"
   غير السائلة .. لو فيه سابق معرفه طويلة وقرايب وعن حب *احم عفيف والله *
برأيك الخطبة قد ايه وكتب الكتاب قد ايه ❤
  ","

   يخطبها الاتنين ويعقد الخميس .. والدخلة الجمعة اللي بعدها 😃
   
   (ياخدولهم برضه ٣ شهور كده تهيئة واستعداد وتشويقة).
  
"
80983,"
   من زمان اوي واحنا بنحب بعض وكان ديما يقولي اني اغلي حاجه ف حياته وهيعمل المستحيل عشان نكون لبعض . بس مع اول عريس جد اتقدملي لاقيته بيقولي مش عايز اظلمك معايا وقرر انه ينسحب فجأه بحجه انه خايف عليا وكمان قال انه في اقرب فرصه هيتقدم بس انا مش شايفه غير انه تخلي عني ف اكتر وقت انا محتاجه وممكن اضيع منه
  ","

   ركزي مع المتقدم يا بنت الناس !
   
   يا رب تتعلموا بأه.
  
"
80984,"
   2018 سنة الرفض بالنسبة ليا اترفضت في كل حاجة شغل جواز زعلانة علي نفسي اوي وفي قلبي نار 😞
  ","

   فوضي لله الأمر وأبشري بالخير ..
   
   رب يصلح حالك .. والجميع.
  
"
80985,"
   وما أجمل ما أهداك ؟
  ","

   سفر لم أعد بعده قابعا على مقعد انتظار !
  
"
80986,"
   نفسي أحب و أتحب 😢
  ","

   ما توقفيش حياتك يا بنت الناس !
   
   انشغلي بمرحلتك وببناء نفسك ..
   
   ودعي أرزاق الله لوقتها.
  
"
80987,"
   لم أتشرف بلقائك أتمنى رؤيتك في الجنة بإذن الله
  ","

   هذا رجاء موصول مع كل من ها هنا 💚
  
"
80988,"
   كنت مستنية اتخطب عشان أسألك.. ولما حصل مش بترد عليا اهو وكمان مفيش وقت عاوز الفرح بعد شهر خطوبة بس
قولي طيب المفروض المدة تكون اد ايه
  ","

   مطمنة له ومقتنعة بيه ؟
   
   فيه سابق معرفة ؟
  
"
80989,"
   موبايلي اتسرق النهارده وحزينه جدا مقهورة تليفون جديد بقاله اسبوع بالظبط حاسه دماغي هتنفجر م العياط والتفكير معرفش  اي ااحكمة واي الخير ف كده تعبانة اوي اوي
  ","

   ابتلاء يا بنتي !
   
   الحمد لله جت على أد كده .. فداك يعني، غيرك الوقت بتتقلب على سرير أبيض في مستشفى ما.
   
   احمدي الله .. ربنا يخلف عليك.
  
"
80990,"
   لو طلع راجل واعتذر يا شيخ اعمل ايه .
  ","

   يبقى تنسي اللي حصل كأن لم يكن.
  
"
80991,"
   يا هيكون راجل و يبادلها بس مش قادر يتقدم حاليا :/
  ","

   ساعتها يبعدو برضه !
   
   لين يجهز ويتقدم ..
   
   ولو جالها أنسب منه وأفضل = توافق.
   
   (الكلام قد يبدو قاسيا، غير أن هذا هو الواقع).
  
"
80992,"
   انا كنت مخطوبه وكنت مش مرتاحه ولا فرحانه وعشان كدا نهيت الموضوع اللي كان مدته تقريبا شهرين مع انه كان تعامله معايا كويس وقالي انه بيحبني بس انا مش كنت عارفه أكمل وبعد ما نهيت الموضوع حسسني اني كسرته وظلمتوكل بوستاته بيدعي ع الظالم واللي باع انا نفسياً متدمره ع انا عمري ما اذيت حد ومش عارفه اعمل اي
  ","

   أنت صح جدا .. جدا !
   
   ما تسمحيش لحد يبتزك عاطفيا ويتمسكن لين يدمرك بعدين بالفوارق اللي بينكم .. حتى لو كان كويس فيما يبدو.
  
"
80993,"
   قلت للي بحبه اني بحبه يا شيخ 🙂
  ","

   أنت غلط.
   
   عموما:
   
   يا هيكون راجل وبيبادلك فهيتقدم .. يا يكون راجل ومش بيبادلك فهيعتذر بلطف ويبعد للأبد ..
   
   يا هيكون عيل وهيشوفك فرصة ما تتعوضش للتسلية والتنفيس عن عقد النقص وملء الفراغ = وساعتها لازم تفوقي من أول حرف.
  
"
80994,"
   هي اكيد قصدها اتخطب 😂😂😂 انت بتسف عليها وخلاص
  ","

   ويمكن الراء فاء وتبقى أتخطف !
   
   وساعتها هتيجي تعب فويس تفاجأ إنه عملها بلوك 😢
   
   طب الفدية طيب .. طب سندوتش كبدة حتى ☹️
  
"
80995,"
   🌄🌄
  ","

   ينفع .. بس لا تفلت منكم الأمور.
  
"
80996,"
   هوا عادي لو حصلت مشكلة و العلاقة مابين امي وزوجي عاقدين  بقت وحشه جدا 
تعبت
  ","

   عادي ما دام مفيش تجاوز !
   
   معاملة سطحية بالأدب وخلاص.
  
"
80997,"
   صحابي اغلبهم عندهم كراشات و ناس مهتمه و متابعاهم ماعدا انا مش بدي فرصة اصلا و لو حصل بعمل بلوك و دلوقتي حاسه اني نكرة و محدش بيحبني 😂💔 بس بصبر نفسي باني صح يعني
  ","

   صح يعني أوي جدا !
  
"
80998,"
   لما اتخطر ي مولانا ابعت لخطيبي فويس عادي 😪
  ","

   الخطر كله تفضلي صاحية للوقت !
  
"
80999,"
   يا شيخ انا لو معجبه بواحد معايا ف الكليه هو ادي يعني نظرات وكدا بس ..بس انا قطعت خالص بس بحن ساعات بصراحه وبغلط نفسي اني قطعت مش عارفه انا كدا صح ولا لأ؟ وخصوصا اننا لسه طالبه وف تانيه جامعه ايه رايك يا ابو انس
  ","

   غلّي نفسك.
  
"
81000,"
   إذا كنت ستكتب كتابًا سيقرأه الجميع، فماذا ستكون رسالتك إلى العالم؟
  ","

   نتقابل في المعرض يا آسك ! 😌
  
"
81001,"
   دا من فضل ربنا ان حد زيك يبقي موجود بينا دلوقتي في أصعب فتره في حياتنا بنلاقي منك التوجيه اللي ممكن اهالينا بدون قصد منهم مايخدوش بالهم منه
  ","

   علي وعليكم والله !
   
   الله يديمه .. وينفعنا به دنيا وآخرة.
  
"
81002,"
   وفترة حب الظهور اللى بتواجه كتير من الناس ف فبدايتهم اتعاملت معاها ازاى!
  ","

   أحسب أن الله عافاني منها تماما !
   
   أيام العشر لايكات وكده مكنتش فعلا شاغل بالي خالص بقضية الظهور ..
   
   طبعا كنت بتبسط لما الأمور صارت تزيد مع الوقت .. مين ما يحبش يبقى له دور بأي حاجة .. ولو مجرد ابتسامة صادقة ..
   
   الله يرزقنا الصدق والإخلاص .. ويتممها بالستر والرضوان.
  
"
81003,"
   يا شيخنا
كل يوم بنحارب ضد اليأس .. 
ودا جهاد للنفس اكيد..
وعندنا يقين وايمان بالله 
بس هل لما نحس ان خلاص مفيش فايده وان كل حاجه مش هتتغير كدا حرام؟
تعبنا والله من كتر الخبطات..
  ","

   (مفيش فايدة) !
   
   دي قمة النضج.
   
   لكنها لا تعني الاستسلام، بل العمل في الدائرة الخاصة التي نسأل عنها بين يدي الله بكل ما أوتينا من قوة .. لآخر نفس.
  
"
81004,"
   انا عايزة اتخطب 
مشاعري حمضت !!
  ","

   قلنا ميت مرة لازم تحطوها في التلاجة !
   
   محفوظة بورقتها .. لين ياخدها اللي يستحقها.
  
"
81005,"
   عمرك توقعت قبل كده انك تبقي مشهور يا مولانا !
  ","

   ده على اعتبار إني مشهور يعني 😬
   
   الحبايب بس اللي بيجبروا الخاطر ..
   
   الحقيقة قضيت مرحلة في خمول تام .. لكن كان هاجسا يراودني بأن هذا سيتغير !
   
   والثمن كان غالي .. فوق ما أتصور ..
   
   لكن فهمت الآن أنه كان ضروريا للتهيئة لأمور كثيرة ..
   
   والآن أقف .. لا أستند إلا على ستر الله .. والأمل في فضله.
  
"
81006,"
   عايزة مقال بسيط عن حدود المرحلة بين المخطوبين وازاى اعرف اتعامل مع خطيبى في حدود الشرع والدين
ضرورى يا شيخ محمد
  ","
  ‏https://www.facebook.com/m.atiia.soliman/posts/851582324921614
  
  ‏https://www.facebook.com/m.atiia.soliman/posts/1115170415229469
  "
81007,"
   كنت نايمة ببكى بسبب انى وقعت ف الذنب الى جاهدته كتير 
قمت ف وقت قيام الليل مرضتش اصلى الشيطان اقنعنى انى مستاهلش الوقت العظيم ده
صحيت هائمه ع وجهى قولت ادخل  هنا لعلى اجد ما يغير حالتى تلك 
والله بعد ما سمعتهم فعلا نفسيتى اتغيرت وصليت قيام مصلتوش من زمان 
جزاك الله عنا خيرا
  ","
  😭
  
  يا رب .. أنا أحبك يا رب.
  "
81008,"
   ي ابا أنس انت كنت مجاوب انسر كنت شايفه كنت بتقول انك معرفتش الجيد جدا إلا لما حبيت ف الجامعة وكدا ، استفساري بقى الحب الي حبيته دا كان ازاي من طرف واحد ولا هي كانت عارفه وكدا ... وكلام كان رسمي شويه ياعني حد من أهلها عارفين ؟!
  ","

   وضحت ده في تعليقي عند الصفحة اللي نشرت ..
  
"
81009,"
   بقالي كتير مبفتحش الاسك ولا بشوف إجباتك....أقسملك اني تهت ف الدنيا و شفت منها كتير و تعب اكتر و كأن الاجابات كانت بتصبرنا و تهدينا ...ياريت تدعيلي كتير ..ربنا يصبرني 🌸
  ","

   ربنا يرضى عنك ويسعد قلبك ..
   
   وعموما دايما بقول حاولوا تستفيدوا من هنا وبس باللي شايفينه مناسبكم !
   
   لكن ما تعلقوش نجاتكم وثباتكم بأي حاجة ولا أي حد .. إلا الله.
  
"
81010,"
   والله جيت اذاكر لقيتك فتحت ❤
مش اسلوب ده ع فكره ي ابا أنس 🙃😢
  ","

   بقالي يومين ما دخلتش !
   
   هي جت عليا يعني ☹️
  
"
81011,"
   واللي مشعجبو ردنا ميتابعش اكونتنا.. 😌😌
  ","

   ومع ألف سلامة 😬
  
"
81012,"
   مش عارف ليه حسيت انك مهموم الفتره الاخيره دي  فضلت ادعيلك النهاردة وبكيت والله
اشهد الله اني احبك في الله ربنا يطيب بخاطرك💚💚
  ","

   مفيش في الدنيا أصدق وأكرم من كده !
   
   وإني والله تعصف بي الهموم ثم يفتح الله باب فرج فما أحسبه إلا بفضله علي في دعوة صالحة ..
   
   جزاك الله عني خيرا .. وجمعني بك في ظل عرشه.
  
"
81013,"
   اه ردّك كدا كويس خليك ثابت
  ","

   أنا مش برد عشان حضرتك أو غيرك تشوف ردي كويس أو مش كويس !
   
   أنا برد بما يسرني أن ألقى الله به.
   
   إن كان من سداد = فمن الله وحده .. وهو بمنه يسدد العمل، ويعفو عن الزلل.
  
"
81014,"
   اتوب واعود للذنب مرة اخرى .....والله تعبت روحي 😢
  ","

   وستظل كذلك !
   
   حتى يمن الله عليك بالعافية .. أو تزاحم ذنبك بالطاعة حتى تلقى ربك.
  
"
81015,"
   نجيب الفشار ونقعد نتفرج ع اسئلة الناس وهي بتتجاوب وننتظر بفارغ الصبر ""ألقاكم ياصحبة الجنة"" انا فاتح مستنيها والله مش مستني جواب سؤالي لا 😂
  ","

   ألقاكم يا صحبة الجنة 💚
  
"
81016,"
   ينفع القمر دا الشيخ محمد عطيه ميردش عليه.. 😒😂👊
  ","
  😬
  "
81017,"
   كيف تجعل من  تحب يحبك ان كان لايدرى بوجودك : |
  ","

   إن كان لا يدري بوجودي = فحبه حرام علي !
   
   الحب ليس سلعة تباع على الأرصفة.
  
"
81018,"
   ستتنعم كما لم يذق احد.. 
وستتعذب كما لم يتحمل احد..😃
  ","

   هذه الصفقة .. فخذ أو دع !
  
"
81019,"
   واذا كانت بنت وصادقة فى مشاعرها وبتحارب الظروف وهو لا
  ","

   يبقى ما يستاهلش تحارب عشانه.
  
"
81020,"
   هو عادي بعد ما انفصلنا ألاقيه بيشارك نفس الكلام ونفس الكاتب المفضل ونفس الصور مع اخري
  ","

   هو ملف واحد بينقل منه الصور حضرتك !
   
   الرجالة قلبهم واسع في الحاجات دي 😬
   
   بلّكيه عشان أعصابك تهدى وتنسي.
  
"
81021,"
   انا ولد بس اجابتك رغم انها صادقة لكن خوفتنى
  ","

   ما تخافش حبيبي؛ ما دمت صادقا .. وبتعمل اللي عليك واللي تقدر عليه.
  
"
81022,"
   منطفيء تمامًا 💔
  ","
  "" الله نور السماوات والأرض .. ""
  
  "" واسجد واقترب "".
  "
81023,"
   جيراننا ""الزوج وزوجته والأبناء الصغار""  دائما يصرخون ويتكلمون في صوت مرتفع ! والزوج والزوجة دائما في مشاكل وصوتهم يصل لكل الحارة وكثيرا ما يقومون بسب الله عز وجل!  يصل كفرهم إلى آذان فبدأ بالدعاء عليهم بيني وبين الله  هل علي اثم في ذلك
  ","

   جيران سوء !
   
   أراحكم الله منهم.
  
"
81024,"
   أترضى أن تكون وسيطا بيني وبين من أحب ..؟؟؟ :((
  ","

   فعلتها كثيرا !
   
   لكن للأسف لا بتطلعوا بتحبوا .. ولا بيطلعوا هم يستاهلوا ..
   
   في الأعم الأغلب.
  
"
81025,"
   صادقين لكن ضعفاء 
كيف
  ","

   صادق في مشاعره ووعوده .. غير أنه ضعيف أمام الظروف !
   
   والحب لا يحترم الضعفاء.
  
"
81026,"
   ونعيش ازاي واحنا روحنا معاهم ؟
  ","

   نعيش .. ونعتبر فقدهم والصبر عنهم بعفة = مهرا لوصال الجنة.
  
"
81027,"
   طب راى حضرتك فى الزواج فى بيت عيلة ورغبته فى انفاق كامل راتبها فالبيت؟؟ مع العلم ان الزوج مش هيشارك فى واجبتها ..توافق ولا ترفض ؟ مع العلم انه لايوجد لديها اى شىء من الراحة وهل الراحة دى بتيجى مع الوقت حصل رؤية شرعية 5مرات  ؟ولا لو مفيش راحة من الاول ترفض ؟؟
  ","

   ترفض .. بلا تردد.
  
"
81028,"
   هو ممكن الزوج بعد كده يعاير زوجته بموقف معين بحاجه هي عملتها قبل كده ؟
  ","

   آه .. لو نطع لا مروءة له !
  
"
81029,"
   ليه بيوعدونا بالبقاء وبعدين بيسيبونا بعد م نتعلق بيهم يا شيخنا ..  ليه يوجعوا قلوبنا ؟
  ","

   لأسباب كتير !
   
   ممكن لأنهم مخادعين من الأصل ..
   
   أو صادقين لكن ضعفاء ..
   
   أو صادقين وأقوياء باذلين، لكن حال القدر بيننا وبينهم !
   
   عموما .. نحمد الله ربنا، ونسأله العوض بخير.
  
"
81030,"
   خطيبي بيدايق من التأخير برة لحد 9 مثلا لو اضطريت لكده وبتحصل بيننا مشاكل كبيرة انا مبحبش ازعله بس اوقات غصب عني بتأخر ولما الخلاف يزيد غصب عني بقوله امري ف ايد والدي وبيدايق وانا بحس اني رديت بطريقة وحشة......قطوف يمتنعون
  ","

   أنت صح !
   
   وهو مش أغير عليك من والدك .. وما دام التأخر لضرورة يبقى لا شيء عليك، ثم ٩ دي مش متأخر ..
   
   ربنا الهادي.
  
"
81031,"
   مولانا كلمة لاخوك حبيبه راح لحد تاني 
بعد ما بذل كل اللي عليه 💔
  ","

   ما دام بذل ما عليه .. فلا عليه !
   
   يربط الله على قلبه، ويعوضه ويسعده.
  
"
81032,"
   شيخ محمد الله يجازيك الجنة يارب انا مخطوبة بقالي شهر وخطيبي بيتجاوز ف الكلام والتعبير عن مشاعره وانا طلبت منه يأجله ورفض هو بيحبني جدا وكويس بس انا نفسيا مش مرتاحه معاه ولا متقبلة فكره تني اكمل معاه ومش عاوزة اظلمه معايا تنصحني بايه مش عارفه اتخيل اني هكمل معاه ودايما مقبوضه من ناحيته انصحني بالله
  ","

   ما تكمليش.
  
"
81033,"
   خلق تحبه
  ","

   الوفاء.
  
"
81034,"
   ما هو أغلى شيء أخذهُ منك الزمن ؟ 💛
  ","

   الزمن يسلبنا العمر .. والإيمان يبقي فينا الأمل.
  
"
81035,"
   عندي 19وجوزي عنده 27 ومتجوزة بقالي سنة مش بحس من نحيته اي اهتمام خالص و ده تاعب نفسيتي جدا واتكلمت معاه كتير ف النقطه دي وهو عادي بالنسباله ممكن يقعد طول اليوم بره ميتصلش عليا حتى
 انا دايما اللي بتصل وبطمن 
هو ف القاهرة بقاله ٥ ايام متصلش عليا مرة انا اللي بتصل واطمن انا تعبت اقسم بالله 💔اعمل ايه
  ","

   ١) إياك تحملي.
   
   ٢) لازم وقفة .. يا يتصلح ويتحسن، يا تقولي بوضوح مش هقدر أستمر في الأسلوب ده.
   
   ٣) خليه يتكلم هل فيه سبب من ناحيتك فتصلحيه .. ولا ده طبع فيه.
   
   ٤) لو وصلتم لطريق سد = دخلي حد حكيم من أهلك ..
   
   الطلاق خيار متاح جدا لو مش هتقدري تتحملي ده .. سيما أنك ما زلت صغيرة.
  
"
81036,"
   نظرتك ايه للبنت الى بترجع متأخر وبتكون بره خارجه عادى مع اصحابها البنات يعنى 11 ونص بليل مثلا او بتمشى لوحدها
  ","

   وأنت مالك !
   
   مش لها أب إذنها معاه ؟!
  
"
81037,"
   بحب خطيبى جدا وهو كمان بيحبنى سبنا بعض لمدة ٥ شهور و رجعنا وكنا واخدين بعض عن حب اصلا اعرفه من ١٠ سنين واحنا صغيرين ،مرعوبة نسيب يعض تانى ونبعد عشان للأسف مختلفين
  ","

   حسب درجة الاختلاف وحسن إدارتكم لها !
  
"
81038,"
   شعرى بيقع يا ريس !
  ","

   يعوض علينا ربنا 😭
  
"
81039,"
   تفتكر يا شيخنا ليه احنا لسه بتحن لناس مع انهم اذونا كتير وبيأذونا ولسه بنحبهم وباقيين عليهم...هل دا حب فعلا!!
  ","

   لا ده مرض نفسي.
  
"
81040,"
   أنت على نياتك!  ، الجملة دي تعتبر عيب ولا ميزة اللي بتتقاله ؟
  ","

   حسب السياق !
   
   عموما هي مش وحشة ..
   
   نكون ببراءة الأطفال أحسن من تلوي الثعابين.
  
"
81041,"
   والدتي لسانها سليط جدا وبتعايرني بنقط ضعفي ودايما عصبيه وبتزعق فيا وانا مخنوقه من الحياه مش ناقصه ضغط منها و الله وغلبت اتكلم معاها بالراحه انها تغير طريقتها لكن مفيش فايده 
وقت غضبها بحاول امسك اعصابي وساعات بنفجر غصبن عني بخاف من دعاها عليا هل ربنا هيقبل دعاها عليا؟واعمل ايه عشان ارتاح وارضيها؟
  ","

   لا يقبل الله دعاءها الظالم !
   
   تجنبي تماما الصدام معها ..
   
   وركزي على حالك ونفسيتك أهم حاجة.
  
"
81042,"
   حضرتك انا مخطوبة من اقل من سنة و هو تاجر سيارات لكن دايما بيكذب في حياته و شغله و لما تناقشت معاه قالي انه لو معملش كدة التجارة هتفشل و الناس هتستغله و اني طفلة مش بفهم الحياة و حسسني باذنب و اني مش بحبه بعيوبه هل دة غلط اني مش عاوزة الحياة دي ؟؟
  ","

   ملكيش دعوة بشغله .. حسابه على الله !
   
   المهم يكون كويس معاك.
  
"
81043,"
   ابو انس .. انا عارف ان حضرتك بتجاوب ع المشاكل غالبا بس .. ممكن تعتبرني اخوك الصغير وتنصحني ؟ .. غرقان في الءنوب والمعاصي وليس هذا ب الشخص الذي اعرفه .. اريد التوبة .. وجه لي نصيحة لوجه الله 💜
  ","

   اسمع ده حبيبي:
   

    https://www.facebook.com/m.atiia.soliman/videos/1321356817944160/
   

   وده:
   

    https://www.facebook.com/m.atiia.soliman/videos/1454248847988289/
   

"
81044,"
   يا شيخ بالله ترد عليا 
موبايلى اتسرق وعليه صوري ( انا محجبة ) وصور اصحابي وفيهم صور وانا بشعري لو حد شافهم أو عمل بيهم حاجة هل عليا إثم ؟ولو عليا ايه هى كفارته 
بالله عليك رد عليا ضروري
  ","

   معذورة ..
   
   وعشان كده دايما بنأكد عالبنات بلاش صور خاصة على الموبايل أبدا ..
   
   أو تجيبوا أيفون 😌
   
   (فيه طريقة بيتقفل بها لو ضاع .. محال حد يعرف يفتحه).
  
"
81045,"
   أنا شب قررت اني اتزوج مع العلم ظروفي الماديه سيئه جدا، عادي كدا ولا ااجل الموضوع ؟
  ","

   الله يوسع عليك ..
   
   الزواج باب رزق .. المهم تكون قادر توفر الأساسيات.
  
"
81046,"
   خطوبتي اتفسخت من شهر برايك استقبل عرسان بعد قد ايه
  ","

   ما دمت بتسألي = فاستقبلي.
  
"
81047,"
   هو ينفع انصح بابا وماما بادب ولين ورفق
لما بعمل كدا وقليل بيضايقوا فبقيت ابطل عشان مضايقهمش بس ساعات انا بضايق 💔💔
  ","

   ادعيلهم وبس.
  
"
81048,"
   دلوقت متقدملي شخصين واحد ولا يعرفني ولا اعرفه ""صالونات"" ظروفه وامكانياته كويسه بس من محافظه تانيه.. والتاني يعرفني شخصيا بس لسه قدامه جيش هو فعلا اتقدم بس بابا رفضه..انا دلوقتي محتارة ادي الاولاني فرصه ولا استني التاني لما ظروفه تتحسن ويعرف يتقدم تاني
  ","

   ادي الأولاني فرصة؛ ممكن يطلع كويس.
  
"
81049,"
   منتقبه .. انتكست يا شيخ محمد ووضعي صعب اتفتنت ومش عارفه ارجع تاني قلبي مهموم ومكسور اختياري لشريك حياتي كان غلط حبيته وحبيني حصل تجاوزات بينا وأنا مش قادره اكمل ولا قادره ابعد حاسه ان تيها وضايعه بالله قولي اعمل ايه
  ","

   لو على التجاوزات = يبقى نتوب ونستغفر ونسيب كل حاجة لوقتها ..
   
   وبلاش نبرة اليأس دي؛ لأن الشيطان يفرح بها أكثر من الذنب نفسه.
  
"
81050,"
   والله العظيم انا زهقت من كتر الاسئله اللي بسالها وبتكون مهما بالنسبالي ومتوقفه ع رد حضرتك بس الاسف ولا مره بترد عليا😥😥
  ","

   حقك عليا.
  
"
81051,"
   ضابط احتياط ومسافر اسوان دلوقت .. وف نفس الوقت متابعك .. حبيبي يا ابو انس 😍
  ","

   حبيبي يا حظابط 👨🏻‍✈️
  
"
81052,"
   هو لازم السؤال يتعلق بالمحشي والارز المعمر عشان ترد عليا 😹😸
  ","

   جعان والله .. جعان 😭
  
"
81053,"
   الا ايه مكعبات الليجو اللي الاسك بيسأل عليها دي يا شيخ 🤔
  ","

   أنا زيي زيك !
   
   قاعد في أمان الله، لقيته بيقول الليجو ..
  
"
81054,"
   شيخ محمد 
ايه حكم البريسنج لو طلبت من زوجتي انها تعمله 
ف منطقه الص*ه 
وجزاكم الله خير
  ","

   حقك تطلب يا غالي .. لكن ما تجبرهاش.
  
"
81055,"
   غيرها..
مينفعش هدية بسيطة (بيرفيوم مثلا !)
  ","

   ينفع.
  
"
81056,"
   اول مره اتفق معاك على حاجه! 
*بالنسبه لاجابة السؤال التانى
  ","

   طيب الحمد لله 😂
  
"
81057,"
   انا بحب واحد متجوز ، قبل ما يتجوز .. مش عارفه ابعد ، بعمل بلوك وكل حاجه بس بحن .. اعمل اي
  ","

   لازم هنحن !
   
   المهم الصح يتعمل ..
   
   اثبتي .. والأيام هتداوي بإذن الله.
  
"
81058,"
   ازاي افاجئ خطيبي وافرحه 🙈
  ","

   سيبيه 😬
   
   (مفيش حاجة في حدود المرحلة إلا أكلة محشي من يد الست الوالدة).
  
"
81059,"
   اكل العيش يباشا، بلاش دلع وكلام فارغ
  ","

   أكل العيش يا باشا بدون بيت مستقر ومشبع عاطفيا = هو حقيقة الكلام الفارغ.
  
"
81060,"
   نفسي احلم بسيدنا النبي ❤
  ","

   المهم نتبع سنته؛ ليفرح بنا على الحوض !
  
"
81061,"
   الصوت الاقرب لقلبك *قرآن*
  ","

   حسن صالح.
   
   مؤخرا بدأ يأسرني عبدالرشيد صوفي.
  
"
81062,"
   زوجى مغترب وكلامنا قليل خايفة كل واحد يتعود على حياته هو شغله واصحابه وانا شغلى والبيت .. وبعدين الحب يروح وقلوبنا تفقد الشغف 😔
  ","

   يا رب لطفك !
   
   أحسنا التواصل .. خلي لكم وقت ثابت للكلام يوميا ..
   
   واحرصا على مفاجآت غير متوقعة تكسر الروتين .. كل حين ..
   
   والله يجمع الشمل على خير.
  
"
81063,"
   هو صحيح الهوا غلاب؟
  ","

   أنا نفسي آكل معمّر يا عم الحاج 😃
  
"
81064,"
   نفسي أبطل أظن سوء في زوجي ..اه هو غلط كذا مرة واه موبايله بباس ع طول بس حقيقي تعبت من كتر القصص اللي بتخيل إنه بيعملها أو هيعملها
  ","

   عيشي حياتك يا بنت الناس .. ارضي منه بالجيد الظاهر .. واتركي حسابه على الله.
  
"
81065,"
   الدنيا حلوه ي شيخنا 😌
  ","

   حلوة والله !
   
   لو نفهم إنها قنطرة (كوبري) يوصلنا للجنة .. ونرضى منها بالمتاح .. نحسن ما يقبل التحسين، ونتعايش مع ما دون ذلك.
  
"
81066,"
   ياريت يا شيخنا تعملنا لايف عن المزاكره
  ","

   بلا وكسة ! 😂
  
"
81067,"
   عايزه ارتاح مش عارفه راحتى فين
  ","

   كلنا عايزين نرتاح !
   
   لكن لازم نعرف إن راحة الدنيا منقوصة .. مجرد (تشويقة) للراحة الحقيقية في الجنة.
  
"
81068,"
   ‏وَقَالَ رَبُّكُمُ ادْعُونِي أَسْتَجِبْ لَكُمْ
  ","

   لا أكرم منه ولا أمنّ .. لا أعظم منه ولا ألطف .. لا أرحم منه ولا أجمل.
   
   اللهم إن العجز عن شكرك = هو حقيقة شكرك !
   
   اللهم تعجز حروفنا وتقصر أعمالنا .. غير أنك تشهد على ما في قلوبنا ..
   
   ربٌ .. ونِعم الرب.
  
"
81069,"
   ممكن اللينك ؟
  ","

   https://www.facebook.com/100002095644279/posts/1926999064046596/
  
"
81070,"
   البوست بتاع الفيس جميل جداً والمقتطفات اجمل 
ربنا يجزيك خير يا شيخ محمد وميهمكش الكلام الفاضي اللي بيتقال ايوه شيخ وبيتكلم عن الحب اللي هما ميعرفوش عنه حاجه وبيهروا اي هري وخلاص 
ربنا يبارك في حضرتك
  ","

   ربنا يسعدكم ويبارك فيكم !
   
   وهم مالهم .. الكلام في الأصل لكم أنتم هنا .. وده المهم عندي.
  
"
81071,"
   ربنا يخفف عنك ويفك كربك يا شيخ محمد ويتولي امرك ان شاء الله
  ","

   يسلموا 💚
  
"
81072,"
   لو شخص ملتزم و محترم الاقيه بيبص عليا و احياناً بيكون مركز بس مافيش كلام م بينا خارج الكورس لكن اوقات البريك لو بصيت تجاهه بالصدفه الاقيه باصص عايا جامد ده يبقي ايه هو المستر و نا باخد كورس عنده هو 26 و نا 21 بحاول اطنش الموضوع و مش اخده ف بالي بس آخر مرة حسيت ان نظراته كات اكتر
  ","

   طنشي تماما وحافظي على نفسك.
  
"
81073,"
   وربنا منعم عليا بنعم لاتعد ولا تحصي بس ياشيخ انا حاسه اني لوحدي اخواتي ربنا يعينهم  كل واحد ف بلد ومغتربين ومن ساعة مااتجوزوا وفعلا بعدوا عننا وابويا وامي مش متفاهمين وهم مش متعلمين فمش بيفهموني مادام باكل وبشرب يبقي كدا تمام وممكن كمان مايسالوش عن اكلي ع فكره احنا الحمدلله ميسورين الحال
  ","

   مقدر تماما !
   
   اسمعي ده:
   

    https://www.facebook.com/m.atiia.soliman/videos/1300931739986668/
   

"
81074,"
   زوجى عصبى جدا ومتقلب المزاج وقت الزعل بيقول كلام جارح لا يحتمل لكنه حنين وله مواقف كتير حلوه وهو رايق انا حساسه جداومتعودتش حد يزعقلى لما بيزعلنى بقعد اقول حسبى الله ونعم الوكيل كده حرام عليا عشان مش بعرف اخد حقى او ارد عليه لانه ممكن يتجاوز ويمد ايده ف انا بفضل ابعد بس ببقى مكسوره صعبان عليا نفسى
  ","

   ابعدي عنه تماما وقت جنونه ده !
   
   تماما.
   
   وحقك تتحسبني .. للأسف.
  
"
81075,"
   شيخنا انا هموت وارتبط باي كلبه اعمل ايه؟
  ","

   بنات الناس للرجال !
   
   والكلبات لمن تعرف ..
   
   (عيب .. لما نهزر نبقى مهذبين).
  
"
81076,"
   هو ازاى اتغلب ع نفسى بطلبه من ربنا ف القيام ف السحر واتقدم فعلا بس ااخى رفض وانا برضو لس بطلبه من ربنا ف القيام برضو بش ساعات بحس بياس
  ","

   ماشي نطلب بيقين .. بس لازم أسباب !
   
   يعني أخوك رفضة ليه ؟!
   
   يحاول يزيل السبب .. وأنت اتكلمي وأصري وبيّني ..
   
   يا تتم أموركم .. يا ترحمي نفسك.
  
"
81077,"
   واكبر عيوب بعض الشباب الرخامة😛😛😛😛
  ","

   الرخامة دي من جمالات الحياة 😌
  
"
81078,"
   يا شيخ مغترب وساكن في شقة ومعايا واحد مسيحي وبناكل مع بعض وساعات هو اللي بيعمل الاكل عادي ولا ايه
  ","

   عادي.
  
"
81079,"
   ترفض ليه ! مايمكن اهتمامه وحبه ليها يخليها تحبه هي كمان !
  ","

   مش دايما !
   
   بيفضل يبذل ويبذل وهي مش قادرة تبادل بالقدر المطلوب .. لين يستنزف فيضغط عليها فيفقد ميزته الوحيدة .. فتتحول الحياة لجحيم.
  
"
81080,"
   الله يباركلك يا شيخنا والله🌸
انا من ساعتها وانا رايحة جاية على المراية وعمالة افكر في كلامه وثقتي بنفسي قلت جدا حسيت اني مفيش كل الصفات اللي بيتمناها في البنت او انه مش بيحبني زي ما انا وكدا دا مش حب حقيقي ولا حاجة وانا بحبه جدا جدا
كنت خايفة بس طمنت قلبي يا ابي والله ربنا يجازيك عنا كل خير يا رب💚
  ","

   ولا يهمك خالص !
   
   ده طبيعي .. ومش عايز أقولك دليل إنك عاجباه كمان ..
   
   المهم خدي بالك عشان الأمور ما تبوظش منك ويقولك بعدين خسي !
   
   ملناش كتالوج 😬
  
"
81081,"
   اكبر عيوب معظم البنات انهم تافهين 😂😂
  ","

   لولا شيء من التفاهة = لفقدن كثيرا من الجمال !
  
"
81082,"
   بيحبني يا شيخنا و عايزنا مع بعض بس انا مش حاسه تجاهه اي شيء و هو مغرم بي جدا اعمل ايه انا تعبت
  ","

   ارفضي .. بلا تردد.
  
"
81083,"
   هو عادي ان خطيبي يكلمني مكالمة صوتية وهو في التويلت؟!!
  ","

   عادة في غاية الوقاحة !
   
   لا تسمحي بهذا.
   
   وفهميه إن ده عيب مع أي حد .. ولو ما اترباش على كده = يربي نفسه.
  
"
81084,"
   ما رأيك في زواج، للزوجة فيه شخصية اقوي من الرجل؟
هل يستمر مع معاناة احدهما ام لا، و ما الحل لعلاج هذا الامر؟
  ","

   ضعف شخصية الرجل مصيبة = كقسوته وغلظته وجفائه !
   
   الاثنان استنزاف وعنت.
  
"
81085,"
   خطيبي اخر مرة زارنا فيها قالي اني رفيعة ومحتاجة اتخن شوية
انا المشكلة عندي مش ف الرأي دا ممكن اسمع من اي حد اني خسيت وعادي ولا هيفرق معايا مشكلتي ان هو اللي قال كدا💔 زعلت وثقتي ف نفسي قلت هو انا كدا مش فتاة احلامه او مش بيحبني بصدق ولا هو بيقول كدا عشان ابقا اجمل ف عينيه والمفروض آخد الموضوع عادي ؟
  ","

   عادي جدا يا بنتي.
  
"
81086,"
   يعني هما مش كفره
  ","

   ده علاقته إيه بإنك تفضل تقولها في وشهم عالفاضي والمليان ؟!
  
"
81087,"
   انا متعلقة بشاب وعاوزة أبعد عنه لكن كل ما بحاول أبعد بيرجع يتكلم ومش عارفة اعمل ايه
  ","

   لو صادق فعلا = مش هيتسلى بك كده !
   
   يا هيتقدم .. يا هيبعد لين يظبط وضعه.
  
"
81088,"
   ياشيخ ربنا يباركلك هو الشيخ محمد بن عبد الوهاب رحمه الله - كان متطرف فعلاً ؟
لاني بحضر دروس عقيدة لأخت بتشرح من كتاب العقيدة بتاعه وبتقول حاجات صعبة يعني زي اننا المفروض نقول للنصاري انهم كفرة في وشهم مثلا  !
  ","

   الأخت هي اللي جاهلة بس أو أنت فهمت غلط.
  
"
81089,"
   يا شيخ أرجوك ترد عليا
بعد زواجي بقليل عرفت أن زوجي كان على علاقة بواحدة و لازال متعلق بها
حاولت كتير انسيه و اجذبه لي بدون ما يحس بس بلا فائدة .. اشعر بحرمان و احتياج و انه لن يعوضني المعافرة و الصبر معه 
افدني بالتصرف السليم في مثل حالتي بارك الله لك
  ","

   ما تدخليش نفسك في سباق ومنافسة !
   
   أنت الآن الأصل والواقع ..
   
   اتعاملي معاه بمقتضى حسن العشرة .. ولا تقبلي تفريطا في حقك ..
   
   وانسي الحكاية دي خالص؛ ما دام مفيش تواصل بينهما .. والأيام كفيلة بوضع الأمور في نصابها الصحيح.
   
   (يا رب ما حد يقولي ولو كان الوضع معكوس كنت هتقول كده ؟! ).
  
"
81090,"
   ازاي اداوي جروحي؟!
  ","

   السجود يساعدك على الاستمرار ..
  
"
81091,"
   هل عندك شك انك عندنا 
كالشمس الساطع وسط النهار
  ","

   أرقب الفجر بحسن الذكرى !
   
   ولا أقول الغروب.
  
"
81092,"
   مش عارف اقولك ايه بس انا مضايق جدا جدا جدا 
كنت بحب وحدة جدا ولحد دلوقتى وهى كانت بتحبنى جدا حصلت تجاوزت بينا انى انا كنت اكلمها او كانت بتوصل انى اطلع معاها واجيبها من الكلية حصلت مشاكل كتيرة بينا من فترة بعدت جدا كعقاب لينا ع التجاوزات حولت اكلمها قالتلى انسانى وكأنى محصلتش فى حياتك مش متقبل فكرة
  ","

   حاول لين تحس مفيش فعلا أمل !
   
   ساعتها انسها .. واستغفر ربك، وأبشر بالخير ..
  
"
81093,"
   احتفالا برجوعك فرح السناجل 😢
  ","

   يا ريتني أرجع !
  
"
81094,"
   بالله ياشيخ ترد عليا ومعلش هطول عليك ! ربنا اكيد بيسامح ليه الناس مش بتسامح ؟ انا ارتبطت بواحد وبحبه جدًا وكنت اعرف واحد صحبه قبله وكان بينا صور وبعدين بعدنا والل بحبه دا عرف وبعد عنى وقالى مش هينفع اخطبك ولا اتجوزك واستنى واحد يجى يقولى كان فى بينى وبين مراتك صور وخروجات وهدايا والجو دا
  ","

   المهم ربنا !
   
   ما عليك من أحد.
   
   توبي لله واستغفريه .. وأبشري بالخير ..
  
"
81095,"
   زوجي مش بيصرف عليا خالص ولا علي البيت ولا بنته
  انا مش بشتغل بعتمد علي فلوس من اهلي
30 سنه حياتي كلها اهانه وشتيمه وخصام
وبيفتري عليا ويشتكي ل اول حد يقابله ف الشارع
حياتي كل الناس عارفها
بنتي بتدعي عليه كل ما بتشوفني بعيط
بقولها لا دا ابوكي  بس هي. مش شافت حاجه حيلوه منه
  ","

   مش فاهم يعني لو الأمر كما تقولين ايه مبرر استمرار حياة زي دي ؟!
  
"
81096,"
   فهمتك يا مولانا اسف على سوء الفهم
  ","

   سلمت وبوركت 💚
  
"
81097,"
   يعني طبيعي ان احب اتنين بجد وفعلا مبقاش قادر استغني عنهم ومحتاجهم الاتنين جنبي؟
ولا دا لا يسمي حب وانا بني ادم غير سوي 
اشعر بضيق وغرابة بما داخلي
  ","

   لو قصدك قبل الزواج يعني ومعلقهم هم الاتنين = تبقى بتستهبل طبعا.
  
"
81098,"
   اما الحب الذي هو حب =فلا تجلس علي عرشة الا واحدة 
اما الاحسان والمودة والامان =يستطيع لواحدة واتنين واربعة 
ان اسعفته طاقة روحه
  ","
  👍🏻
  
  (ابقى خدها كوبي بيست أحسن عشان الأخطاء الإملائية).
  "
81099,"
   حبيتها وحبتني، اتكلمنا وبطلنا، طلب يتقدم ليها حد، رفضت، طلب تاني واهلها بيقنعوها، وهي بتحبني، جنسياتنا مختلفة، مش عاوزة اتقدم وخايفة من رفض اهلها، وشايفة انها تقول لأهلها لا دا غلط وتكسير لكلامهم. وهتقبل بواحد مش بتحبه ولا بتطيق اهله، خايفة جدا ياشيخ وكلامك هيطمنها.. كلمة ليها الله يسترك.
  ","

   تقدم يا رجل !
   
   وهي تصر عليك ..
   
   وتمشي أموركم بإذن الله.
   
   ولو اترفضت وعجزتم تبقى عملت اللي عليك ..
   
   ويكمل كل منكما طريقه في الحياة.
  
"
81100,"
   هو مش عاوز يطلق الاولي وبيقول انه بيحترمها وبيحبها بس هو مش قادر يكمل حياته من دون التانيه وشايف. انها الانثي الوحيده ااحب بجد
  ","

   يتزوجها !
   
   ويحسن للأولى .. ويعدل بينهما ..
   
   وبنصح الأولى تحتسب ده ابتلاء .. الحمد لله مش في دينها ولا في صحتها ولا في حد من أولادها.
  
"
81101,"
   نحكم بالحلال وبما راى الله ولا نحكم بما رأينا يا شخنا فمهما رأينا تظل رؤيتنا قاصره
  ","

   أيوه ما هو الحلال وما أراده الله مش زي غالب ما نفعل ونراه !
  
"
81102,"
   هو ينفع راجل متجوز يحب واحده تاني حب حقيقي ويبقي عاوز يتجوزها
  ","

   ما تجيبوش لي الكلام !
   
   نظريا -باعتبار غريزة الرجل وطبيعته- = ينفع.
   
   تطبيقيا -في غالب ما يحدث ونرى- = ظلم ونكران وإساءة لشرع الله.
  
"
81103,"
   حقا ولكنه خيال مؤلم جداً يستنزف من الروح طاقتها
  ","

   أو يسندها ويغنيها .. ويثبتها !
   
   نار الألم = تنضج عود العفة.
  
"
81104,"
   ولو السباح نفسه إنقطع ف نص البحر ومفيش حد ينقذه ومش قادر يكمل يعمل ايه ؟؟؟
  ","

   الله أرحم من أن يسلمه وهو يلجأ إليه صادقا !
   
   قد يمهله حتى يشرف على الغرق؛ لحكمة ..
   
   لكن يغيثه -فضلا منه- ولا بد، بيد الرحمة.
  
"
81105,"
   بعدما احببت شخص وكتمت هذا الحب لسنوات وظننت انه لا يبادلى الشعور عرفت انه لم يحب غيرى  ولكن فات الأوان وقلبى ممزق من الألم ي ابى
  ","

   ليس الحب دوما لكمال الوصال !
   
   لعله بيت آمن .. نزوره في الخيال ..
  
"
81106,"
   أرهقتنى الحياه ى أبى
  ","

   كلنا مرهق !
   
   ليس ها هنا راحة .. إلا بقدر ما يأخذ السباح من النفس؛ ليستمر ..
  
"
81107,"
   السلام عليكم .. زوجي تزوج بعد زواجه بي بستة اشهر من امراة اوروبية غير مسلمة بحجة اني لم اشبع حاجته.. رغم اني تركت اهلي وبلدي واتيت اليه. مازلت معه ولكني غير سعيدة .. نصيحة بارك الله بك ..
  ","

   وعليكم السلام ورحمة الله وبركاته ..
   
   صعب يا أختنا الإجابة هكذا دون معرفة الملابسات كاملة .. وسماع حجته ..
   
   بالله عليك بلاش تخلي حد يسخنك أو حد برضه يدفعك للاستسلام ولو لم تكوني تتحملين ..
   
   أنت اتكلمي معاه بالهداوة عشان تفهمي وتحاولوا تصلحوا ..
   
   يا تتعايشي بشرط يعطيك حقك ولا يظلمك .. يا تتطلقي وربنا يعوضك خير.
  
"
81108,"
   لا تكلف نفسك بما لا تطيق ،
خذ وقتك من العزلة ، نحتاج اليك جدا ، لكن عندما نرى تأوها فى حروفك تخفيه في كلماتك والله إن هذا ليؤلمنا ألما أشد من غيابك علينا💔
  ","

   رضي الله عنك.
  
"
81109,"
   هما ازاي بيناموا وهما ظالمين بيعيشوا حياتهم عادي .. واحنا حياتنا وقفت عليهم يا شيخ..قولي شئ يهون ما انا فيه 💔
  ","

   المشكلة فيكم لما تفضلوا رابطين حياتكم بهم !
   
   مش مشكلة هم عايشين ازاي .. المشكلة أنتم لازم تكملوا ..
  
"
81110,"
   سلام عليكم زميل ليا لقيته بيكلمنى وقالى معجب بيا وعايز نتعرف على بعض اكتر ونتكلم بس انا قولتله لاء انا مبتكلمش مع حد وان دا غلط ...هل انا كدا غلط ياشيخ او طفشته زى مابيقولوا وانى هندم
  ","

   اللي بيقولوا دول = ناس أي كلام !
   
   أنت صح .. صح جدا.
  
"
81111,"
   اجابه حضرتك هتفرق معايا جدا بالله
انا عندى 20 سنه فى صيدله وكنت اتفقت انا واهلى انى مش هرتبط دلوقتى ولكن ظهر شخص فى نفس مجالى على خلق ودين يكبرنى ب7 سنوات وشغال بره مصر  هينزل علشان نشوف بعض ولو حصل قبول  نقرا فاتحه والجواز  لما اخلص فهل عمرى يسمحلى اقرر حاجه زى كدا انا تايهه جداوهل فرق السن مناسب!
  ","

   مفيش مشكلة !
   
   ما دمت مقتنعة به .. يتقدم وتشوفي قلبك هيروح على فين.
  
"
81112,"
   بعت سؤال بيقول ليه الراجل مبيكتفيش بواحدة بس ف حين ان العكس بيحصل ؟
  ","

   رجالة كتير بيكتفوا بواحدة عادي !
   
   لكن هل لديه رغبة واستعداد نفسي لغيرها ؟!
   
   نعم .. لأن هذا من طبيعة غريزته المختلفة عنها هي ..
   
   لكن هذا محكوم بالشرع وشروط العدل والقدرة وكذا الظروف والتضحيات ..
   
   والحب.
  
"
81113,"
   على مقياس من 1 إلى 10 ، إلى أي حد أنت لطيف؟
  ","

   اخص عليك يا آسك !
   
   عشرة بس 🙄
  
"
81114,"
   كل ده بتصلي العشا يا عم ! 🙃
  ","

   يشعر بالخشوع 😌
   
   والحب ♥️
   
   هصلي المغرب وآجي ..
   
   قولوا: اللهم قوّ إيماني 😃
  
"
81115,"
   ربنا ياخد بايدك للخير ويجبر بخاطرك ويطمن قلبك 🌸
  ","

   وإياكم جميعا ..
   
   آمين 🤲🏻
   
   (هصلي العشا).
  
"
81116,"
   عيوب الشكل خلتني دايما مش مقدرة قيمة نفسي بس انا تعبت فعلا
  ","

   روحك تقدر تأسر أي أحد .. لو أحسنت رعايتها ..
  
"
81117,"
   هل أني أدخل على صفحات الزواج اني برخص نفسي
  ","

   المهم يكونوا ثقة مأمونين ..
   
   أنت غالية .. تزوجت أو لا.
  
"
81118,"
   كنت قاعدة ف الاتوبيس وف راجل ف سن جدي تقريبا جه وقف جنبي بس كان مقرب بزيادة بس ملمسنيش ومعملش اي حاجة كنت عاوزة اقوله ابعد شوية و ف نفس الوقت الاتوبيس زحمة وهو بصراحة معملش حاجة غير القرب
المفروض كنت اتصرف ازاي؟
  ","

   ولا حاجة.
   
   الحذر شيء .. والوسوسة شيء آخر.
  
"
81119,"
   طب لو بنت بس من كتر ما اهلي بيعلقو عليا خلاص مبقتش اعرف اهتم بنفسي ازاي وكرهت اني اهتم بنفسي وتعبت
  ","

   اهتمي بنفسك .. عشان نفسك !
   
   ما عليك من حد.
  
"
81120,"
   دكتور محمد يارب ترد عليا 
الاولي عدمه ازاي!؟ هو مش في حديث عن الرسول ""خمس من الفطرة "" ومنهم الختان ! 
آسف بس ممكن توضحلي النقطة دي
  ","

   الختان هنا محمول على الذكور؛ فهو من الفطرة وتمام الطهارة لهم.
   
   والأولى عدمه لأنه ليس هناك ما يوجبه ولا حتى يندبه للإناث .. ولأن الواقع يشهد بكثير من مضاره، النفسية تحديدا.
   
   (اللي اتعمل لها خلاص .. ما تخافش وما توسوس من حاجة .. احنا بنتكلم على اللي لسه).
  
"
81121,"
   يا خي اتق الله 
بدل ما تقول عدمه!!  قول انه مكرمة للمراة!!  شروعية الختان ف تلات مذاهب 
.. وان لم يشرع وبالاختلاف طبعا 
: خمس من الفطرة منهم الختان!  
عاوزين نحافظ ع بناتنا 
تقولي مباح وعدمه !!
  ","

   تحافظ على بنتك بحسن تربيتها .. وشمولها بعطف وإحسان، ودين وقرآن.
   
   شفاك الله من وهمك وجهلك ..
  
"
81122,"
   هو الجمال و الإهتمام بالشكل للبنت بس؟
  ","

   الرجل يحب أن يكون جميلا في مظهره وثوبه أيضا !
   
   لكن اهتمام بدرجة طبيعية مقبولة .. لا يصلح أن تتعدى الحد، فتصير أنوثية ممجوجة.
   
   لقيت واحد مثلا عامل صورة بروفايله مقصوصة على عنيه !
   
   طب ده كلام ده.
  
"
81123,"
   هل تأخير عوض ربنا لينا وتأخير اي سبب  للفرحه وعدم التوفيق دايما دا بسبب معاصينا وذنوبنا 💔
  ","

   وممكن بسبب أنه يدخر لنا كرما أكبر مما نطمع !
   
   المهم نحسن الظن.
  
"
81124,"
   تقول اي عن ختان البنات 😶
  ","

   مباح .. والأولى عدمه.
  
"
81125,"
   هل يخفق القلب اذا راي الحبيب
ولا الواحد ممكن يكون عيان ويروح يكشف احسن ؟
  ","

   أو جعان وعايز ياكل 🙃
  
"
81126,"
   يا هلا والله بهالطلة اشتجنا لعيونك والله 😂
  ","

   ما عليك زود يالغلا 😃
  
"
81127,"
   بصاره الحقني عاوز يعمل طهور لمحمد وانا قلبي مش مططاوعني بالله كلمه انا هخد الولد وامشي لما يكبر بقي ده لسه صغير
  ","

   سمتوه محمد ؟!
   
   عموما ده يشفع في العزومة اللي كلتوها علينا 😌
   
   الله يحفظه ويبارك فيه وينبته نباتا حسنا ..
   
   وسيبيه طبعا يعمله ختان الوقت .. أحسن جدا من بعدين.
  
"
81128,"
   مرحب برجوعك لينا افندينا 😂💪
  ","

   تيشكرا ديريم 😬
  
"
81129,"
   يا أبي اشعر بان ردك علي اسئلتي محالا ..  كنت خسرت كل شيء فاقتربت من الله من جديد ارتديت الخمار اودت الله حقا وها انا انتكس اصبحت استحقر نفسي اشعر اني الوث الخمار ولكن لا اود خلعه اود الله حقا وادعوه ان يغفر لي. هونها علي فاني ما عصيته الا وكرهت الدنيا وما فيها يا ابي
  ","

   زاحمي المعصية بالطاعة ولا تستسلمي !
   
   كلنا أصحاب ذنوب ..
   
   لكن النجاة لمن لا ييأس، ولا يمل أن يتوب.
  
"
81130,"
   ممكن تبلغ سلامي لوالدة حضرتك ..
  ","

   هي دايما بتدعيلكم على فكرة !
   
   آه منا بقعد أدامها كده وأنفش ريشي، وأحكي عنكم 😌
  
"
81131,"
   عم بضيع حرفيا...هل من نصيحة لي ؟!
  ","

   صدقني .. بداية الطريق من الصدق في السجود !
  
"
81132,"
   عن الأستاذ محمد عطية

رجل كلما ضاقت عليه الدنيا فتح نوافذ الحب والأمل للآخرين
  ","

   يرجو ذلك يا حبيبي !
   
   وعساه يجد أمله قبل موته ..
   
   أو فليهنأ برحيل نبيل.
  
"
81133,"
   هو ممكن الاكتئاب يخلينا نبعد عن ربنا 
صاحبتي حسيت ف نبراتها انها فقدت الثقه والعياذ بالله من ربنا او حاجه اشبه من كده وروحها انطفت جدا وبقت تقولي حتي الدعاء مبقتش بدعيه ولا بقت عايزه تدعي اصلا
  ","

   طبعا !
   
   ولازم علاج نفسي فورا.
  
"
81134,"
   بحس ببهجة لما بشوفك في الأسك والله
  ","

   وأنا كمان !
  
"
81135,"
   يااعم محمد هو لو سلمت علي بنت عمي ينقض الوضؤ ولا 😔
  ","

   لا ينقض؛ ما لم يكن بشهوة .. لكنه محرم.
   
   فلا تفعله مرة أخرى.
  
"
81136,"
   كنت مستنية حضرتك تفتح عشان تدعي للإنسان اللي بحبه ، الحمد لله ربنا كرمني واستجاب دعائي واتقدملي بس مرينا بشوية ابتلاءات أجلت الخطوبة انا عملت حادثة خفيفة وهو هيعمل عملية في القلب دعواتك لينا يا أبي نجتمع ع خير وأن مفيش أي ضرر يمسه   💚
  ","

   ربنا يسعدكم ويتم عليكم بخير ..
   
   ولو أنا في مصر ساعتها = هحضر فرحكم.
  
"
81137,"
   ازاي نعرف اذا كنا بنحب الشخص ده ولا لاء ؟؟؟
  ","

   لما يتقدم = نبقى نعرف !
   
   قبلناه مبدئيا ومواقف الأيام قربتنا من بعض .. بننتظر زيارته وبنحب كلامه = نكمل ..
   
   فيه نفور وعلامات استفهام .. ووجوده زي غيابه = يبقى مفيش مبرر للاستمرار.
  
"
81138,"
   ازاي اجمع بين حبي للصياعة المحترمة والتدين والقرب من الله
  ","

   صياعة محترمة !
  
"
81139,"
   متعودناش منك ع غياب الفتره دي كُلها .
  ","

   معلش !
   
   الروح في رحلة .. والقرار في جنة ..
   
   آمين.
  
"
81140,"
   ازاي اصالح خطيبي؟
يعني عشان لينا حدود ف الكلام وهو ملتزم
مش بعرف اصالحه..
  ","

   - السلام عليكم ..
   
   كيف حالك ؟
   
   ماما عازماك عالغدا بعد صلاة الجمعة .. عملنا حلة محشي حلوة وقالت ما نكلهاش من غيرك !
   
   = ماما برضه ؟
   
   - ما تزعلش.
   
   = قولي لماما تكتر شوية.
   
   وشكرا ..
  
"
81141,"
   شيء يثير اهتمامك ولا يهتم به معظم الناس؟
  ","

   أنت يا آسك !
   
   شفتني وأنا بثبتك 😌
  
"
81142,"
   ربنا يكرمك ويجبر بخاطرك ي رب ويعينك عشان بجد الناس محتاجة حد يطبطب عليها بالكلام زي ما حضرتك بتعمل.. جزاك الله عنا كل خير..
  ","

   اللهم صحبة في الجنة !
   
   ألقاكم يا صحبة الجنة 💚
  
"
81143,"
   باحكي لخطيبي انه في حد مش باحب اتعامل معاه في الكلية بسبب موقف منه ضايقني،لم يسألني إيه الموقف، ولم يطلب اني اقلل التعامل معاه قدر المستطاع، بل برر انه ممكن يكون كان تحت ضغط وصدر منه الفعل اللي ضايقني فالتمسله العذر هو اصلا ماسالش عنه عشان يعرف ينفع اعذره او لا
مش اول مرة افتقد غيرته عليا
 مزوداها؟
  ","

   لأ !
   
   ورده مش طبيعي دون سؤال أو فهم ..
   
   اتكلمي معاه بلطف وحسم .. وافهمي عشان تعرفي تقرري ..
  
"
81144,"
   بالله عليك ياشيخ ده قرار مصيري اجابتك هتفرق فيه عريس محامي ماله حرام ولا حلال اوافق ولا لا لو بنتك هتعمل ايه
  ","

   المهم يكون إنسان كويس !
   
   ياما محاميين وأتقياء صالحين ..
  
"
81145,"
   مستطيعين -الحمد لله- وانا اريد ان اعف نفسي واتجوز بدري وهم مصممين اكون نفسي بنفسي 🙄
  ","

   خلص كليتك الأول يا دكتور .. وبعدين نتكلم ..
  
"
81146,"
   لو سمحت انا مريضة ضمور عضلات
وربنا رزقنى بالانسان الصالح واللى بيسعى فى سبيل شفايا وهو كلم اهلى وصرح بنيته الحلال...لكن اهلى مش مساعدينى ف العلاج الطبيعى وهو بيعمل كل اللى عليه عشان يقتنعو بقالنا سنه ونص
وخايفة اظلمو معايا بانتظاري بس مهما حاولت هو متمسك بيا
اعمل ايه مع اهلى ؟
انا بجد مش عايزة اسيبه
  ","

   الله يكثر من أمثاله !
   
   دافعي عنه بكل ذرة فيك .. وأصري أن تبدئي معه المشوار السعيد  ..
  
"
81147,"
   كلمتني صديقة بشأن الزواج من صديق زوجها و أني خطرت ببالها عند أول الأمر فطلبت مني أن أرسل لها صورة لكي يطلع عليها و ياخد عني فكرة.. علما أني أتق في هذه البنت كيف أتصرف؟
  ","

   لا بأس؛ ما دمت تثقين فيها.
  
"
81148,"
   هوري الرسالة لأهلي ، هل واجب عليهم مساعدتي في الزواج 😔 (كلية طب😢)
  ","

   إن كانوا يستطيعون ..
  
"
81149,"
   امس كانت اول مطرة ف الشتاء💚
  ","

   يقولون إن الشتاء قد اقترب يا أمي !
   
   وأنا أخاف الشتاء في بُعدك ..
   
   أخاف ليله الطويل الهادئ؛ إذ تطاردني فيه أشباح الذكريات .. أرتعد لصوت المطر وطقطقته على النوافذ .. صوته -دون حُضنك- فيه صرخات روحي التي لم تعد تعرف الدفء ..
   
   أخشى من أرقي وسط النوم، والشجن يطرد النعاس من عيني ليستبدله بالدموع .. وأطالع الساعة لأجدني ما زلت في منتصف ليل الوحدة، والفجر ما زال وقته بعيدا ..
   
   لم لا يشرق الفجر من عينيك يا أمي .. قد كان قريبا جدا ويمر ليل قربك سريعا؛ فقط لأني كنت أعلم أنك ستوقظينني !
   
   حذّري عقارب الساعة (كما كنت تحذرين زملاء الابتدائية المشاكسين) لترفق بي يا أمي .. أوصي المطر (كما كنت تفعلين مع مدرسيّ الغاضبين) ألا يروعني بندائه المفاجئ ..
   
   لا تتجرأ عليّ أيها الشتاء، ما زالت لي أم تحبني !
   
   ليشرق الفجر من عينيك يا أمي .. ولتندحر يا ليل الوحدة الطويل.
  
"
81150,"
   اية رأي حصرتك ف صراحة 
نفسي تشد عليا عشان اقفله منتظرة رسالة منه دايماً فخايفة امسحه و ارجع اعمل واحد تاني ! 
قولي شيء انصحني !
  ","

   من أسوأ البرامج على الإطلاق !
   
   فرصة ذهبية لمرضى النفوس وسود القلوب ينفثوا في أرواحكم من سموم حقدهم.
  
"
81151,"
   خطيبي مسافر لما باتصل بيه كل يوم واهتم بيه وباخباره بلاقي منه برود وتجاهل ومايسالش عليا.. واذا تجاهلته ولااتصلت ولا ابديت اهتمام يرجع ويهتم وياسلاااام، بس باكون انا خلاص اتقفلت من أسلوبه في الأول! 
مش عارفة أعمل إيه
  ","

   ما تتصليش كل يوم !
   
   الوسط حلو .. وراعوا حدود المرحلة.
  
"
81152,"
   انا بأخر الصلاة كتير 😔
  ","

   استعن بالله !
   
   المحب خفيف للقاء حبيبه.
  
"
81153,"
   وااااو فرحت جدًا، احنا عمالين نضحك والله😄، طب نستغل الفرصة بقا، ممكن تقول للمتابعين إن أوضة 405 مبنى ز تستخدم البوتاجاز في أي وقت ومتقفش في طابور، بما إن 2 م الأوضه اتجاوب ع سؤالهم يعني 😎
  ","

   ههههههه
   
   إلى من يهمه الأمر ..
   
   نرجو تيسير استخدام البوتاجاز لحامله؛ لأنه تبعنا ..
   
   وشكرا 😬
  
"
81154,"
   ابي بحس دايما اني مش مبسوطه بالحياه مع ان الحمد لله لا ينقصني شئ اهل و مال و جمال الحمد لله حتي دخلت الكليه اللي بحلم بيها لكن دايما بحس ان الحياه ملهاش لازمه و مش بحسني راضيه اوي بوجودي فيها و لكني صابره عامة .. هل كده حرام عليا ؟؟
  ","

   شوفي .. هو فيه حالة كده من الفتور منتشرة في الكون !
   
   المهم تعرفي تفرحي بالتفاصيل الصغيرة، ولا يغب عن بالك أنك في نعمة .. وانشراح الصدر يأتي بلا مقدمات ..
   
   وتستمر الحياة ..
  
"
81155,"
   أستاذ محمد
خطيبي وبحبه وبيحبني بس لسانه زفر وبيقول ألفاظ الشباب الوحشة دي واخدت موقف منه واتكلمت معاه كتير بس ده طبع وبيتحجج ان طبيعة شغله كدة عشان مهندس مدني معرفش العلاقة ايه وده استهبال منه أنا عارفة 
اتصرف معاه ازاي مع مراعاة اني
مش عاوزة أسيبه..
  ","

   المهم يكون مهذب معاك !
   
   ويحاول يجاهد نفسه يتصلح.
  
"
81156,"
   ببعت فوق ال 100 مره ومفيش رد يبقي انا كده بلوك خلاص فعلا
  ","

   مش بلوك !
   
   كويس نبهتني عشان تاخده 😬
   
   (بهزر .. ما تخافش).
  
"
81157,"
   يا شيخ ال باعته السؤال دا صاحبتي في المدينة، احنا لما عرفنا ان حضرتك موجود دلوقتي قاعدين كل واحدة ماسكه موبايلها وكل شويه ريفرش نشوف الإجابة الجديدة، وكنت بقولها ان احتمالية جوابه ع سؤال 5% لإن الأسئلة كتير وفجأة لقيتها بتقول yes بصوت عالي، وبتقول جاوب ع سؤالي، جاوبني أنا بقا كمان، هفرح أوي😂😂😂
  ","

   يلا .. شيء من التفاهة لا يضر 😬
   
   على فكرة هي باعتة السؤال ده تحت، بس محدش أحسن من حد 😌:
   
   "" هيي انا اللي كسبت 😅 انا و صديقتي ف المدينه الجامعيه في الأزهر سهرانين نتابع الإجابات و نسأل و اتحديت أن سؤالي هيتجاوب 😄 شكرا ليك أسعدتني بالرد 💙 ربنا يجزيك عنا خير 🙌 "".
  
"
81158,"
   قررت الذهاب للعيش في أوروبا ، إذا حسيت بالعنصرية عشان لحيتي الطويلة هل يجوز النقص منها أم لا؟
  ","

   يجوز.
  
"
81159,"
   ارجوك متردش لو ازعجتك ،انا عارفة انى انسانة مقرفة ،مش بتمسكن ولا حاجة ،بس حقيقي مفيش داعى ترد لو اتضايقت ،وربنا يكون ف عونك ،آسفة جدًا جدًا ،بس انا مش ع بعضي والله وخايفة ،آسفة
  ","
  👆🏻
  "
81160,"
   صاحبة هذا السؤال ..
  ","

   قرأت سؤالك .. كلميني فيس وعرفيني أول الرسالة إنك صاحبة هذا السؤال ..
  
"
81161,"
   كم مرة المفروض اكرر السؤال بحيث لا يزعجك التكرار ؟🙏
  ","
  3
  "
81162,"
   ممكن تقفل كل الحسابات دي و تبعد عن السوشيال ميديا؟
  ","

   باب خير .. طول ما هو مفتوح = لا أغلقه عني !
   
   الموازنة هي المطلوبة بس .. بين المسؤولية هنا، وبين الحقوق الأساسية في الحياة.
  
"
81163,"
   عملتلك ادد في ps4 و عايز ابقي الاعبك فيفا ١٩
  ","

   يلا منتظرك :)
  
"
81164,"
   ياشيخ محمد من يوم ما تابعتك وشوفت كلام حضرتك وخصوصا غلي نفسك جملتك الشهيره وانا قطعت علاقتي بالشخص الي كنت اعرفه وقطعت عليه كل طرق الوصول وكل لما احس بالضعف افتكر كلامك الي غيرني كتير اسعد الله قلبك ياشيخ وردك الي اسرتك سالما وحماهم الله بغيابك 
هفرح اوووي لو شوفت سؤالي دا
  ","

   وهفرح أوي لو ربنا يتقبل ده .. وألقاه به خالصا لوجهه؛ فقد استعملني فيه دون حول مني ولا قوة.
   
   وهذا والله ما يعطي وجودي هنا معنى وغاية.
   
   رب يسعدك ويحفظك ..
  
"
81165,"
   بدأت اكلم بنت من سنه 
من كام شهر عرفت اهلي اني عايز اخطبها بس قالوا مش هينفع دلوقتي بسبب الدراسه انا في سنة التخرج وعرفتها ده وأخدنا وعد اننا منتكلمش غير لما يحصل حاجه رسمي والحمد لله مابنتكلمش بقالنا شهرين او يزيد 
انا عند وعدي والله 
بس لما بدعي بتكون دعوتي الزوجه الصالحه ومبحددش مين 
انا كده صح؟
  ","

   أنت كده راجل 💚
  
"
81166,"
   عجبني شخصيته ودماغه وتفكيره متفهم جدا وكويس بس ماكانش مواظب ع الصلاه والتزم فيها من اول الخطوبه بنصح وبدعيله بس خايفه يرجع تاني مش مرتاحاله من نحيه الدين بصراحه كان نفسي ف حد احسن من كده مش عارفه اصبر ولا اعمل ايه
  ","

   اصبري وأبشري؛ ما دام استعداده كويس.
  
"
81167,"
   هو حضرتك بتنتقي الاسئلة للي اجابتها خفيفة بس! مش بتدخل ،حضرتك حر طبعًا بس انا بعتت كذا مرة بقصيدة مش رسالة ومكنش فيه رد ، ف خمنت ان ده ممكن يكون سبب خصوصًا وان حضرتك عاوز تختلي بنفسك زى ما قلت ،بس انا محتاجة رد حقيقي ،هى مشكلة مش سهلة وانا محرجة اقولها والله بس انا ضايعة ومش عارفة اعمل ايه!
  ","

   والله يا بنت الناس أنا مطحون على الماسنجر قصايد وروايات ومشاكل طويلة .. وبحاول أوازن بينها وبين هنا عالآسك بعد ما تكون طحنتني !
   
   ده غير حياتي أنا ووقتي اللي المفروض آكل فيه وأنام وأشتغل وأقرأ .. وأحاول أكتب بهذا القلم المثقل الذي يعاندني تماما .. وفي نفس الوقت لازم أعرف أخف الضغط عن نفسي بنفسي عشان أقدر أكمل !
   
   مش حابب أقول كل ده .. بس فعلا كلامك أحزنني.
   
   عموما ابعتي سؤالك هنا .. وما تحرجيش ..
   
   معدش يعرفك.
  
"
81168,"
   لا استطيع النوم من كثرة التفكير والخوف من المستقبل 
ماذا افعل؟ 😔 💔
  ","

   دع الملك للملك !
   
   ونم على وسادة حسن الظن.
  
"
81169,"
   انا من المحاربات القدامى وعندى يقين ف الله انك هتشوف كلامى كنت ف ابتلاء لايعلمه الا الله وسبحان من وضعك ف طريقى وكلامك ربط ع قلبى ابشرك ان ربنا فرج كربتى بعدما طال البلاء اللهم لك الحمد فربنا يجبر بخاطرك بحق ما جبرت بخاطرى وقلتلى احسنى الظن بالله
  ","

   الله يسعد قلبك ..
  
"
81170,"
   هو كوني عندي اكتئاب يبقي مش مؤمن؟ عشان الامراض دي مش بتصيب المؤمن! انا عايز اموت جدا بس عشان اقابل ربنا عشان اتخنقت من الدنيا ومعودتش طايق العيشة ابدا اكيد عند ربنا أرحم بكتير من هنا! احنا عايشين ليه وليه الخنقة دي!
  ","

   بالهداوة !
   
   المرض النفسي زيه زي المرض العضوي .. أي حد معرض له ..
   
   فلو حد أصيب بانفلونزا، أو اكتئاب، أو صداع وحساسية = مش هنتهمه في دينه !
   
   وزي الرقية الشرعية والأذكار معينة على الشفاء لكننا نأمر في الوقت نفسه بطلب الدواء الطبي .. فكذا الحال تماما مع العلاج النفسي ..
   
   اعرض نفسك على طبيب نفسي .. ولا تستسلم ..
   
   وبإذن الله هتبقى تمام.
  
"
81171,"
   هل في اي فديه لو حصل تجواز بين بنت وولد بس لم يصل للزنا
  ","

   التوبة والاستغفار .. وعدم العودة.
  
"
81172,"
   أنا بفكر احول من بيطرى لعلوم يا شيخ .. ادينى رأيك بسرعة بالله عليك
  ","

   إياك.
  
"
81173,"
   طيب نتابع الاسئلة ولا ننام عشان الكلية الكلبة مش أجازه بكره 😷😷😷
  ","
  😂
  
  كلهم كلاب يا صديقي.
  "
81174,"
   انا مكتوب كتابي وخطيبي قال ( والله العظيم لو قرايبي دخلو فرحنا هتكونى طالق ) دا في مناقشتى معاه حول صلة الرحم مع أقاربه ؟ مالحل ؟
  ","

   بصرف النظر عن الحل = ده مؤشر سيء جدا للعلاقة بينكم !
   
   مفيش حد باقي يقدر يعرّض بذكر الفراق، فضلا عن التهديد به.
  
"
81175,"
   حضرتك مش عارف هفرح ازاى لو رديت عليا ..
كان جبان اوى يا شيخ انا بعترف انى غلطانه انى علقت نفسى بيه ووثقت فيه بس والله اهلنا كانوا على علم بعلاقتنا والمفروض كنا ع وشك الخطبه وفجأة ظهرت واحده ف حياته ولما سألته ليه عملت كدا ؟ كان رده انه شايف انه معملش حاجه غلطت وانه مظلمنيش !!
قلبى يعتصر حزنا
  ","

   أولا: تنبهوا إن معرفة الأهل لا تحل حراما ولا تزيل حدودا !
   
   يعني تفضلوا برضه مغليّين نفسكم لين يتم خطوة معلنة ..
   
   ثانيا: المفروض قلبك يسجد شاكرا لربك الذي نجاك، مبكرا.
  
"
81176,"
   نسأل ولا هتنام 😐
  ","

   ليالي الإجازة مفيش نوم إلا بعد الفجر.
  
"
81177,"
   انا صاحبة رسالة ٢٩سنة
بالله لو كنت شفتها وآذتك سامحني 
ما اردت ايذاءك لكني متعبه لحد لا يعلمه الا الله
  ","

   لا يؤذيني إلا الاستسلام المفضي لسوء الظن بالله !
   
   والله ما في أرحم من الله.
  
"
81178,"
   يا شيخ بالله اجب
اذا دخلت المراه الجنه تكون مع اخر زوج لها في الدنيا؟ هل هذا صحيح
  ","

   تدخل بس .. وبعدين تتيسر !
   
   هترضى.
  
"
81179,"
   عندما لا يراني أحد أقوم بـ ...
  ","

   ده المود يا آسك !
   
   لما يراني أحد واثنين وثلاثاء 😏
  
"
81180,"
   شكل مزاج حضرتك مش تمام 
ربنا يريحلك الحال ويجبر بخاطرك ذى ما بتجبر بخاطرنا
  ","

   وفي هذه الظروف العصيبة التي تمر بها المنطقة لقيت واحد بيبيع فل !
   
   طبطب علي 😌
  
"
81181,"
   هو احنا نحمي قلوبنا من الفتنة ازاي ياشيخ؟
  ","

   باللجوء لمن يملك القلوب ويحفظها !
  
"
81182,"
   *اعتزل ما يؤذيك * مش ضعف ؟؟؟؟؟
  ","

   ومتى كانت القوة في اختبار قلوبنا عند أي مرحلة ستستنزف ؟!
  
"
81183,"
   بتبيعنا يامولانا 😂😂😂
  ","

   هو أنا أقدر !
   
   بس اتز محشي يعني يا جماعة 😬
   
   مش هو اللي هيفرق بينا ..
   
   قولولي هنا وعافية .. ثم دعوني أقابله فداء لكم 😌
  
"
81184,"
   في حاجه طالعه موضة كدا اسمها واحد عجبته واحده ف كلمها فاستجابت يعني فاتفقوا يتخطبوا بس مش دلوقتي عشان ظروف دراسه مثلا وهي معرفة مثلا باباها ومامتها وهو مامته واخواته مثلا مثلا واصحابهم وكدا ويفضلوا يتكلموا تحت اللا مسمي الغريب دا ، في حاجه صح ف الموضوع؟؟
  ","

   إن الأهل عارفين !
   
   أما تواصل وكلام = لأ ..
   
   وغالبا ده كله لعب عيال .. لا يتم.
  
"
81185,"
   مش عايزينك تسيبنا
  ","

   معلش !
   
   المعدل هيبدأ يتغير شوية فعلا ..
   
   محتاج ألقط نفسي في خلوة .. ما استطعت ..
  
"
81186,"
   جوزي بيقولي مش من حقك يبقا معاكي مفتاح البيت دا مش من الشرع  ، السؤال هوا عنده حق ؟
  ","

   الدنيا مش بتمشي كده !
   
   حقي وحقك ..
   
   وحاجة تافهة زي دي مؤشر إن فيه خلل أصلا في العلاقة لازم تصلحوه.
  
"
81187,"
   والله لسه مخلصينه حشي اهو وحطناه ع النار مستنينك ع الغدا وكل صحبه الجنه😂
  ","

   الله !
   
   وأنا مالي ومال صحبة الجنة الوقت ؟!
  
"
81188,"
   لسه بقول اذاكر لقيتك فتحت مجبتش حاجه من عندي اهو 😂
  ","

   أظن أنا عدت بسيبكم براحتكم خالص !
   
   أنتم بأه اللي بتتحججوا 😏
  
"
81189,"
   ما هي النكهة المفضلة لديك في الخريف؟
  ","

   والله يا آسك نكهة المحشي المظبوط مفضلة في أي وقت !
   
   جمعتك مباركة .. ربنا يهديك.
  
"
81190,"
   هي الناس كلها مبقتش عارفة الصح من الغلط ومستنية النصيحة ولا ايه بيتاكدو مثلا
  ","

   البشر منذ خلقهم الله يحتاجون لمن يتكلم معهم ويستأنسون به !
  
"
81191,"
   قالى مصرفك كام ،قلتله 500 ،قالى قليل اوى ليه كدا !! 
الغشيم دا اتصرف معاه ازاى ،وفيه طريقة ذكية اخليه يبطل الاسلوب بتاعه دا ؟
  ","

   ده خطيبك ولا نظامه إيه ؟!
  
"
81192,"
   ربنا يجمعك بكل أحبابك فى الدنيا والآخرة 💚💚💚
  ","

   يا رب .. يا رب .. يا رب ..
  
"
81193,"
   ضروري 
ايه رأي حضرتك و كلام الدين في كلمه 
لا تحسب انك تارك الصلاه برغبتك بل ان الله لم يحب لقاءك
  ","

   جهل وسفالة في التألي على الله .. وصد للناس عن سبيل التوبة !
  
"
81194,"
   حرام عليا لو حد ظلمنى وقلت مش مسحاه أبدا حتي لو تاب؟
  ","

   التوبة بينه وبين الله .. والمظلمة حقك !
   
   والعفو خير.
  
"
81195,"
   هو عادى ياشيخ أكون مخطوبه بقالى سنه ومش حاسه ناحية خطيبى بأى حاجه ولا عندى ليه ذرة مشاعر وساعات كمان مش بستلطفه خالص؟!
  ","

   لا طبعا مش عادي !
   
   لازم تعرفي فين السبب وتحاولي تصلحيه .. أو تاخدي قرارك بسرعة قبل الندم بعد فوات الأوان.
  
"
81196,"
   يا أبتى🌸 ليه شغف الراجل بيقل تجاه زوجته بعد الجواز، دا طبع فى الرجالة مثلاً ولا بيكون من ايه؟
  ","

   فيه قدر من البريق طبعا بيتطفي شوية مع التعود !
   
   زي أي حاجة جديدة بنفرح بها في الأول ..
   
   لكن الحب بيخلي البريق ده يتحول للمعة هادية وجميلة .. ودائمة .. لا تنال منها الأيام ولا تغير الظروف ولا تقدم السن !
   
   ثم شطارة الطرفين يحييوا هذا البريق من وقت لآخر بشيء غير متعود يكسر روتين الحياة .. الجميل.
  
"
81197,"
   القطار أم الطائرة؟
  ","

   تاني يا آسك ؟!
   
   أعطني رفقة من أحب وما عنديش مانع أمشي 😌
  
"
81198,"
   ياااااارب يصحى من الغفوة بقا😂
  ","

   ربنا يسامحكم .. كل نص ساعة كدهو تقلقوا منامي ! 😬
   
   هصلي العشا ..
  
"
81199,"
   يا شيخ لو بكلم خطيبي واتس شبه يوميا وفون مرة أو مرتين في الأسبوع وكلامنا بيكون كلام عادى عن شغله  أو دراستي بدون مشاعر كده معقول ولا كتير
  ","

   معقول.
  
"
81200,"
   دلوقتي متقدملي حد عايزني زوجه تانيه من غير علم زوجته وأهله 
واهلي رافضين 
وطلبوا منه يكتب الشقه باسمي 
هو عايز بس يعرف لو كتبها حرام شرعا ولا ايه
ارجو الرد للضرورة
  ","

   مش حرام !
   
   لكن الشقة مش هتنفعك لو عرفوا وساوموه وطلقك ..
   
   الوضوح أفضل بكتير.
  
"
81201,"
   في واحد زميلي عايز يتقدملي و اهلي مش موافقين يقابلوه عشان انا اللي جايباه و بيقولوا تلاقيكي كنتي مصاحباه و مستغفلانا، و والله ده ما حصلش،  انا بحبه فعلا بس ماصرحتش بمشاعري دي ابدا، و هو طلب ييجي البيت اهو ايه الغلط ف كده؟ انا تعبانه جدا و مش عارفه اعمل ايه
  ","

   خلي حد عاقل يتكلم معاهم !
   
   ربنا يهديهم.
  
"
81202,"
   أنا حامل زوجي يريد أن الد بعملية مشفى حكومي على حساب التأمين لكن سأكشف على الجميع الولادة عبارة عن غرفة مشتركة ليس بها حتى ستائر تستر الواحدة منا وجل موظفيهم أطباء وممرضين وغير كفء وانا اريد أن الد بخاص وطبيعي ما لم تقرر الطبيبة ساكون في غرفة أنا والممرضات والطبيبة وعرضت عليه بيع قطعة من ذهبي فرفض
  ","

   يقدر على مصاريف الخاص ؟
  
"
81203,"
   أُشهد اللّه أنك سبب كل رجعة و توبة لي و كل خطوة صعبة لكن صحيحة.
اللهم شفّعنا فيه و اجعله ممن يقال فيهم و هذا ناصح أمين وصحبته 🌼
  ","

   يا رب .. يا رب .. يا رب 😭
  
"
81204,"
   طيب  انا كمان اسمي ابوبكر علي اسم سيدنا ابو بكر يا شخنا وبما انك بتحبه ممكن تدعيلي دعوه حلوه  ان ربنا ييسر حالي ويسهلي طريقي ❤
  ","

   ربنا يسعدك يا حبيبي ويرضى عنك 💚
  
"
81205,"
   كنا بنحب بعض وحصل تجاوزات كتيره ولكن ماحصلش إيلاج انا توبت الحمدلله واستغفرت ربنا كتير وقطعت علاقتي بيه ولكن مش قادره اسامح نفسي واحساسي بالذنب تجاه نفسي وتجاه ربي محاوطني دائما انا مش عارفه دا زنا ولا لا ولو زنا ممكن فعلا ربنا يغفرلي وأبدأ من جديد ارجوك رد عليا انا ف امس الحاجه لرد حضرتك🤲🤲
  ","

   مش زنا !
   
   استغفري الله وتوبي .. وانسي كل شيء كأن لم يكن ..
   
   ركزي في اللي جاي.
   
   اسمعي ده:
   

    https://www.facebook.com/m.atiia.soliman/videos/1454248847988289/
   

"
81206,"
   ربنا هايرزقنا ببنوته قريبا .. اقترح لها اسم اذا تكرمت
  ","

   صفاء .. اسم أمي ❤️
  
"
81207,"
   يا مولانا 
لو انا شاب استوقف فتاة وسألها رقم هاتف ابيها ولم يطل الحديث فما يكون في نظرك
  ","

   لو جد فعلا وهتتقدم = مفيش مشكلة.
  
"
81208,"
   من اقرب الصحابه الى قلبك ؟ ولماذا ؟
  ","

   الصديق أبو بكر !
   
   هو شبيه النبي في كل شيء .. إلا الوحي.
  
"
81209,"
   شيخ حضرتك كنت بتحب فعلا في الكليه ودا سبب انك تجيب تقدير ؟!
  ","

   مكنتش أعرف شكل البنات ايه !
   
   وإنما قصدت سنة البكالوريوس التي عقدت زواجي على أم أنس قبلها.
  
"
81210,"
   شيخ بعمل ذنوب وبتوب الحمد لله انهاردا صحبتي قالتلي انتي حياتك كلها عك كرهت نفسي
  ","

   هي اللي عكاكة لما تقولك كده !
   
   اللي عايز ينصح يختار أجمل أسلوب وأقربه للقلب ..
   
   آه .. ممكن يحتاج يشد للمصلحة في بعض الأحيان .. لكن ما ينفعش يكون ده الأصل سيما وأنتم أصحاب ..
   
   توبي لله .. واثبتي على المجاهدة .. وأبشري !
   
   كلنا بنعك يا بنتي .. وربنا التواب؛ ما دمنا نتوب.
  
"
81211,"
   شيخ فعلا البنات الي بتكلم شباب وبعد كده تابة لربنا ...بتتعاقب لما بتجوز ؟
  ","

   التائب من الذنب = كمن لا ذنب له !
   
   ومن لم تقع في هذا الذنب = ممكن جدا تُبتلى في زواجها ..
   
   طلعوا الدنيا من المعادلة .. وعيشوها كما هي ..
   
   اشكروا النعمة .. واصبروا على الابتلاء ..
   
   وأبشروا !
   
   المهم نطلع منها بالرضوان.
  
"
81212,"
   يا أبو أنس حمدالله على السلامة.
لعلك بخير
  ","

   الله يسلمك ويرضى عنك ..
   
   بخير .. ما دمنا نرجو ربنا القدير ..
   
   وما دام من نحب لهم الخير بخير ..
   
   ألقاكم يا صحبة الجنة 💚
  
"
81213,"
   في عريس متقدم لأختي هو عايش في السعوديه واحنا لسه مقعدناش معاه بس هو طالب يكلم اختي في التليفون علشان يحكم حكم مبدأي قبل ما ينزل مصر... هل ده حلال وعادي لو طلب يتكلم كذا مره قبل الرؤيه الشرعية
  ","

   مفيش مشكلة؛ ما دام بعلمكم وتحت إشرافكم.
  
"
81214,"
   🔴🔴
  ","

   نعم هو مريض !
   
   أنت صح.
  
"
81215,"
   يا شيخ بالله عليك تجاوب!
 الشخص الي بحبه والي ابتعدنا عن بعض عشان ربنا فقد امه وهو متاثر جدا بوفاتها وانا كمان طول الوقت بفتكرها وبحزن اوي وبقرالها قران وبحس قلبي بنقبض لما بتيجي سيرتها
هو طبيعي احزن عشانه؟ ولا حرام؟
و حاسة اني عاجزة لانه مش قادرة اخفف عنه او اواسيه اصل مفيش حاجة رسمية بيننا 😥😥😥
  ","

   أقول حرام ازاي بس يا بنتي !
   
   احنا بشر من لحم ودم ..
   
   لو يعرفني لواسيته بنفسي والله ..
   
   لكن اثبتي على ما أنت عليه من الصمت والبعد ..
   
   وادعيلها بالرحمة وبس ..
   
   ما تعرفيش الخير فين.
  
"
81216,"
   عريس اتقدملى وجه البيت مرتين بس مكناش لسه اتفقنا ع حاجة بس كان بيخش بايده فاضيه . ارفضه ؟
  ","

   مش لازم يكون بخل !
   
   ممكن قلة خبرة ..
   
   حاولوا تطقسوا على الحتة دي عشان تفهموا وبناء عليه تاخدوا قرار.
  
"
81217,"
   خطيبي قاللي بحبك ولما نهرته عن كده قاللي مش قادر اكتم اعجابي بيكي ومن ساعتها كلامه بقى قليل معايا اعمل ايه هو انسان محترم وعوزه اتعرف عليه بس خايفه من الحتة دي
  ","

   اتعرفي واتكلمي .. وفهميه بس يسيب كل حاجة لوقتها ..
   
   الله يتم عليكم بخير.
  
"
81218,"
   احبك فى الله حبا لا وصف له يا أبا أنس وأدعو لك كلما دخلت صفحتك وكلما تذكرتك ❤️
ربنا يباركلك ويرزقنى وإياك الجنه وما قرب إليها من قول أو عمل
  ","

   لو أنت أخ = فعلى عيني ورأسي .. وتقبل الله منك ..
   
   ولو أخت = فدي مش نبرة مناسبة أبدا تكلمي بها رجل؛ مهما كنت تحسبين من أمان ناحيته .. وتقبل الله دعاءك ..
   
   أنا كان ممكن أطنش السؤال، وفاهم النية كويس .. لكن الأمانة تخليني هنا أوجه وأظبط الكفة.
  
"
81219,"
   يا شيخ السلام عليكم 
زوجي عاقدين بيكلمني كتير جدا عن العلاقه وديما بيقولي شهوتي عاليه واستحملي الحته دي 
هو كويس بس انا اتخنقت 
باقي شهر ع الفرح
  ","

   عادي .. عادي ..
   
   شهرين كده بعد الزواج والأمور هتبقى تمام ..
   
   اعذريه.
  
"
81220,"
   ايه الحكمة أن ربنا يوقعنا في طريق ناس مش نصيبنا ارجوك رد عليا
  ","

   احنا اللي بنوقع نفسنا !
   
   ربنا مش بيوقعنا ..
   
   بل لولاه لهلكنا.
  
"
81221,"
   هل دعاء ربي لا تذرني فردا وأنت خير الوارثين للزواج؟ ولا بس للولد؟
  ","

   وهل الولد إلا من الزواج !
  
"
81222,"
   والداي منفصلين منذ 15 سنه تقريبا بدون طلاق. ابي لا يصرف علينا ولا يبعث نقود ولا يؤدي اي واجب. تعرضت لظروف صعبه وقال لي لا دخل لي بك تركت بسببه بيت امي لسنتين عند اقاربي بسبب الظلم مع رفضه مساعدتي. لا اريد محادثته حته يؤدي حقنا!! هل هجره حرام؟؟ يصرف على نفسه ومتمكن ونحن نعيش على التدين من الناس!
  ","

   إن كان كما تقولين = فده مش أب !
   
   وتجنبه أروح للروح ..
   
   لكن عامليه بأدب إن حصل تعامل.
  
"
81223,"
   اتكلموا عن أبوكم💜
  ","

   اللهم لا ترني فيه بأسا !
   
   اللهم متعه برضاك في الدارين ..
   
   ولا تحرمني بره أبدا ما أحييتني.
  
"
81224,"
   يا أبى اختي في 3 اعداي لقيتها بتتكلم ف الفون مع واحد... قولتلها احكيلي كل حاجه... كدبت عليا... وكلمت الشخص وطلع عنده 24 سنه وقولتله ابعد عنها احسن وكده وهو قالي حاضر والموضوع انتهى مش عقبناها واديناها الفون من باب الثقه دلوقت ببص لقيت معاها كروت شحن شيلاها في قلب الكتاب اعمل اي بالله عليك.. انا بنت
  ","

   صاحبيها وقربي منها عشان تعرفي توجهيها ..
   
   المشكلة في البيت .. المشكلة في اللي بره !
   
   لازم يكون هي عندها الحصانة والرغبة الداخلية ..
   
   معلش .. هي مرحلة صعبة على كل حال ..
   
   ربنا يهديها ويصرف عنها.
  
"
81225,"
   يا اخي انا بحبك يا اخي ف الله 
خليت الي كنت بحبها تغلي نفسها وكبرت ف نظري وكبرت ف نظرها بعد ما غلينا بعض وعشان منفقدش ثقه اهلينا ورضا ربنا علينا
  ","

   وأنا بحبك 😘
  
"
81226,"
   كيف تنظم وقتك ياشيخ وهل لديك لديك جدول يومى أو لديك ثوابت يوميه مثل الورد والاذكار
  ","

   الصلاة والورد ومواعيد النوم
   
   لو ظبطتم دول = هيظبط معاكم كل اليوم ..
   
   للأسف التالتة هي اللي لما بتلخبط معايا بتبهدلني !
   
   لكن الله يعين ويصلح الحال والبال.
  
"
81227,"
   انت دائما بتفرحنا حتي وانت مش فرحان 🌼
الله يجبر خاطرك و يقر عينك و يريح بالك و قلبك بكل خير.
  ","

   الله يعلم أني أرجو أن تشهدوا لي بين يديه ..
   
   آمين.
  
"
81228,"
   ادعي  ل الاء تفرح وتجيبها الاولى على الدفعة
  ","

   يا رب تفرحي يا آلاء وتسعدي ..
   
   أنت وكل اللي زيك ..
   
   يا رب يبارك فيكم يا ولاد وما يحرمكوش مني 😂
  
"
81229,"
   ممكن دعوه وهعتبرها علامه من ربنا لحاجه محيراني
  ","

   وهم يا بنتي !
   
   مفيش كده ..
   
   فيه حاجة اسمها تستخيري وتاخدي القرار بحسن الظن بالله .. وبس.
  
"
81230,"
   يا شيخ نفسي اتخطب اعمل ايه بنت 22 سنه
  ","

   ومين مش نفسه يا بنتي !
   
   معلش .. عيشي مرحلتك وحافظي على قلبك .. وبإذن الله يطرق السعد بابك.
  
"
81231,"
   انهي افضل خطوبة سنة وكتب كتاب سنة ولا خطوبة ٧ شهور وكتب كتاب سنة ونص ..
علما باني منتقبة ومفيش كلام بينا في الخطوبة غير قليل ومقابلات كل فترة 😅
  ","

   هو مش جدول ضرب ! 😃
   
   المهم تكونوا اطمنتم لبعض .. واتكلموا بحدود ويجيلك البيت بدون خلوة عشان تفهموا بعض قدر المستطاع.
  
"
81232,"
   هي الست بتتخلق من ضلع جوزها ؟! 
واللي بتتحوز كذا مرة بيكون ايه وضعها ؟🤔
  ","

   المرأة تخلق من نطفة ثم من علقة .. زيها زي الرجل !
  
"
81233,"
   لما بتبقي فرحان بتعمل ايه
  ","

   بيكون نفسي أفرّح كل الناس !
   
   إي والله.
  
"
81234,"
   انا تعبت والله
  ","

   وفي سجود الليل راحة المتعبين !
   
   تصبحون على خير يا صحبة الجنة 💚
  
"
81235,"
   ابا انس ..
ايه حل الخنقه اللى ملهاش سبب ياشيخ 
ودائما مع ربنا . مبفوتش فرض فى الجامع بسبح وبقول اذكار كتير 
اعمل ايه تاني ؟؟
  ","

   اصبر حبيبي؛ فهذا من ابتلاءات الدنيا التي تؤجر عليها !
   
   أمواج تضرب .. تأخذ وقتها، وتمضي ..
  
"
81236,"
   ازاي اعرف ان اللي اخترته زوج ليا هو الزوج الصالح اللي دعيت ربنا بيه وازاي احس اني مبسوطة باختياري ده؟ بالله عايك تجاوبني
  ","

   ازاي أحس ؟!
   
   لا إله إلا الله.
   
   يا جماعة مش كده؛ فيه أسئلة فعلا هتزعلكم لو سألتوها لنفسكم والله.
  
"
81237,"
   هو اللي بتوعده بحاجة من تلات اربع أيام كدا تبقى نسيتها؟ 😭💔
  ","

   امممم .. والله اليومين دول مش ملموم على نفسي فعلا ومقصر مع حبايب كتير 😔
   
   المهم فكرني واصبر علي معلش 💚
  
"
81238,"
   لم أقرأ مايلمس قلبي وروحي وكل تجاربي بالحياة مثل كتاباتك ..بوركت وبورك إحساسك العالي
  ","

   الله يجبر خاطرك ..
  
"
81239,"
   يا شيخ خطيبي راجل محترم خلوق بيتقي الله فيا و ف اهلي محب ليا و بيعبر عن مشاعره جدا ولكنه يفتقد للذكاء الاجتماعي و فلسفة العلاقات غير مثقف يعني معندوش حس فني ولا فكاهي حتي مفيش اي اهتمامات غير الشغل ، افتقد الانجذاب اتجاهه و الاهتمام معظم الوقت ..اعمل ايه ؟ مع ادراكي انه مش عايزة اخسره !
  ","

   تقدري تحسني منه ويتطور لو عنده استعداد .. أو تتعايشي مع وضعه دون سماح لهذه الأفكار بالتضخم لو ده نظامه .. أو تسيبيه بلا تردد !
  
"
81240,"
   خطيبي محترم انا عارفة ان جواه طيب بس عملي جدا وعقلاني جدااا بارد ومتبلد المشاعر  باعترافه بيقول ممكن بسبب شغله وانه مهندس بيتعامل مع حقائق وعايزني أطلب اللي عايزاه بصراحة بدون تلميح.. إذا من دلوقتي باشحت الاهتمام والكلمة الطيبة وحاسة برتابة وملل،بعد الجواز هايحصل ايه؟ دا طبيعي؟ 
هنا من فضلك ✋✋
  ","

   أنت بس اللي تقدري تحكمي !
   
   هل أنت من النوع العاطفي اللي مش بيقدر يتأقلم مع التعبير بالأفعال وفقط ؟
   
   أم هل تستطيعين التأقلم مع طبعه مقابل مميزاته ؟!
   
   أنت بس اللي هتحكمي .. ولازم تعرفي تاخدي القرار -أيا كان- دون تردد أو مراعاة لأي أحد أو أي شيء إلا سعادتك.
  
"
81241,"
   بص يا شيخ كده من الاخر انا واحدة مهزأه ليه بقي لان مازلت مستمر ف علاقة مع شخص وفيها تجاوزات كتير  غير خطيبي  الشخص ده اعرفه من قبل ماتخطب...بس انا حقيقي بتمني ان الخطوبة دي تخلص ومش عايزه اكمل حياتي مع خطيبي لأن اتخطبتله غصب وغير كده علشان مبقتش مستعملة نفسي وبقيت قرفانه منها
  ","

   طب ما تقفلي باب (العك) !
   
   وتتوبي لربنا .. وتركزي مع خطيبك وتنسي حكاية غصب دي .. وتعيشي حياتك على نضافة من تاني ..
   
   ايه رأيك بدل الضعف والاستسلام ؟
  
"
81242,"
   كل  ال أنا عاوزاه من حضرتك يا شيخ تدعيلي بجبر الخاطر
  ","

   خاطري وخاطرك والجميع .. يا رب 🤲🏻
  
"
81243,"
   هو احنا هندخل الجنه رغم غلطاتنا دي !?
  ","

   خلقنا بشرا لنخطئ .. فنستغفر ربنا ونتوب من قريب .. ويغفر لنا ويتوب علينا .. ويمن علينا؛ فضلا منه بالجنة !
   
   القضية مش في الغلطات .. القضية في حسن تجاوزنا وإصرارنا على العودة بلا يأس ..
   
   القضية في أن نلقى الله بقلب يحبه ويرجوه .. ولو غفل بعض حين.
  
"
81244,"
   واحد متقدملى بيحبنى بس انا مفيش اى مشاعر تجاهه وحتى مش مرتاحة له ك شكل و قولتله مش مستعدة لانى فاسخة من شهر ونص بس هو مصمم
  ","

   ارفضي.
  
"
81245,"
   الشيخ بتحبكله الغفوة وقت الآسك😂
  ","

   إرهاق اليوم بيتجمع لما أشغل دماغي معاكم .. وتفصل مني 😢
  
"
81246,"
   خطيبى تجاوز معى الحدود وصلنا الى حد المكتوب كتابهم و يتضايق منى اذا رفضت ان اتجاوب معه و يقول انى لا احبه و يقول انه يتعامل معى ع انى زوجته و هو يتضايق من خجلى منه و ابتعادى عنه و احنا لسه مخطوبين من ٤ شهور و باقى سنه ع جوازنا اتصرف ازاى معاه ارجوك رد عليا 💔
  ","

   افعلي ما يرضي الله !
   
   وامتنعي عن هذا تماما .. وأفهميه هذا ..
   
   فإما يلزم الحد، وإما تراجعي حساباتك في اختيار من لا يحكم شرع الله على نفسه وشهواتها.
  
"
81247,"
   انت يعم 🤨🤨
  ","

   الواحد ما يعرفش ياخد غفوة خالص 🙃
  
"
81248,"
   ياابى مخطوبه لشخص محترم جدا وبيحاول يسعدنى باى وسيله
بس انا شعورى تجاهه الامتنان فقط
  ","

   لو ممتنة فعلا هتعرفي تسعدي به وتسعديه !
  
"
81249,"
   متقدملي واحد كان متزوج لمدة أقل من سنة وطلق، وأنا لسه في مقتبل حياتي. اعرف منين ان كان كويس ولا لاء وهل تجربة زواجه السابق ممكن تأثر؟
  ","

   ممكن آه .. ممكن لأ !
   
   مفيش حاجة مضمونة في أي موضوع بصفة عامة ..
   
   عموما لو فيه قبول مبدئي ادي لنفسك فرصة في الخطوبة.
  
"
81250,"
   متأثر یعنی فاکر اذیته لیها وبیعیط  وفاکر کل التفاصیل اللی بینهم وعایز ینساها مش عارف وعایزنی اساعده
  ","

   للأسف .. مش دورك خالص تساعديه !
   
   يا يفوق هو .. ويعطيك مكانك الطبيعي ..
   
   يا لازم تاخدي قرار البعد قبل ما يستنزفك.
  
"
81251,"
   بحس بوحدة رهيبة ي شيخ ومش برضي اتجاوز مع واحدة اعرفها سواء أصدقاء او كده بس ساعات بضعف واستحالة ارتبط رسمي لان انا لسه بدرس ..اعمل ايه
  ","

   سألتك بالله ما تملى فراغك بحد !
   
   استعن بالله واثبت .. واشغل نفسك بعمل في أي شيء ينفعك ..
   
   ولا تستسلم لمثل هذا الشعور ..
   
   ستحمد والله تعففك في هذه المرحلة .. ولو بعد حين.
  
"
81252,"
   خطیبی کان خاطب قبلی وهی سبیته ولسه لحد دلوقتی متاثر 
وارد ینساها ولا اسیبه 
هو کویس معایا
  ","

   متأثر ازاي ؟!
  
"
81253,"
   تزوج بعد فرقنا ب3 سنوات و كنت لا ازال ولا زلت  احبه  
اريد نصيحة
  ","

   هذا قدرك المقسوم !
   
   فداوي قلبك بالرضا .. واستقبلي الأيام بحسن الظن ..
   
   لا تدرين ماذا يخبئ لك المشوار.
  
"
81254,"
   هل يمكن أن تكون هناك صداقة بعد الحب؟
  ","

   الصداقة هي بوابة الحب يا آسك !
   
   كل متحابين لا بد وأن يكونا أصدقاء في الأساس ..
   
   فإن بلغت الصداقة مرتبة الحب فإما استمرار في النعيم .. أو فراق -ولو كان أنيقا- أليم.
   
   الحب لا يستطيع أخذ خطوة للخلف.
  
"
81255,"
   لا اعلم ماذا اقول حقا 😔
  ","

   لا شيء !
   
   قل في السجود كل ما تريد ..
   
   وأبشر.
   
   ألقاكم يا صحبة الجنة 💚
  
"
81256,"
   طب لو الخطوبه سنتين و هبنزل ف الاجازات كل مره 3 شهور تقريبا 
برده لا؟
  ","

   مناسب !
   
   أنا اعتراضي على كم يوم يشوفوا بعض لأول مرة .. وهوب ينزل على الجواز علطول ..
   
   في الغالب مش بيلحقوا يفهموا بعض !
   
   ياما ناس متجوزين سنين طويلة ومش سعدا .. مش عشان وحشين .. بس فعلا معرفوش يفهموا بعض.
  
"
81257,"
   امى غضبانه عليا علشان رفضت عريس هو اصلا رافضنى وفاكره انى انا مطفشاه وعماله تدعى عليا وتقول عليا انى انا السبب ومكدبانى ومش راضيه تصدقنى انى صليت استخاره ومش مستريحه وعماله تدعى عليا وانا مضايقه جدا
  ","

   أحسني معاملتها .. وطنشي كلامها تماما.
  
"
81258,"
   ممكن تزكى خطوبة بنت من حد ملتزم وكويس لكن هيسافر بعد الخطوبة وينزل على الفرح وهو جواز صالونات ؟؟
  ","

   حسب ما ترونه مناسبا لكم !
   
   لكني لا أحب هذا السيناريو.
  
"
81259,"
   مين اللى ضيع الفرصه انا ولا هيا؟ مش فاهم 😢😥
  ","

   حضرتك طبعا !
   
   منين اتكلمت والناس رحبوا .. ومنين قمت مبلط في الخط ؟!
  
"
81260,"
   اوعي تتغير علينا يا أبي بعد العشره مليون😂
احنا بنحبك في الله والله 😅
  ","

   عيب !
   
   أنا أنا زي منا .. لو حتى فات مليون سنة 😌
  
"
81261,"
   انا فعلا حياتى من بعدها واقفه  بقالى4 شهور عايش على الذكرى اللى ما بينا مشكلتها انها اكبر منى بسنه وشويه و اتخطبت مرتين قبل كدا ودى التالته لو فكرت تفسخ هيعملوا مشاكل معاها فى البيت عندها  حاسسها عاجزه واجبرت على الموافقه من العريس دا لانه اغنى منى وكمان اكبر منها بدل ما تتجوز واحد اصغر منها
  ","

   للأسف لا أجيد التعاطف مع مضيعي الفرص بضعفهم !
   
   كتب الله الخير.
  
"
81262,"
   طب أعمل ايه علشان يسامحني ي ابتي!!مستعدة أعمل أي حاجة والله بصلي ليه قيام وبدعيلة في الصلاة وبقرا قرآن كتييير ليه وبطلعله صدقات بس بردوا حاسة بالذنب ناحيتة ؟!
  ","

   انسي خلاص !
   
   واتعلمي في اللي جاي.
  
"
81263,"
   يا شيخ محمد، هي الأحكام الشريعة نزلت لعللها فقط؟ يعني لو الفعل كذا حرام علشان كذا، وقت ما العلة تذهب ومفيش ضرر منها يبقى مش حرام؟ 

يعني مثلا حرام الكلام بين البنت والأجنبي عنها علشان الخلوة المؤدية للفواحش وعمومًا، هل معنى أمْن الفاحشة وإن الأجنبي ربنا هاديه ومش هيقترف سوء ولا يعتدي يبقى مش حرام؟
  ","

   وهي كل الأحكام مفهومة العلل ولا الأصل التسليم والانقياد ؟!
   
   ثم -حسب المثال الذي ذكرت-:
   
   "" ربنا هاديه ومش هيقترف سوء ""
   
   دي نضمنها ازاي والشيطان يجري من ابن آدم مجرى الدم ؟!
   
   لذا من جمال التشريع أنه يغلق الباب من الأساس.
  
"
81264,"
   ي أبتي لو ظلمت حد كان بيحبني أوي وكان بيتمنالي الخير والسعادة و كل أمنتيته أننا نكون لبعض ؛ ومشافش مني غير الأذية والظلم وتعب القلب والحزن وكان بيستحمل ولا عمره أشتكى ...مات ي أبتي وسابني تعبانه أوي وحساسة بتأنيب الضمير قلبي واجعني أوي ونفسي يسامحني أعمل إيه علشان ربنا يسامحني وهو يسامحني
  ","

   قد رزق -بإذن الله- بخير منك !
  
"
81265,"
   انا كنت بحب اخت صاحبى ولمحت ليهم فى البيت وهما تقريبا وافقوا لدرجه انهم شاركوا معايا فى لون دهان الشقه وانا اتاخرت فى انى اتقدم رسمى بسبب مشاكل فى الشغل وفجأه اتخطبت  وحاليا هيا بتطاردنى على الاسك بالمجهول بانها بتحبنى ومش عارفه تعيش من غيرى وانا مش عارف اعمل ايه
  ","

   ملكش دعوة !
   
   مش مرتاحة = تاخد هي القرار بعيد عنك .. وساعتها نشوف ..
   
   ربنا يهديك ويسامحك.
  
"
81266,"
   صبرت ياشيخنا وعملت له بلوك والنهاردة فتحتنا 🤗😍ادعيلنا تتم على خير
  ","

   يسعدكم ربنا ويحفظكم 🌹
  
"
81267,"
   هُدِم السور حول قلبي..وفتنت!اصبحت هشه..شديدة الضعف كثيرة البكاء..بعد ان كنت قاسيه القلب..شحيحة البكاء..شديده القوه اضرب على قلوب صديقاتي الائي يحببن بيدٍ من حديد!
وانا اعلم يقينا انني لن اصل اليه ولو انطبقت السماء على الارض!قد ابتليت في ما لا املك..اصبحت احس بذلة النفس وضآلتها..اصبحت رخيصه!
  ","

   بلاش أفورة !
   
   هي قرصة ودن بس عشان تبقي ترفقي بالناس وما تمارسيش الطهرانية عليهم ..
   
   احنا مستورين بس .. ولا حول لنا ولا قوة إلا بالله.
   
   عودي لربك بالحب والذل وأبشري .. وتعلمي الرحمة؛ فهمي أصل كل خير ..
  
"
81268,"
   أنت مُسعِد قلوب 💚
  ","

   يا رب .. ما حييت 🤲🏻
  
"
81269,"
   يعنى يوم ما ترد عليا اكتب غلط لاااا
  ","
  😂
  "
81270,"
   مش عارفه ليه اسئلتي مش بتوصلك يا ابي خايفه يكون معمولي بلوك 😭
#المحاربين القدامى
  ","

   عيب !
   
   المحاربون القدامى أصحاب مكان.
   
   وإن كان المسمى ده عاد بيتحدث كل شوية .. يعني اللي معانا من رحلة المليون والاتنين بأه منهم طبعا 💚
  
"
81271,"
   يا شيخنا سألت جضرتك قبل كدا وحضرتك مرديتش
ممكن حب ثانوى من ناحيه الطرفين بس هما مش بيكلموا بعض يكمل بجواز ولا دا وهم؟
  ","

   والله يمشوا في حياتهم .. ده المهم !
   
   وساعتها نشوف.
  
"
81272,"
   يسعد مسالك يا ابا انس
  ","

   ويسعد باطنة يا غالي 😬
  
"
81273,"
   الا تنوى الرد علينا
  ","

   بلى يا سيدي !
   
   أنا هنا من أجل الرد ..
  
"
81274,"
   في أكله عند أمي اسمعا دبر نفسك عمرك أكلتها يا شيخ 😅😂
  ","

   رعى الله خاطر أمي بالجبر والإحسان !
   
   وأمهاتنا جميعا ..
  
"
81275,"
   استشارة ياجماعة لو فيه ولد وبنت اتعرفوا صالونات واعجبوا ببعض لكن الاهل اختلفوا ف الاتفاقات وابو الولد مصمم يمشى بنظام بلده وابو البنت اتنازل شويه من عنده لان الولد محترم ويستاهل لكن برضه ابو الولد لسه مصمم ع رايه 
البنت تعمل ايه مش هتقدر تقل بنفسها اكتر من كده وف نفس الوقت الولد محترم ومستخسراه؟؟
  ","

   هو يتصرف مع أبوه !
   
   الكرة في ملعبهم.
   
   (وباباها يمشي لو مفيش ظلم لها في عاداتهم دي).
  
"
81276,"
   هل الدخل الثابت ضروري للتقدم للخطبة 
يارب ترد ياشيخ😂
  ","

   أومال هتقعد بها على باب الجامع ؟! 😬
   
   دخل ثابت ولو قليل .. ربنا بيبارك ويعين.
  
"
81277,"
   الناس اللي بينزلو لنا بالمنيو 😏
  ","

   بلوك عشان أنتم وحشين 😢
  
"
81278,"
   كان معقود عليا وكنت فرحانة بيه كان فيه كل شئ تمنيته لكن بعد كدا اكتشفت انه كل دا كان صورة فقط طلع انسان سئ شتمني وتفاصيل كتير مزعجه وفسخنا العقد لكني تعبانة تعبانة لاني مشاعري يوم ماطلعت طلعت للشخص الغلط وحاسة اني معنديش مشاعر تاني اديها لحد حاسة اني اتعقدت وبخاف من سيرة العرسان الموضوع مأثر فيا جدا
  ","

   المشاعر مش بتخلص !
   
   معلش .. خدي وقتك ارتاحي .. لين قلبك يستعد من جديد ..
   
   واحمدي ربنا إن الصورة بانت لك بدري.
  
"
81279,"
   امرأه وجدت نفسها بين رجل تحبه ورجل يحبها فمن تختار؟
  ","

   من طرق بابها في الحلال !
  
"
81280,"
   دعني استعير كلماتك في الحب ولكن ليس له هذه المره بل للصداقه قولت ذات مره
(إنه نادر كندره الصبار الممتلاءه بالماء في وسط الصحرا )
أصبحت في يومنا الصداقه كذالك يا سيدى
  ","

   الصداقة الحقيقية هي أعظم بوابة للحب !
   
   لن تجد متحابين إلا محسنين لدور الصداقة في الأساس.
  
"
81281,"
   إذا كان بإمكانك أن تعيش بعقل شخص آخر لمدة يوم، فمن ستختار؟
  ","

   أنا دماغي عجباني !
  
"
81282,"
   لسة راجعين من السكن الجامعي النهاردة يا مولانا قولنا حمد الله ع السلامة بقا 😂😂
  ","

   يا بختكم أكيد المهمهات عاملين لكم محشي عشان ترموا عضمكم بدل أكل المدينة الناشف يا حبة عيني 😬
  
"
81283,"
   ماذا تعني الصداقة الحقيقية بالنسبة لك؟
  ","

   من أعطيه ظهري وأنا مطمئن !
   
   من يستر عيبي ويشجع إحساني ويفرح لي بالنعمة كأنها له.
  
"
81284,"
   أصدقاء وعشرة سنين طلعوا اندال بامتياز يا شيخ 🌚 وربنا كشفهم على حقيقتهم أمامي وأمام أنفسهم... مش قادرة اني اسامحهم هل علي ذنب
  ","

   دع عنك الجرح والألم الذي أهديتني .. سأستطيع تجاوزه، عاجلا أم آجلا ..
   
   لكن كيف أسامحك على أن علمت قلبي كيف يكره .. وقد كان من قبلك ببراءة الأطفال، لا تبيت معه شحناء لبكرة ؟!
   
   لا .. لن أسمح لك بغزو مدن روحي، كمحتل غاشم رحل .. وترك ذيوله الغادرة تعبث من بعده !
   
   أقسى عقوبة لك أن أظل نقيا، أبتسم .. ألا تترك في أثرا .. كأن لم تكن ..
   
   لذا -ورغم كل شيء- .. كن بخير، كما أحب للكل أن يكونوا.
   
   وانسي .. وكملي حياتك ..
   
   —————————————————-
   
   ألقاكم يا صحبة الجنة 💚
  
"
81285,"
   طب لو حد مد ايده ياشيخ ..اعمل ايه بتبقي صعبه جدا
  ","

   ما هو اللي قلت عليه في الفيديو ده تحديدا عند مد الايد !
  
"
81286,"
   متعلق جدا بخطيبتي لدرجة اني عاوز ابقى احكي معها طول اليوم و مابقدر اتخيل حالي بدونها، في المقابل هي بحسها ما تفرقش معها صحيح بتحبني بس مو متعلقة فيني يعني عادي لو ما حكينا يومين ثلاثة بحسها عقلية جدا ، مع العلم هي بنت محترمة اخلاق و الدين و عقل ، يعني انا مش عادي و لا هي؟
  ","

   أنت أوفر شوية حبيبي !
   
   وده طبيعي عشان الموضوع جديد عليك ..
   
   وحاول ترشد مشاعرك عشان ما تتعبش وتتعبها معاك ..
   
   الوسط حلو في كل حاجة.
  
"
81287,"
   اكمنها المارون مش المارين
  ","

   أنت شطور أصلا 😃
  
"
81288,"
   حضرتك ولاد عمى وعماتى لازم يسلموا بالايد وانا بضايق جدا هما اكبر منى بكتير بس مبعرفش احرجهم وكمان ممكن تحصل مشاكل كتير ف العيلة بسبب رفضى للسلام عليهم .وكان عندنا فرح ف العيلة فمرضتش اروح عشان مسلمش على ولاد عمتى .وامى بتقول عليا معقدة بسبب كده وبتقولى هيقولوا عليكى متكبرة وكئيبة . هو ده بجد
  ","

   أول مرة وبعد كده الكل هيفهم ومش هيمد ايده.
  
"
81289,"
   محماااد
  ","

   نعااام
  
"
81290,"
   شيخ واحد جه اتقدم ليا واول قعده طلب حساب الفيس بتاعي واتكلمت للاسف بعد زن يجي 5 ايام كتعارف واخدت عليه وانا والله اول مره اكلم شاب  لو حاول يخطي حدوده في الكلام كنت اقوله ميقولش كده لكن لما جه تاني مره حصل منه تصرفات خلتني اتقبضت منه وخوفت فقولت لبابا يرفض بس بيجي ع بالي كتير جدا وتعبت
  ","

   أنت عملت الصح !
   
   انسي.
  
"
81291,"
   أمامك 3 أقراص سحرية وعليك اختيار واحد فقط ..
الأولى ان تعيش بالمكان المفضل لك للأبد
الثانية أن تحصل على الشخص الذي تتمناه
الثالثة أن تكون معك كل الشهادات العلمية التى تتمناها
.
أى واحد ستختار ؟
  ","

   الثانية !
   
   ولأكن بأي مكان .. وجرّدوني من شهادات الدنيا كلها.
  
"
81292,"
   ضعوا شيء يستفيد منه المارّين من هُنَا ؟👑
  ","

   أن جمع المذكر السالم مرفوع بالواو !
  
"
81293,"
   فرحي كمان كام شهر ، انصحني كابنتك 🙈
  ","

   اتعلمي الطبيخ 😃
   
   الله يتم عليكم بخير.
  
"
81294,"
   ثالث مره ابعت السؤال 😭
حكم مصافحة ولاد العم
  ","

   لا تجوز.
  
"
81295,"
   أنا إمام مسجد والحمد لله حفظي متقن ومجوّد 
لكن أحيانا لا أذهب للمسجد للإنشغال بدراسة أو لعذر أو للتكاسل والشيطان أحيانا 
فيصلي بهم شخص قراءته ضعيفة وغير مجودة ويُخطئ كثيرا 

هل عليّ إثم بخطئه؟ وهل يؤثر ذلك في صحة صلاة المأموين؟
  ","

   سبحان من شرفك !
   
   وأنت تزهد :(
   
   إثمك مضاعف؛ فراتبك مقابل هذا العمل العظيم ..
   
   احتسب يا غالي؛ فأهل القرآن يرفعهم الله في الجنة درجات، وأهل المساجد يظلهم الله يوم الحسرات.
  
"
81296,"
   واحده خطيبها بيطلب منها ان ميكنش بينهم حواجز ويتكلم عن مشاعره براحته  معاها وهي بتعترض وتقوله ان دا مش واقته دا بعد الجواز انت لسا خطيبي ومينفعش بس هو رافض وبيقول اخنا عاملين اشهار بالخطوبه وكدا كدا هنتجوز وهي بتحبه جدا بس شايفه ان دا غلط ومش عارفه تقنعه ازاي ليتكلم ويطلع مشاعر لميكلمهاش اصلاتتصرف ؟
  ","

   ما يكلمهاش أصلا !
   
   وبعد العقد يبقوا ياخدوا راحتهم.
  
"
81297,"
   يا ابا انس!
نشكوا لك من الوحده والفراغ العاطفي،فتقول لنا اعتذلوا الجنس الاخر واستعينوا بالانس بالله 
ايعقل ان نشكوا لك من شدة العطش،فترشدنا الى اعتزال الماء وكثرة الاكل ؟!
اخشى ان كلاهما سيقودنا للهلاك !!
  ","
  "" فلما فصل طالوت بالجنود قال إن الله مبتليكم بنهر فمن شرب منه فليس مني .. "" !
  
  في غاية عطشهم ونصبهم ابتلوا نعم بالمنع من الماء ..
  
  من صدق مع ربه، وآوى له بقلبه = نجاه وقواه وأغناه.
  "
81298,"
   قطعت رجلي بسب القصف وانا منذ ستة اشهر اقيم الليل وادعوا بهذا الدعاء بأن يجعلني الله فتاة اخرى رسمتها في مخيلتي  لانني لا اطيق حياتي الواقيعة ولانني واثقة بأن الله قادر وهو عليه هين هو خلقني من قبل ولم اكن شيئا الا يقدر ان يجعلني تلك الفتاة التي رسمتها في مخيلتي سؤالي هل دعائي فيه تعدي ع الله ام لا ؟
  ","

   أولا: ثقي وأيقني أن الله ابتلاك ليرفع درجتك ويعظم أجرك وسيعوضك بمنه وفضله في الجنة ما لا يخطر لك على بال.
   
   ثانيا: إن كنت تقصدين بالدعاء مثلا أن تنبت لك قدم أخرى، فهذا محال يا كريمة .. ليس لأن الله لا يقدر -حاشاه سبحانه- ولكن لأنه ربط الدنيا بأسباب وقوانين .. وهذه مساحة كثيرا ما يؤدي بنا الخلط فيها لإساءة الظن بالله رب العالمين.
   
   ثالثا: لعلك تجدين العلاج بإذن الله في طرف صناعي؛ فهذه الأمور متطورة جدا هذه الأيام .. وتعود لك حياتك أفضل مما كانت بإذن الله ..
   
   كل الدعاء لك بالسعادة والرضا وقرة العين .. وكرم العوض في الدارين.
  
"
81299,"
   صحبة الجنة اللي في طب عين شمس !
  ","

   أخي وحبيبي د. محمد إبراهيم
   
   هيبدأ يعطي كورسات رمد من بكرة بإذن الله .. ومحمد ما أعلم عنه إلا الإتقان والأمانة .. وكتير منكم أكيد يعرفه ..
   
   الله ينفع به وبكم ..
   
   التفاصيل في المنشور ده:
   

    https://www.facebook.com/100002198436336/posts/1916597258423537/
   

   اللي محتاج يتوكل على الله .. ولنا خصم خاص 😌
  
"
81300,"
   ما تدعيلي يا شيخ :)
  ","

   يا رب تنام نومة هنية .. وتقوم سعيد مستبشر بخير قادم !
   
   والجميع ..
   
   تصبحون على خير يا صحبة الجنة 💚
  
"
81301,"
   كان عندنا واحد كدة بس كنا بنلعب في ملعب و هو بيته جمبه و كنا نلاقيه فجأة في الملعب..بتلاقي كل واحد جري في يمة...و يوم كنا بنلعب و هو دخل الملعب من ورا الجون و ماسك عصاية في إيده و هيضرب الحارس اللي مديله ضهره بس لحسن حظه كان في حديدة بين العارضتين ورا رجله جت فيها و اتقلب على وشه...كان زمان الواد ما
  ","

   الله !
   
   جميلة (يمة) دي ..
   
   هو الحارس كان دايما جندي مجهول الصراحة 😂
  
"
81302,"
   كنت عيل متشرد  ي راااجل  😂😂😂😂
  ","

   لا والله 😔
   
   أنا كنت بلعب يوم الخميس بس عشان كان إجازة من الكتّاب ..
   
   لدرجة مرة في عز غضبه وهياجه .. رايح بكل براءة أقوله:
   
   يا عمو سيبني ألعب عشان احنا بنيجي الخميس بس .. فما كان رده إلا خرزانة طائشة نجاني الله منها 😌
   
   وفررت مع الفارّين وأنا متعجب كيف أنال عقوبة كمثل هؤلاء الذين يلعبون يوميا 😢
  
"
81303,"
   توقفت عن الدعاء في تحقق امر ما اظنني قد يئست من استجابته سابقا لكني الان في طور ان كل شيء مقدر وانه مسير بامر الله توقفت عن الدعاء في كل شيء لاني ليس لي رغبه في شيء الا الذي مضي و اني علي اتم الرضا بما يقدره الله انا الان اقول فقط افوض امري الي الله رب راضني وارضني
هل يعد ذلك سوء ادب او ياس من الله
  ","

   أكثر من الصلاة على النبي .. وأبشر !
  
"
81304,"
   اول ما بتفتح واشوفك في الاجابات 
بحس الشمس طلعت
  ","

   الشمس طلعت دي ذكرياتها معايا وحشة !
   
   كان لنا جار طويل جدا وأصلع .. ومن هنا كان شمسا فيما يبدو لنا ..
   
   والله يمسيه بالخير بيته كان مطل على الجرن اللي بنلعب فيه كورة ..
   
   وكنا مخليين الجدار بتاعه جون .. وماسورة الصرف البلاستيك عرضة !
   
   طبعا أنا متخيل الوقت كم الإزعاج اللي كنا عاملينه له، سيما مع الماسورة المعرضة للكسر ..
   
   وكان كتير يفاجئنا بهجمات شرسة وفي يده الخرزانة .. واللي يطوله يديه اللي فيه النصيب .. ولازم الكورة تتشق نصين مغدورة بسكينة تالمة !
   
   المهم اتفقنا نلعب ودايما نوقف واحد جهة باب بيته ينادي أول ما الباب يتحرك:
   
   الشمس طلعيييييت .. الشمس طلعيييييت
   
   فنجري متفرقين بين القبائل .. أقصد الزقق والشوارع ..
   
   ويوما ما يبدو أن جاسوسنا سها .. وتابع اللعب بحماسة مرتقبا دور مشاركته أو انشغل بقضم أظافره .. أيا ما يكون ..
   
   فوجئنا بنداء (الشمس طلعت) مختنقا ضعيفا .. خافتا تحت وابل من الشتائم ..
   
   التفتنا وإذا عمو الشمس قابضا على جاسوسنا بيد وباليد الأخرى يجر حارس المرمى المسكين الذي كان لاهيا هو الآخر أو مضطرا لقضاء حاجته عند جدار الشمس .. فقبض عليه متلبسا !
   
   تفرقنا مسرعين .. ونجت معنا الكرة ..
   
   وحرصنا طوال الأسبوع التالي على تطييب جراح جاسوسنا والحارس .. فقد أديا مهمة الفداء لإخوانهم ببسالة منقطعة النظير .. ومنقطعة الملابس أيضا ☹️🙃
   
   ومن يومها قررنا نحن الغروب عن هذا الجرن .. للأبد.
  
"
81305,"
   اتخطبت غصب وكل مره اجي اسيبو يغصبو عليا تاني اكمل وابي قالي اذا سبتيه هدبحك هتقعدي من جامعتك وحبس البيت ده يرضي ربنا؟ هو ليه حق يعمل كدا مهما كنت انا ايه او غلطاتي ايه؟
  ","

   سيبيه !
   
   يدبحك أهون من موتك كل يوم بالبطيء.
  
"
81306,"
   مطلوب منى بحث عن شخصيه مشهوره قررت أكتب عن حضرتك تحب أكتب فيه ايه😄
  ","

   بسم الله الرحمن الرحيم
   
   محمد عطية .. مر عيد ميلاده، ولم يهده أحد آيفون اكس اس.
   
   والسلام عليكم ورحمة الله وبركاته.
  
"
81307,"
   احم احم اسمه ايه
  ","

   متجوز على فكرة .. وعنده بنتين 😬
  
"
81308,"
   ثواني كدا في قسم الباثولوجي ؟؟!!!
  ","

   إي نعم !
   
   لو احتجتم حاجة روحوله .. إبراهيم أكرم مني وأجدع.
  
"
81309,"
   لو كنت في تجمع عائلي وطلب منى ان اصلي معهم جماعه وكنت حائض وتوضئت وعملت نفسي اصلي حركات فقط هل كدا عليا ذنب؟
  ","

   حرام .. حرام !
   
   ما تتكسفوش من حاجة مكتوبة على بنات آدم ..
   
   (مش بصلي) - (عندي ظروف) سهلة خالص، وبتتفهم بلا تعقيب.
  
"
81310,"
   و قد لا يكون إلا في جواره ! 
ازاي يا شيخ؟
  ","

   يعني نصيبك من السعد مؤجل أكثره للجنة !
  
"
81311,"
   الصورة دي ف مول العرب مش كدا 😅😅😅😅؟؟
  ","

   لا يا عم .. في سنتر جامعة المنصورة 😂
  
"
81312,"
   هترد عليا ولا اروح انام؟؟ 🤔
  ","

   مبروك !
   
   رح نام بأه 😬
  
"
81313,"
   إحم😅عايزة أشتري هديه لزوجي ومش عارفه أشتري إيه ممكن اقتراحات😅😅
  ","

   حسب -احم- الميزانية !
  
"
81314,"
   ازاي انسى شخص بحبو و متأكدة من حبو ليا بس الظروف منعتنا من القرب
متأكدة أن الخيرة فيما اختاره الله 
لكن بحبو جدا و مش أدرى أنساه
  ","

   الله المستعان !
   
   دعي الأيام تعمل عملها ..
  
"
81315,"
   والولد يعمل ايه يا شيخنا .. معجب بيها وبشفها بحكم انها معايا ف الكلية .. وانا لسه صغيرع الخطوبة ..
  ","

   ينشغل بمرحلته ويركز في مصلحته.
  
"
81316,"
   هو أخو حضرتك ف جامعة المنصورة وبالتحديد ف كلية طب بشري 🤔🤔 شوفت واحد شبه حضرتك بالظبط هناك امبارح 😃😂
  ","

   آه هو 😃
  
"
81317,"
   ايه الثقة دي كلها
  ","

   تاخد شوية ؟! 😏
  
"
81318,"
   كل حاجه لسه بتفكرني بيه مع ان كذا موقف معجبنيش تصرفاته وعاهدت نفسي اني اسيبه بس فتره وارجع تاني انشغل بيه انا بحبه من بعيد بس تعبت
  ","

   غلّي نفسك.
  
"
81319,"
   مش عارفه انا زعلت منك يا شيخ ع البوست بتاع مبروك عطيه كان نفسي تكون حازم اكتر
  ","

   أنا متعجب جدا والله للناس بتوع حازم أكتر دي !
   
   ده تقديري للموقف .. ومش من حق حد يفرض علي نبرة معينة أو يقيس موقفي هنا على موقف آخر ..
   
   تقدر حضرتك تكتب على صفحتك ما تريد وما ترى أن ذمتك تبرؤ به ..
   
   أما أنا فأرى ذمتي برأت بما كتبت .. ولولا أصلا أني كتبت عنه يوما عندي ما انشغلت بالرد على مثل هذه التخاريف (كما هو عنوان البرنامج) !
   
   غير كده تبقى مزايدة لا أحبها.
  
"
81320,"
   مش بشوف اسم حضرتك حتى لو صدفة غير وبدعيلك :) ربنا يباركلك .. ومؤخراً حضرتك ضيفت زوجى عندك عالفيس :D وهو بيعرف يعمل كومنتات براحته لكن أنا لاء!
  ","

   سلميلي عليه .. الله يسعدكم ..
  
"
81321,"
   استمعت إلى الرقيه اشعر بألم شديد في دراعي الشمال  ورجلي من تحت ألم كذالك وهناك ألم تتنقل من الرقبه الا الكتف الي أسفل الضهر لكن المسترهاستمعت إلى الرقيه اشعر بألم شديد في دراعي الشمال  ورجلي من تحت ألم كذالك وهناك ألم تتنقل من الرقبه الا الكتف الي أسفل الضهر لكن المستمر هي ألم الدراع اليسري
  ","

   سيبك من كل ده !
   
   حافظي على صلاتك وأذكارك وبس.
  
"
81322,"
   أحب شخص لايحب خطيبته وهي لم تُخطب له عن حب بل زواج صالونات وعندماعلم والديه بحبه لي هددوه بطرده من المنزل وألا يدخلوا له بيتاًإذا ترك خطيبته وتزوجني خاصةأنها أصبحت يتيمةالأب منذفترة قصيرة، وانامُدمرة لأنني أحبه وأجد فيه ماتمنيت ان يكون فيمن اتزوجه
هل في ذلك إثم او ظلم إذا تركها من أجلي وخالف والديه
  ","

   هذا قصة من ظلم مركب !
   
   ولا أدري هل نشأ هذا (الحب) بناء على علاقة وتواصل بينكما أم ماذا !
   
   الصورة منقوصة لأنك تبررين لنفسك بالطبع ..
   
   لكن (وحسب ما رأيت كثيرا) هذا السيناريو بينكما غير مؤهل للنجاح؛ فلم يُبن على أساس قيم.
  
"
81323,"
   كلامك دايما ما فيهوش أي أخطاء إملائية ولا نحوية حتى كان الكلام عامية
من الحاجات الجميلة جدا
  ","

   الله يكرمك 😃
  
"
81324,"
   مين ناسينا خالص اليومين دول وكل فين وفين يدخل يعمل أنسر واحد يجرى😳
  ","

   بدلع بأه بعد العشرة مليون 😌😬
   
   لا والله .. مشغول بس مع قلة نوم ..
   
   دعواتكم.
  
"
81325,"
   طب و الكوانتم يا شيخ و الثرمو 😭 كنت بتعمل ايه؟ ادعيلنا بالله عليك رابعة طحنتنا من اول يومين 😭😭 و احنا بنات و مش وش بهدلة اصلاً
  ","

   الكوانتم كان بيديها لنا دكتور اسمه/ ممدوح سليمان .. الله يمسيه بالخير ..
   
   كان بيكرر الامتحانات .. رحت جبت إجابات نموذجية لخمس سنين فاتوا، وصمتها صم !
   
   جبت فيها امتياز ب ٩٥ ٪؜
   
   مش عارف والله ازاي حتى الآن 😃
   
   أما الثرمو فكانت مقبول زي اخواتها.
  
"
81326,"
   ما هي الحصة التي أعتدت أن تنام فيها؟
  ","

   محاضرة ال physical organic يا آسك !
   
   كانت عقدتي في الحياة 😢
  
"
81327,"
   ينفع أقلع النقاب بعد ما لبسته غصب !
  ","

   ينفع .. المهم تحافظي على صلاتك وحجابك .. وما تكونش خطوة خلع النقاب بداية لسلسلة من التنازلات !
   
   النقاب مستحب .. من لبسته فهي مأجورة، ومن لم تلبسه (ما دامت ملتزمة بحجابها) فلا بأس عليها.
   
   وهناك قول معتمد بالوجوب ..
   
   وهذا من الخلاف السائغ ..
   
   ومفيش غير كده.
   
   فاللي يقول عادة ومش عبادة .. إلى آخر هذا العك فهو عكاك !
   
   واللي يقول بحزن لما أشوفهم في عين ما بيحزنش عادي من كشف الشعر والتبرج وبيقعد أدامه ويضحك ويهزر = أعمى البصيرة، والبصر.
  
"
81328,"
   كنت بكتب في مشكلتي لكن مسحتها وهكتفي اطلب منكم الدعاء لاني مش عارفه ادعي بايه حتى
  ","

   الله يصلح لي ولكم جميعا الحال والبال ..
   
   نسأله من الخير كله، عاجله وآجله، ما علمنا منه وما لم نعلم ..
   
   ألقاكم يا صحبة الجنة 💚
  
"
81329,"
   احتاج رساله منك ....
  ","

   لا تنتظر رسائل من أحد !
   
   امض لربك بيقين .. وواجه همومك بحسن الظن.
  
"
81330,"
   عوض ربنا امته؟
  ","

   قد يكون قريبا .. وقد لا يكون إلا في جواره !
  
"
81331,"
   اعمل ايه في اللحظات الي بحس فيها اني عوزه اتحب بس مفيش حد يحبني
  ","

   تقربي من ربنا أوي !
   
   وآه لو أحبك هو.
  
"
81332,"
   ممكن تنزله ياشيخ عشان قافلة الفيس ..
  ","

   دع عنك الجرح والألم الذي أهديتني .. سأستطيع تجاوزه، عاجلا أم آجلا ..
   
   لكن كيف أسامحك على أن علمت قلبي كيف يكره .. وقد كان من قبلك ببراءة الأطفال، لا تبيت معه شحناء لبكرة ؟!
   
   لا .. لن أسمح لك بغزو مدن روحي، كمحتل غاشم رحل .. وترك ذيوله الغادرة تعبث من بعده !
   
   أقسى عقوبة لك أن أظل نقيا، أبتسم .. ألا تترك في أثرا .. كأن لم تكن ..
   
   لذا -ورغم كل شيء- .. كن بخير، كما أحب للكل أن يكونوا.
  
"
81333,"
   عارف بوستك جه فوقته بالظبط وكانك اعلم بحالى😢😢
  ","

   كتير جدا بقرأ الكلمة دي في الشير !
   
   وبتسعدني فوق الوصف ..
   
   أنا معرفش حاجة .. أنا مسكين ..
   
   بحمد ربنا بس إنه بيستعملني ويجري على خاطري حروفا تمس شيئا في قلوبكم، أو تحاول الإصلاح من حالكم ..
   
   رب لا تحرمنا .. أبدا ما أحييتنا.
  
"
81334,"
   هو حضرتك بترتجل الكلام ده كله أكيد صح؟! 
هو حضرتك بتجيبه منين و ازاي بيطلع مترتب و جميل كدة!
نتعلمها ازاي دي :')) 
ربنا يبارك لحضرتك .. ما شاء الله
  ","

   المهم الصدق !
   
   ياما ناس الحروف في خاطرهم مطيعة، كجنود في جيش منظم .. لا يعصي لقائده أمرا ..
   
   لكنها في النهاية قاسية .. ومتعجرفة .. أو متكلفة !
   
   الله يجعلنا من الصادقين.
  
"
81335,"
   كل سنة وانت طيب يا حبيبنا ومبروك ع المليون العاشر 💜💜
  ","

   الله يبارك فيك حبيبي ..
   
   رقم الحساب موجود لو عايز تبارك فعلا 😬
  
"
81336,"
   مش فاهم ليه في آخر بوست،  أقسى عقوبة النسيان! ،  مع إن انا شايف الكره أقسى؟!
  ","

   الكره صورة متحولة عن الحب !
   
   يعني إنهم لسه حاجة ..
   
   أما وضعهم في زاوية الإهمال = عقاب يليق بهم تماما.
  
"
81337,"
   أخر بوست ع الفيس , , عظيم جدًا .
  ","

   الله يكرمك ..
  
"
81338,"
   شيخ انا بثق ف رأي حضرتك جدا .. عندي انترفيو بكره تبع شغل ميديكال ريب .. انا بنت ومنتقبه .. هو الشغل نفسه حرام متعبش نفسي ولا اسعى ليها عادي ؟؟!
  ","

   مش حرام !
   
   بس بهدلة أوي لك كبنت ..
   
   الله يقويك ويعينك.
  
"
81339,"
   يا شيخ امتي تيجي المنصورة والله اشتقت الجلوس وياك بدون ما اشوفك
  ","

   ازاي يعني !
   
   اعزمني في المحمدي واشتاق على حق يا سيدي 😌
  
"
81340,"
   في حاجه اسمها حب قبل خطوبه أو جواز!!!
اجابه عقلانيه.
  ","

   فيه !
   
   لكنه إن لم يتوج بزواج = اخترمته احتمالات كثيرة، تحيله لعذاب .. أو ذكرى من سراب .. أو طيف أمل يلوح على الدرب؛ كسؤال بلا جواب.
  
"
81341,"
   أيهما تفضل؟ التحدث أم الاستماع؟
  ","

   مع المهموم .. أفضل الاستماع حتى يفرغ حمله !
   
   مع المنتصح .. لا بد من التحدث ليبلغ النصح (مني ومنه) محله !
   
   مع المحبوب .. كلاهما لذيذ، وفيهما سر؛ ما أجمله !
  
"
81342,"
   حضرتك زي الغفوة بتبقي وقت قليل بس بتفوقنا وتعوضنا عن تعب اليوم كله😌
  ","

   آخد أنا غفوة بأه 🙃
  
"
81343,"
   انا مخطوبة لواحد محترم جدا ومثقف وبيحب القراءة  وانا مش بقرأ كتير وبدأت أحس اني قدامه شخصية تافهه ومش دي الإنسانة اللي ينفع تكون ام لأولاده و انا اساسا مش عارفة اذا هو حبني او لا علي طول عندي احساس انه لو شاف عندي اي مشكلة سواء موضوع التفاهه دا او غيره مش حيتمسك بيا ودا مخليني بخاف من اي كلمة بقولها
  ","

   كلما كبر عقل الرجل = كلما أحب المرأة حنونة، داعمة، عاقلة .. وتافهة !
   
   سيبك من الأوهام دي .. هو محتاج الأمان مش الدكتور عبدالصمد يناقشه في مسائل الثقافة الدقيقة ..
   
   خلي عندك ثقة في نفسك .. اسمعي منه كويس واتعلمي وتفاعلي .. ودعي أنوثتك النقية تملك قلبه.
  
"
81344,"
   لو شوفت واحد بيخون مراته وانا عارفاها وهي محترمه جدا ، اقولها ولا لأ؟
  ","

   ملكيش دعوة.
  
"
81345,"
   هل الانسان يميل لمن يشبهه ام لمن يكمله ؟
  ","

   لن يكمله إلا من يشبهه !
  
"
81346,"
   أيهما أصعب أن تكون الطرف الذي يبادر أم أن تكون الطرف الذي ينتظر ؟
  ","

   المهم أن أجد الحب !
   
   ساعتها لا يضر أي الأطراف كنت.
  
"
81347,"
   مهو مش هو ده السؤال ي شيخ 😂
هتلاقي كده رسالتين عشان كنت بكتب موضوع تعبير كده و  فيه جراح و كده 😁
  ","

   أفا !
   
   الصنارة غمزت على فردة دزمة 😬
  
"
81348,"
   إتفقت معها على العمل بعد الزواج وعدتها إن لا اجبرها أن تضع من مالها الخاص في مصروف البيت وإنه اختياري لها تعرضت لضائقه ماليه لأكتشف إنها كانت تعطي أخيها جزء من راتبها هل اجبرها علي إن تضع راتبها في مصروف البيت واكون قد خلفت وعدي أم أتركها تفعل بمالها كما تشاء علما بأنني لم أجد منها مساعده عند الضيق
  ","

   شرعيا بالورقة والقلم ملكش حق أبدا يا غالي .. ده مالها وهي حرة !
   
   إنسانيا بالعشرة والعشم موقفها يزعل طبعا .. كان المفروض تكون أول حد يحس بك ويدعمك !
   
   لكن عموما استغن أنت تماما .. وإياك تطلب منها شيء ..
   
   ولو كويسة معاك بعيدا عن هذه النقطة = يبقى طنشها واستعل عليها ..
   
   ربنا يوسع عليك ويكرمك.
  
"
81349,"
   مهما وصل بينا الغلط
لو توبنا توبة نصوح و رجعنا لله 
نرجع زي ما كنا؟ بفطرتنا و طبيعتنا الحلوة؟ 
و لا اللي راح راح و مش هنرجع زي ما كنا!
  ","

   التائب من الذنب = كمن لا ذنب له.
  
"
81350,"
   الآسك ده بيعلمني الصبر و الله شايفة الناس أسألتها بتتجاوب و لسة سؤالي مستني دوره 😅 يلا ربنا ييسر
  ","

   زي الصيد كده 😂
   
   مبروك الصنارة غمزت 😬
  
"
81351,"
   يارب ترد عليا ..
بقيت حاسه ان والدي مش عايز اني اتخطب كل اما ييجي حد يأجل ويقول لما تخلص وخلاص انا خلصت بقاله اسبوع المفروض بيسأل عن حد متقدم ومش بيرد ولا بيعرفنا وصل لاي وحد تاني عايز ييجي قعد يزعق جامد وقال مش موافق
انا مش قادرة افهم ليه بيعمل كدا
  ","

   خلي ماما تتكلم معاه وتفهم بالهداوة !
   
   أحيانا بيكون فيه عبء مادي مكتفه ومخوفه .. فمحتاح اللي يشجعه ..
   
   لو مفيش سبب = وسطي حد حكيم من العيلة عم مثلا أو حتى صديق لبابا بيحترمه وله تأثير عليه.
   
   الله ييسر الحال.
  
"
81352,"
   دايما الشيطان يقولي مش هيجي عشان انتي اعلى منه ماديا و أنا والله ولا فارق معايا هوا المفروض بيحاول يجهز نفسه بس خايفة مهما حوش فلوس يظن أنه غير مقبول أيضا بالنسبة ليه
  ","

   جه جه .. مجاش ييجي الأفضل بإذن الله.
  
"
81353,"
   هما بيبصو ليه كده واسمهم ملتزمين بيعلقونا معاهم ويوجعو قلوبنا.... م تلمو انظاركم بقا عشان منتعلقش فيه ايه ي جماعه ورانا مذاكره حرااام عليكووو
  ","

   وهو أنتم يعني ضعفا لأي حد يبصلكم بصة يقوم يشغلكم ؟!
   
   مش نغلّي نفسنا بأه ولا إيه.
  
"
81354,"
   ابي انظر لرسائلي ولو لمرة ! 
قلبي يتحسر وأبكي كل سنة وأنا أشاهد الكعبة على التلفاز من بعيد ... أرجوك يا أبي أن تدعو لي أن يكتبها الله لي قريبا لقد تركت قلبي هناك منذ 6 سنوات ... هل لي بدعوة صادقة من قلب من أعتبره أبي ومن قلب صحبة الجنة ؟!
  ","

   الله يا رب يبلغك قريبا .. وكل مشتاق ..
  
"
81355,"
   فى واحد فى الكلية مصمم يلفت انتباهى كل يوم نظرات مع انى عامله نفسى مش واخدة بالى .من كتر ما بيبص عليا بدأت أشعر بتأنيب ضمير انى مشتركة معاه فى الذنب خصوصاً انى فعلا بدأت اهتم .بس انا عملاله بلوك
  ","

   بلوق فيس .. بلوق واتس .. بلوق نظرات واهتمام ..
   
   تجاهليه لين ييأس .. بلا لعب عيال ..
   
   أما لو راجل هيحترم نفسه ويجهز حاله ويتقدم.
  
"
81356,"
   خاطيبي كان بيحبني بجنون ومازال وانا بحبه بشكل مش طبيعي المهم حصلتله ظروف صعبة وسقط سنة ترك البيت وجالي بكل ضعفه انا كنت مريضة وهعمل عملية وفيا وجع شديد وقتها اتعصبت عليه غصبا عنى
نهى كل شئ
اعتذرتله بكل الطرق وروحتله محافظته وهو رافض تماما اي اعتذار ومبيقولش غير انتي كسرتيني
هو متابع حضرتك وبيحبك جدا
  ","

   لو اللي بيحب يا غالي ما يلتمس العذر ويقبل الاعتذار = يبقى مين ؟!
   
   بلاش تعاند وتكبر مسألة الكرامة ..
   
   وما دامت اعتذرت فلعل ده درس تتعلمه طول العمر !
   
   ثم تعالى هنا منت برضه عايز شد ودانك .. شعورها ايه لما تحس قربها ما فرقش معاك وما نجحتش ؟!
   
   ما هي برضه كانت ضعيفة وزعلانة زيك !
   
   أرجو تبشرني قريب بإنك طلعت صادق فعلا .. ولم تهدم قصة جميلة بعند ستندم عليه بعد فوات الأوان.
  
"
81357,"
   خرج من الغرفه زوجي ورجع حبيبي

انتو بتجيبو الكلام ده منين اجدعان مش كده راعو مشاعرنا... طب ما انا وانا خارج من الاوضه امي بتطلب مني كوبايه ميه بتشرب نصها وترش عليا الباقي
  ","

   خرجت وأنت ناشف .. رجعت وأنت مبلول 😂
  
"
81358,"
   أسعد الله مساءك بكل خير .
أشعر بتناقض بين قولك (ما توافقيش غير على اللي يملى عينك و يفرح قلبك )
و بين 
قولك( مادام مافيش نفور وافقي)
  ","

   أيوه بندي فرصة لملء العين وفرح القلب؛ لأنه مش لازم ييجي من أول لقطة !
   
   ممكن موقف بسيط خالص يقذف الله به في القلب حبا أبديا ..
   
   دفاعه عنك فترة الخطوبة في موقف ما أمام أهلك .. وشه اللي اصفر لما جه يزورك ولقاك تعبانة .. كلامه اللي بيلمع في عنيه ومحرج يقوله لكنك حسيت به جدا !
   
   تحكي إحداهن:
   
   كانت حياتنا عادية .. احترام وإحسان .. دون حب متوهج !
   
   في ليلة من ليالي الشتاء قمت عاطشة جدا من نومي .. أحس بي .. سألني بعين يملؤها النعاس: مالك ؟!
   
   قلت: عطشانة وبينما أتأهب للقيام .. شد علي الغطاء .. وقام مسرعا .. وخرج ليأتيني بكوب الماء !
   
   خرج من الغرفة وهو زوجي ..
   
   ودخل لها وهو حبيبي.
  
"
81359,"
   مخطوبه 4 سنين لواحد معايا فالكليه اخر سسنه بدا يشك فيا او يغير بزياده جدا ناحيه اي حد اتعامل معاه رغم ان التعامل كان رسمي وكنت مضطره بسبب مشاريع التخرج اخر مره بدا يسال اي حد يشك فيه اذا كان يعرفني او بتعامل معاه فسخت الخطوبه لمده شهر مستمر فالاعتذارات وعايز يرجع وندمان ع تصرفاته دي راي حضرتك ايه
  ","

   أنت الأدرى !
   
   هل ده كان عارض .. ولا شيء أساسي في طبعه ؟!
   
   لو الثانية = يبقى لأ.
   
   لو الأولى = يبقى ترجعي بعد وضع النقط على الحروف في هذه المساحة.
  
"
81360,"
   شيخ عاملي بلوك
  ","

   تؤ
  
"
81361,"
   ينفع شخص محترم يشرب مخدرات؟ يبقى كدا اسمه محترم ازاى ؟
  ","

   السؤال ده نفسه صنف عالي ! 😂
  
"
81362,"
   سيبهم اللي عمالين يعصبوك دول وحاوبني انا ياشيخ😂 عندي رؤية شرعية مع حد احببته سرا وفضلت ادعي سنة وفجأة تواصل مع ابي وهيتقدم انا منتقبة وشكلي عادي وخايفة بعد كل دا ميحصلش نصيب انصحني وادعيلي ربنا مايكسر قلبي ف الحوار دا ..جاوب برمز 👏👏 لانه متابع هنا
  ","

   لا بأه ما دام متابع فأنا بقوله اتوصى بها يا غالي .. الحب ما يتعوضش !
   
   ربنا يتم عليكم بخير.
  
"
81363,"
   شيخ أحب شخص ولم يكن لي ... هو خطب ومبسوط بخطيبته وهي شخصية كويسة .. بس انا تعبانة مش قادرة أشوفه مع حد تاني وهما قدامي دايما 
اعمل آيه ؟ ساعات بتجيلي افكار اروح اقولها انا بحبه عشان تبعد عنه بجد مش مستحمله وخايفة الشيطان يضحك عليا ف لحظة ضعف أرجوك رد لو سمحت
  ","

   غلّي نفسك يا بنت الناس !
   
   نصيبك هتاخديه ..
   
   لو بتحبي فعلا = فالحب مش أنانية.
   
   اطوي الصفحة وامضي في دربك.
  
"
81364,"
   انا دلوقتي مقري فتحتي وعايزه اتفق مع خطيبي اننا نأجل الخلفة اول سنة مثلا او ٦ شهور، الافضل اتكلم معاه دلوقتي ولا استني بعد الشبكة
  ","

   بعد الشبكة.
  
"
81365,"
   يا شيخ اسئلتي مبتوصلكش ليه
  ","

   وصل أهو 😃
  
"
81366,"
   ميساء الخير يا شيخنا العسل.😃
اي ي هدهد الجناين ي رمانه الميزان ما تروق كدا😂 هي اينعم أسئله تحرق الدم بس إنت قدها😂💚
ربنا يجازيك خير ويصبرك علينا والله.😂
معلش ولادك بتكبر والمشاكل بتكتر ياخويا 
ويااارب يعوضك خير في اولادك يا أبا انس يا جميل إنت.😊
  ","

   تعبوني .. تعبوني يا خويا، طول النهار بس يا واد بس يا بت !
   
   عيني عليا وعلى بختي.
  
"
81367,"
   ياشيييخ شلووونكك
  ","

   قمحي 😬
  
"
81368,"
   ابحث في الارشيف بايه عن مسألة الحجاب اللي حضرتك اشرت ليها يا شيخ؟
  ","

   بناتنا والحجاب !
   
   الشرع والعقل والواقع يشهدون بأن التربية السليمة المشبعة للبنت نفسيا ودينيا وعاطفيا بين أب كريم ديّن وأم حنون تقية (أو حتى مع أحدهما لظرف ما) = تنتج بلا أي عقبات أو عُقد أو إجبار، وردة زاكية العطر، محفوظة الجمال للمحظوظ ابن الحلال !
   
   (ولو تأخر أو مجاش فعزها بربها والرحمة في بيتها = حقيقة رأس المال وسعد الحال والمآل).
   
   أنثى بما تحمله الكلمة من معاني النقاء والبهجة والدلال والعطف .. وكذا حب الستر والحجاب، والتحفظ عن الأغراب.
   
   هذه القاعدة .. والهدى هدى الله وحده.
   
   أما كثير من البيوت فللأسف إما أب لاهٍ أو أم غافلة .. وأخطر من ذلك من يدعيان التدين ظاهرا فيما يبدو للناس ثم هما في البيت يمثلان أسوأ صورة لهذا الدين في نفوس الصغار ..
   
   لا تسل عن طبيعة الحرمان .. ولا عن افتقاد الأمان .. لا تعجب من النفور الذي تراه غير مبرر من مظاهر شعائرية بغضوها في الوالدين أو أحدهما .. وليس في الدين الذي ربوا على صورة منقوصة ومشوهة منه !
   
   وفجأة تنتفض الغفلة الجافية، ويتذكران أن كليهما راع ومسؤول عن رعيته .. نعم مسؤولان عن تغطية جسدها لما بلغت، ولم يعبئا بروحها التي عرّوها طوال عمرها بالقسوة والخوف ..
   
   وهنا تنشأ المعضلة !
   
   نفور يقابله إصرار .. وبغض يقابله اتهام وتخويف بالنار ..
   
   فإما رضوخ ينتظر لحظة الانفجار .. وإما تمرد يمضي في طريق أسود؛ رغبة في الثار !
   
   يا معشر من آمن بالله واليوم الآخر اتقوا الله في أبنائكم .. خافوه وارجوا رحمته في الإحسان لبناتكم ..
   
   هيئوا نفسياتهن منذ الإدراك للحجاب .. اسمحوا لهن بانطلاق الطفولة واحتياجات الأنوثة داخل البيت .. لا تكبتوهن ولا تطمسوا فطرهن؛ فالله خلقهن لينشأن في الحلية !
   
   أعطوهن الثقة في أنفسهن، في جمالهن، أغرقوهن في نعيم الثناء عليهن .. ليكنّ في البيت بالسعد فواحات، وخارجه تبعا لذلك بالحجاب فخورات، على عهده ثابتات، مخلوطا بلحمهن ودمهن حتى الممات.
   
   إن وجدتم نفورا وقت وجوب الفرض = فاتهموا تمهيدكم .. وأعيدوا حساباتكم .. واستدركوا ما فات .. واستمطروا الهداية بالدعوات !
   
   إياكم والإجبار بقسوة وغباء .. وجهل وجفاء .. فالعواقب إن لم تصل للإلحاد، لن تقل عن تراكمات نفسية تسري كالسم في الأجيال، يتوارث شؤمها الأحفاد !
   
   كرروا النصح دون ملل .. حذروا وخوفوا بالله برفق وحسم ولين وشدة، دون كلل ..
   
   وابرؤوا لله -إن عجزتم- من سوء العمل !
   
   ولا تفقدوا -على كل حال- بالله الأمل.
  
"
81369,"
   الشيخ بيقول على نفسك وده كلم ابوها وقاله لما تخلص يعنى لو راجل اصلا كان احترم الكلام لكن عيل تافه بيلعب بواحدة وهيبهدلها ويستغلها لاخر نفس وبعدين تفوق تلاقى انها قرفانة تشوف روحها حتى فى المراية وقلبها كأنه اتكسح بيه تراب الشوارع . حرام عليكى نفسك يا بنت الناس وحرام عليكى ابوكى شرفه وكرامته
  ","

   وخلينا نفترض والدها قاسي والسبب في عقد خلتها توصل لكده !
   
   أدينا بنقولها أنت ما تستاهليش كده بصرف النظر عن أي حد.
  
"
81370,"
   للاسف اكتر الولاد بيستغلو صغر السن لأنها بتبقي لسه متعرفش حاجه عن الدنيا وبيضحك عليها بسهوله
  ","

   عشان كده بنفوقها أهو وبنوريها بشاعة الوضع اللي هي ما تستاهلوش.
  
"
81371,"
   كان كل اصحابى بيتكلمو معايا باسلوب مايزعلنيش وده ماكنش بيساعدنى اخد قرار ، لحد ماربنا يباركله الشيخ محمد رد عليا بالكلام ال صدمنى  لدرجة انى فضلت بصه لردوده يمكن ساعه 
لكن يعلم الله انى كنت فعلا محتاجة حد يصلرحنى ويوجعنى علشان افوق وبفضل الله وفضله حصل 🌸
  ","

   الحمد لله رب العالمين.
  
"
81372,"
   رد حضرتك مش قاسى ولا حاجه , الناس بس اتعودت على الطبطه وخلاص , نسيوا ان فى حاجه اسمها ""الحكمة"" 
احنا شايفين ان حضرتك جاوبت واوجزت 
اجابة اب لابنته
  ","

   والحكمة وضع كل شيء في موضعه !
   
   ومن يك ذا قلب رحيم .. فليقس أحيانا على من يرحم
   
   اللهم اجعلنا من أهلها.
   
   يسلموا ..
  
"
81373,"
   مع حضرتك ياشيخ بس اسلوبك مش شايف انه قاسي شويه ع بنت لسه في ٢ ثانوي ماتعرفش يعني اي رخص اساسا
  ","

   أومال عارفة بس تحب في التليفونات وتبعت صور وفلوس ؟!
   
   وتتذلل وتبكي عشان يرجع لها ؟
   
   وترجع تعيط لنا وتقول كارهة نفسي ومتدمرة ؟!
   
   نفوق يا جماعة الخير .. ونفهم كده ..
   
   أوكيه ؟!
   
   فل عليه.
  
"
81374,"
   ردك عليها قاسي اوي يا شيخ
  ","

   عارف إنه قاسي !
   
   لكن الطبطبة على طول الخط غش ..
   
   اللي رايح يرمي نفسه أدام قطر لازم نزقه بعنف عشان نفاديه .. واللي بيضر نفسه أحيانا بنحتاج نخبطه بقسوة عشان نفوقه !
   
   ودي حقيقة الحرص والرحمة في موقف زي ده.
  
"
81375,"
   حاسه إن حضرتك جبت أخرك من نوع الأسئلة دي و من البنات دي 😂
الله يكون في عون حضرتك بجد
  ","

   لا وكل الأسئلة ايه ده .. أسلوبك اتغير !
   
   اتغير من إجابة يا ظلمة ! ☹️
  
"
81376,"
   ممكن يكون قلة وعي منها أو من العيلة... أكيد مش قصدها تبقي رخيصة
  ","

   معلش !
   
   فيه حاجات لازم نسميها بأبشع مسمياتها عشان السكران الغافل يفوق.
  
"
81377,"
   طيب وبعد مانقولها كده ؟ هى طيبة والله وهبلة والمفروض انها ملتزمة لكن ابوها عامل شيخ وملبسها النقاب عافية وكرها فى عيشيتها وبتدور ع الامان ف اى مكان بعيد عنه وللاسف شيفاه فى الولد ده
  ","

   طيب خليني أسلم معاك بالواقع المهبب في البيت اللي ياما حذرنا منه الآباء الأغبياء، والأمهات الغافلات !
   
   وأشرت قريبا في منشور لكيفية التعامل في مسألة دقيقة زي الحجاب بالذات ..
   
   هي بأه عملت ايه ؟
   
   عشان تتخلص من رمضاء البيت راحت رمت نفسها في نار حتة عيل تعبان بيستغل سذاجتها وهبلها .. ياخد فلوس ويعك مع غيرها وتروح هي تجري وراه .. وهكذا ..
   
   لين يستنزف فترة نضرة من عمرها في دموع وتعب وقلق .. ثم يرميها كمنديل قذر في سلة نكران.
   
   وتقولوا حب !
   
   بتسموا الهبل وقلة العقل ده حب .. بل كذبتم وأجرمتم ..
   
   ده حب ؟!
   
   والله لو للحب فم لبصق عليكم قرفا من ظلمكم له وتلطيخكم لمعناه.
   
   ده فراغ وضعف .. بدل ما تعالجوا جراحكم وهمومكم في ظل طاعة الله والقرب منه .. تروحوا ترموا قلوبكم رخيصة تدوسها أقدام نجسة ..
   
   وترجعوا تعيطوا وتقولوا: بعد ما أخلصت له واديته كل حاجة رماني !
   
   ونقعد نطبطب ونقول انسوا واتعلموا ..
   
   طب وليه ؟!
   
   ما نغلي نفسنا من البداية ونبقى ناس محترمين، لقلوبنا حافظين، لربنا طائعين ..
   
   مش كده ولا إيه ؟!
  
"
81378,"
   شو هالحكي يا شيخ رخيصة عشان بتحبه؟
  ","

   وأنت أرخص منها !
   
   معذرة.
  
"
81379,"
   ايه هي الجمله الي اثرت فيك بشكل كبير ؟
  ","

   لا أغضب عليك أبدا.
  
"
81380,"
   صاحبتى هوريلها نصيحة حضرتك .. مصاحبة ولد من حوالى سنتين هو السنادى فى ثانوية عامة لسه وهى ٢ث .. تقدم لوالدها من فترة وقاله لما تخلص وانا موافق لكن تبعد عنها دلوأت .. مش بيبطلوا كلام وبياخد منها فلوس وكل شوية خناقة عشان يعرف غيرها وسابها اكتر من مرة وبترجع عشان بتحبه .. بالله انصحها
  ","

   دي عايزة تواجه بحقيقة نفسها .. إنها رخيصة !
   
   للأسف.
  
"
81381,"
   جرب السيتي يا شيخ 😂😎
  ","

   مش بيظبط معايا خالص !
   
   مع إنه فريق مجرمين حرب فعلا 😬
  
"
81382,"
   بحب زميلي في الجامعه جدا  وبدعي ربنا بقالي كتير اوي انه يجعله م نصيبي بس للاسف مبشوفش اي حاجه منه هو بيعزني جدا بس ميعرفش اني بحبه اعمل ايه وانا قلبي اتعلق اوي وبقي يجيلي اكتئاب
  ","

   خدي لفة في الصفحة ويا رب تتعظي من اللي هتشوفيه !
   
   واسمعي ده ضروري:
   

    https://www.facebook.com/m.atiia.soliman/videos/1305808432832332/
   

"
81383,"
   أنا اتخطبت 10 شهور وماكناش شوفنا بعض ولا عمرنا اتكلمنا ولا نعرف بعض من أصله ومتجوزين حاليا والحمد لله رب العالمين الحياه فله، المهم تتكلمي معاه وتشوفي دماغه عامله إزاي
  ","

   من النادر الذي لا حكم له !
   
   لكنه موجود ..
   
   الله يسعدكم.
  
"
81384,"
   قصه حب مستمره لمده اربع سنين وكنت ناوي اخطبها بعد الجيش .. المهم جاله شخص محترم وجاهز واهلها وافقو عليه واتخطبت  مش عارف بقا غصب عنها ولا برضاه مع اني عارف انها لسه بتحبني ... كنت بفكر اعمل حاجه اخلي خطيبها يسيبها وبعدبن اروح اخطبها انا 😀 انت ايه رايك يا شيخ ؟؟؟؟
  ","

   تبقى (معذرة) نذل وحقير !
   
   لو حبيت فعلا = تمن لها السعادة .. وامض في دربك ..
   
   لا تدري أين الخير.
  
"
81385,"
   ريال مدريد خط النص بتاعها دمار شامل يا شيخ بس خسرت بيها بردو 😂💔
  ","

   خط وسط دمار .. بلا أنياب في الهجوم !
   
   بيل مش سادد لوحده .. وكالعادة بنزيما، بياخد حسنات في الشتيمة 😂
  
"
81386,"
   حضرتك زعلت!!
  ","

   بالعكس !
   
   فرحت جدا ..
   
   تأويل الموت في المنام مش وحش .. ده لو بالتأويل ..
   
   ولو على الحقيقة يبقى المنى لقياه .. على خير حال يرضاه.
  
"
81387,"
   ليفربول حلوة فيها يا شيخ ولا ايه؟  😂
  ","

   اليوفي هي اللي جبارة ☹️
  
"
81388,"
   لا تعود مثل سابق عهدها ،هل من سبيل لترميمها؟
  ","

   بل تعود وأكثر !
   
   احنا اللي بنحبس نفسنا في الحزن بس.
  
"
81389,"
   انت اخوان و لا سلفي ؟
  ","

   بلعب فيفا ١٩ 😃
  
"
81390,"
   هو انا لوقاطعت سلفتي وجوزها وعيالها علشان هما اذي. اذوني حتي في وفاة زوجي وشتموا عليه كلام كتير مع انه كان ليهم سند هيكون عليا وزر وايه بالنسبه لولادي بجد مش قادرة اسامح.
  ","

   حقك.
  
"
81391,"
   يسعدك شيخ... 
كيف يمكن إستعادة الكرامة المهدرة ؟
  ","

   بالبعد عمن أهدرها !
  
"
81392,"
   طب انا من فترة كده امي حلمت انها ف عزا وكانت بتسأل عزا مين قالولها اسم "" محمد عطية "" وصحت ع الاسم 😬
  ","

   الله يبشرك بالخير ..
  
"
81393,"
   اي كلام من حضرتك لبتوع ثانويه عامه .. الضغط علينا زايد اوي ي شيخنا ومش عارفين نذاكر ولا عارفين نعيش حياتنا الطبيعيه
  ","

   لسه بداية السنة !
   
   قسموا وقتكم كويس .. اعملوا اللي عليكم .. وما تتعاملوش مع الثانوية على إنها نهاية المطاف، ويا جنة يا نار.
   
   الموضوع أبسط من كده بكتير ..
  
"
81394,"
   شيخ كل إلي بيتعاملوا معايا كلهم بيتعاملوا معايا بحب  
 لحد دلوقتي مشوفتش حد بيكرهني او بيحقد عليا ..وكل ماروح مكان ألقي الود و الحب من الي حواليا ..فبفتكر لما كنت بسمع من المشايخ ان اللي ربنا بيحبه بيحبب في الناس ...سؤالي هنا آنا مقصره في حق ربنا وفي حق نفسي ...هو ممكن ربنا يكون بيحبني رغم تقصيري؟
  ","

   التفكير مع النعم مش بيكون كده !
   
   التفكير بيكون من ناحية إنه كريم سبحانه بلا مقابل .. ومن ناحية خجلنا واستحيائنا من فضله علينا رغم تقصيرنا، فنحاول نشكره بالعبادة.
  
"
81395,"
   هل الماء مبلول
  ","

   زي التلج اللي مش بارد ! 😏
  
"
81396,"
   حلمت ان حضرتك في مكان فاضي خالص زي ماتكون تايه وانا بالصدفه كنت راكب عربيه ومعدي فحضرتك كنت متوقع اني اجي اخدك واركبك معايا بس روحت ماشي بسرعه وسيبتك مكانك.....عارف ليه؟؟ عشان حضرتك مبتجاوبش علي اسئلتي😂😂
  ","

   عارف إنك بتهزر ..
   
   بس النبي -صلى الله عليه وسلم- قال:
   
   "" إن من أفرى الفرى أن يري الرجل عينه ما لم تر"" !
   
   يعني إياك تؤلف حلم لأي سبب كان.
  
"
81397,"
   الحادثة من 7 سنوات 
بابا بيقول الراجل دا مجاش عندي اصلا (اللي هو الشاهد علي انه شاف جريمه القتل)بابا لو قال الكلام ده الراجل المتهم ف الجريمه هيطلع براءة وكدا العيلتين هيضربوا بعض تاني عشان ياخدوا حق ابنهم 
ولو قال اه كان موجود المتهم هياخد مؤبد 25 سنه المفروض يعمل ايه
  ","

   يعمل الحق اللي حصل .. ملوش دعوة بالنتائج.
   
   دي شهادة يسأله الله عنها ..
  
"
81398,"
   لو عريس مناسب م كل حاجة بس عنده زمايل بنات لانه طبيب فبحكم المهنه والشغل وكدا بس انا م النوع الغيور جدا وعايزة ال ارتبط بيه اكون انا صاحبته وخطيبته وكل حاجة اقيم طريقة علاقته بيهم ازاي واية الحد المقبول ف كدا ي شيخ
  ","

   الحد المقبول تعامل رسمي في إطار الشغل !
   
   وبلاش غيرة بزيادة عشان هتخرب عليك ..
   
   خلي عندك ثقة في نفسك .. وفيه.
  
"
81399,"
   حلمت أن لقيت بنوته لسا مولوده وكانت ف منتهى الجمال واخدتها وحبيتها وربيتها. كنت بقول عليها بنتى من حبى فيها بس كنت بغلى اللبن عشان اشربها كانت جعانه وصحيت
  ","

   كده تسيبي اللبن يفور كده ؟! 😔
   
   (خيرا رأيت وخيرا يكون .. ما تركزوش بزيادة مع الأحلام).
  
"
81400,"
   خطيبتى وبحبها جدا وهيا عارفه بكدا وبعمل اى شئ يرضيها قالتلى قبل كده مرتين انها بيجى اوقات وتحس انها خايفه من فكرة الجواز ومش طايقه تكلمنى او تشوفنى او تتعامل معايا وبتبقى زعلانه جدا وقتها ومش عارفه السبب قولنا ربما حسد او عين لكن احس احيانا انها غير متقبله  اخاف ان اكون واهم احس ان روحى تستنزف !
  ","

   وايه يجبرك على الاستنزاف يا غالي !
   
   الحب لو فضل يعطي وبس = لازم هيجيله يوم يدبل ويمل ..
   
   مفهوم إن فيه حالات عارضة من التردد .. لكن غلط جدا تصارحك بها كده وتجرحك ..
   
   حط النقط على الحروف ولا تسمح لقلبك بدور التسول !
   
   يا تفوق وتبادلك .. يا تتركها بالمعروف ..
   
   وربنا يعوض قلبك.
  
"
81401,"
   نحسد الأستاذ عاطف هنا كمان. :""))
  ","

   ما قلت قلبك الطيب ما يعرفش يحسد 💚
  
"
81402,"
   بقيت بقراء المشاكل الي بتجيلك وبقيت بخاف جدا اما اخطب غيرتي تزيد واعمل مشاكل متقاربه فهل في نصحية ازاي اكون متأهل صح ؟ مش عايز اجرح حد ولا أذيه وبعد كدا اشوف الغلط ؟ ازاي انضج كويس ؟ انا لسا 20 سنه بس عايز اكون نضج ...
  ","

   هتنضج حبيبي .. اصبر على نفسك واتعلم من مواقف الأيام.
  
"
81403,"
   وكلمة حلوة منك تنهي ايام من الحزن 
قولي بحبك في الميكرفون
  ","

   بحبك بحق .. وبحق أحبك :)
  
"
81404,"
   كونت مخطوبه وفسخت خطوبتى من٤سنين ولحد قريب اللى كان خطيبى عايز يرجعلى وانا برفض لاني مش مرتاحه ...بس هو ديما بيقول ان لوا متجوزنيش مش هيتجوز غيرى وبقالوا اربع سنين مستنى.....
المهم ان نفسى افرح اوى وبدعي ربنا يرزقنى بالزوج الصالح اللى يسعدنى ولسه ملقتش حد مناسب.
خايفه اللى كان خطيبى يبقى هو نصيبى ..
  ","

   خايفة من ايه !
   
   محدش هيجبرك على حاجة.
  
"
81405,"
   عادي ع فكره دا قرار جميل لما يكون ف وقته قبل مايكون معاكي عيال وتطلقي وتحتاسي بيهم انا كان مكتوب كتابي وانفصلت بعد اسبوعين وماهمنيش اى حاجه لان كدا كنت هطلق وكدا كنت هطلق ف اطلق وانا من غير عيال احسن ما اطلق وانا ست ومعايا عيال سهله ع فكره مش صعبه انا بتكام عن تجربتي
  ","
  ....
  "
81406,"
   لا حول ولا قوة إلا بالله ربنا يصلح حالكم انتو بجد بتتخانقو مع بعض وتتعبو قلب بعض ع حاجات زى دى ! دي حاجات لا تمط للعقل بصله احفظو اللي بتحبوهم الفراق صعب ربنا يهديكم
  ","

   هي مطت لين اتقطعت الحقيقة 😬
  
"
81407,"
   ايوه يامولانا.. وبحثت كثير عن الموضوع وتعبان نفسيا ياريت تقنعني 
وجزاك الله خيرا
  ","

   أقنعك بإيه بأه بالضبط ؟!
   
   إنك صح وعندك حق تسيبها ؟!
   
   منت سيبتها خلاص !
   
   الكلام كان ينفع لو جاي تستشير قبل الخطوة ..
   
   ساعتها نفهمك إن فيه خلاف على مسألة القدم وهل واجب سترها أم لا !
   
   ونكلمها بهداوة ونقولها ما دام خطيبك بيغير معلش قدري الحتة دي له .. وكل حاجة بالهداوة والحكمة بتيجي ..
   
   لكن واضح من نبرة حضرتك إنك كنت مخلي الموضوع أزمة أزلية ودخلتها في منطقة أعراض وقرفتها في عيشتها لين قالت لك زيي زي البنات !
   
   فخدت قرارا عسكريا بتركها ..
   
   وجاي تناضل وتنافح .. وتحشد أدلة ..
   
   طب بعد ايه ؟
   
   ومطلوب مني ألاقي لك حل في ايه ؟
   
   لو كانت أختي وفعلت أنت معها ما فعلت = لحمدت الله على أنك تركتها ومضيت.
  
"
81408,"
   وما الدليل من القرآن والسنه علي انها ليست عوره واجب سترها  
وما مدي صحه حديث النبي صلى الله عليه وسلم يدنين شبرا.. فزراع..؟
  ","

   أنت صاحب السؤال الأصلي ؟
  
"
81409,"
   ياشيخ انا بنت وعاوزاك تقول للبنات كفايه بقا ...كفايه يمشوا ورا اللى بيقول انه بيحبهم ...قد يكون صادق والظروف مسمحتش ولكن مش فارقه النتيجه واحدة فراق والم 
وقول للاولاد كفايه هبل وسذاجه انهم يروحوا يقولولها انا بحبك ابقا اقولها بعد ماتتجوزها وتبقى معاك فعلا .انا ضحيه واحدة حبت تبقى وسيط وتبلغنى
  ","
  ....
  "
81410,"
   وما الخلاف ف اظهار نعلها أليس من عورتها وفرض عليها ستر عورتها 
وحفظ زوجها ف عرضه ان غاب عنها؟
  ","

   عورتها ؟! 😳
   
   زوجها ؟! 😳
   
   عرضه ؟! 😳
   
   كوكب الأوفر الشقيق 😔
  
"
81411,"
   اتقرت فتحتى من اسبوع والمفروض نكون بنتكلم ع الأقل عشان اطمنله بس هو قليل الكلام والسؤال ومش عارفه اكون خلفيه عن شخصيته خالص وخوفت اكتر لدرجه انى بفكر افركش اللى لسه مبدانهوش هل لو قولتله انى خايفه ومش مطمنه وأنه لازم يطمنى فيها حاجه تعيبنى ارجو الرد
  ","

   خليه ييجي البيت واقعدي معاه مرة واتنين وتلاتة لين تطمني !
   
   مش سمك في ميه هو.
  
"
81412,"
   ياشيخ اريد حلا يريح القلب 
خطيبتي كانت بتلبس حزاء يظهر كعب القدم  نصحتها كثيرا في البدايه استجابت وغيرت الحزاء
اكتشف انها تلبس الحزاء الاول دون علمي ولما نصحتها ثانيه قالت "" انا بنت زي كل البنات وكلهم بيلبسوا كده""  وأخذت تماطل
أخذت القرار بالابتعاد عنها مع العلم انني احبها كثيرا .. هل ظلمتها في شئ؟؟
  ","

   عشان حذاء في مسألة فيها خلاف ؟!
  
"
81413,"
   والدتي مرتبطه باخواتها جدا وعلطول مع بعض وانا مبحبش اقعد معاهم عشان بيدخاوا ف حياه بعض وبيقولوا رأيهم ف حاجات تخصنى وممكن يشتموا على سبيل الهزار وانا مبحبش كدا فمش بروح عندهم غير قليل جدا وماما بتزعقلى وبتقولى دول اهلك لازم تروحيلهم وانا بقولها عندى مذاكره مش فاضيه هل كدا يبقى حرام
  ","

   مش حرام ما دام فيه صلة موجودة ولو على فترات.
  
"
81414,"
   كتر المشاكل بيني وبين خطيبي خلتني مش شايفه منه غير الوحش وبقينا دايما في خناق لحد ما وصلنا لمرحلة صعبة بقيت طول الوقت تعبانة نفسيا وجسديا والانفصال صعب جدا للاسف لاننا عاقدين.. اعتبرني بنتك وانصحني 😢😢
  ","

   مفيش حاجة اسمها الانفصال صعب !
   
   يا تصلحوا أموركم وتعالجوا الشرخ بينكم .. يا مفيش أي مبرر للاستمرار.
  
"
81415,"
   وانا شاب وبقولك اسمعي كلام الشيخ
  ","
  💚
  "
81416,"
   يا أبي❤أنا شوفت حضرتك وانت بتقول ان مفيش واحد امين هيعلق بنت بيه فترة! انا في لحظة شيطان دخلت كلمت بنت وعملتلي بلوك وكبرت في نظري أكتر لما صدتني واحسبها علي خلق اللي قرب ينقرض من مجتمعنا دلوقتي وبعدها بعتلها رسالة اني هتقدم كمان سنة ونص بس عمري ما كلمتها ولا سمعت صوتها!فده ايه!!هل كده حرام!
  ","

   كده ولا له أي لازمة حبيبي !
   
   ركز في مرحلتك وجهز نفسك .. ولكل حادث حديث.
  
"
81417,"
   هتعمل إيه لصحبة الجنة بمناسبة ال١٠ مليون 💚
  ","

   هنتظر منهم الآيفون 😛
  
"
81418,"
   يا شيخ ابي يسيئ معاملتنا جدا لا يضربنا و إنما كلامه دوما تأنيب بشكل سلبي لنا و لا يعمل ابدا و لا يصرف علينا نعمل انا و اختي و أمي.. اقبلنا على الثلاثين و لم نتزوج بسبب رفضه و لم يعد احد يتقدم لأنهم يعلمون الجواب مسبقا .... هل آثم اذا لم استطع حبه و إذا أحببت أمي أكثر منه -بالنسبة لي هو ميت -
  ","

   وده يتحب بتاع ايه بس !
   
   الله يعظم أجركم ويعوضكم خير ..
  
"
81419,"
   شيخنا هما فعلا الناس الى عندها اضطرابات شخصيه حديه مينفعش نتجوزهم عشان بيميلوا للانتحار مينفعش تبقى ام لاطفالى
  ","

   لازم تتعالج الأول.
  
"
81420,"
   لو دعيت ان ربنا ياخد من رزقي ويعطي لاخويا
دا صح ولا ايه.. فيه اعتراض علي توزيع رزق ربنا ولا لا
  ","

   ده جهل بكرم ربنا وفضله !
   
   ده طبيعة البخل الإنساني بتخليه يفتكر نفس المبدأ في تقسيم ربه للأرزاق !
   
   ادع ربنا يوسع عليك وعلى أخيك .. على كليكما؛ ففضله عظيم.
  
"
81421,"
   أنا حضرتك عندي إعاقة والبني آدم الوحيد إللي حبيته والدته رفضت إعاقتي وأنا مبقتش عارفه أكمل ولا عارفه اعمل ايه ومبقتش أثق في نفسي دلوقتي ولا حسه اني ممكن أتجوز مع إني نفسي وبتمني أوي أكون زوجه وام 😥😥😥
فضلا وليس أمرا ترد عليا حضرتك
  ","

   هتكوني زوجة وأم وتسعدي بإذن الله ..
   
   ولا يهمك من أي حاجة ..
   
   وإعاقتك مش السبب .. هو النصيب بس !
  
"
81422,"
   أنا في كرب حضرتك تفتكر أعمل إيه علشان أتخطاه
  ","

   أكثر من الاستغفار ومن الصلاة على النبي -صلى الله عليه وسلم-.
  
"
81423,"
   اول مرة اكتب ليك ياشيخ وياريت تساعدني انا وحدة يعتبر مش بتصلي عشان بصلي فترة وابطل فترة وانا في العشرينات وكل لما اجي اصلي افتكر كل السنين اللي فاتت اللي مصلتهاش وده بيحبطني اعمل فيها ايه عشان ربنا يسامحني واللي اعرفه ان كل صلاة هنتحاسب عليها نفسي ابتدي من اول وجديد ياريت بجد تساعدني يا شيخ
  ","

   انسي اللي فات واستغفري منه وبس !
   
   وانتظمي من الآن وحافظي واثبتي ..
   
   وأبشري بالخير.
   
   (المسألة فيها خلاف، وأنا دوما أميل لتقليد هذا القول).
  
"
81424,"
   والله ما تركناهم الا حبا لله وطاعة له ومرضاة له فهل سيجبرنا الله ويرضينا الله بهم في حلاله!
  ","

   أو يسعدون .. ونسعد بسعدهم !
  
"
81425,"
   و انا من ساعة ما لبسته و انا مبسوطة لانه بيدارى جمالى .. 💖
  ","

   هو ده مقصد الحجاب !
   
   ولذا فيه أجر عظيم لأنه يقاوم رغبة فطرية لدى الأنثى.
  
"
81426,"
   عايزه اعرف ايه الخلوة الشرعيه خطيب بنتي بيجي مره كل أسبوع وفالبيت هنا مش ب نسيبهم لحظه حرام لو سيبناهم فاوضه مفتوحه وحد يدخل كل شويه؟
  ","

   لو مش عاقد = يقعدوا في الصالة .. في مكان الكل شايفهم فيه ..
   
   لو عاقد = يقعدوا في غرفة؛ الصالون مثلا .. لكن الباب يفضل مفتوح.
  
"
81427,"
   من ساعه مالبست الخمار بحسه بيداري جزء كبير من جمالي والناس مبقوش شايفني حلوه 💔
  ","

   المهم ربنا شايفك إيه ؟!
  
"
81428,"
   كنت مفكرك مش قاصد ، لكن شكلك كدا قاصد انك متردش علي ولا سؤال ليا . ع العموم شكرا
  ","

   كن منصفا يا سيدي القاضي !
  
"
81429,"
   خطيبى يا شيخنا عودنى على الاهتمام والسؤال وسافر انشغل وكل وقته فى شغله حاسة بفراغ رهيب وتغير منى تجاهه مش طايقة الوضع دا مرة واحدة مفيش اهتمام بعد ما فتحت له قلبى وحبيته جدا بيرجع على النوم وطول النهار مفيش كلام عايز ال ينيمه ويطبطب عليه وأنا دمى يفور بالله قولى أتصرف ازاى  😢😢
  ","

   تقدري وضعه وإنه بيعمل ده كله عشان حياتكم !
   
   ما دام طبعه فيه طيبة وحنية يبقى لازم تكوني أنت أد المسؤولية.
  
"
81430,"
   نعمل ايه لما القلب يشتاق؟؟
  ","

   نلجمه بعهد وميثاق.
  
"
81431,"
   انا كنت متغربه ف حوار الكليه بردو 
كانت ف الاول صعبه بس بعد كده اتعودت واتعرفت ع اجدع واحلي صحاب وحبيتهم زي اخواتي بالظبط وهونا علي بعض الغربه كتير وبقيت لينا زكريات كتير حلوه  وبقيت اتمني الدراسه تيجي علشان اشوفهم 
فمتقلقيش وبعدين مصر حلوه 😉😂وناسها حلويين هتحبيهم اووى 😍وربنا يكرمك⁦❤️⁩
  ","
  ....
  "
81432,"
   ااااه يا زمن ....من خمس سنين كنت كدا بردو وتايهه ومش وعارفه هعيش ازاى 
ودلوقتى لما خلصت ورجعت بقيت مشتاقه لبيتى اللى معدش بيتى والمدينه  اللى خلاص مبقاش ليا مكان فيها 
ربنا يكرمك بالصحبه الصالحه وربنا يهون عليكى وهتعيشى اجمل سنين حياتك بس فى نفس الوقت هتشوفى ايامك صعبه بس وقتها هتتعلمى المسئوليه
  ","
  ....
  "
81433,"
   شيخ محمد 
كنت أبعتلك كتير تدعي لخطيبي المأسور 
دلوقت نقضه أتقبل بفضل الله وجلسة إعادة المحاكمة إن شاء الله الشهر الجاي : )) بعد سجن وفراق 3 سنين ونص : ))! 
طالبة منك تدعيلنا وكل اللي يقرأ انه يفك أسره ويتم خروجه على خير عاجلا غير آجل : ))
  ","

   يا رب .. يا رب .. يا رب ..
  
"
81434,"
   عندي رؤية شرعيه 
اخليني بعفويتي ولا ارتب كلامي !
  ","

   خليك بعفويتك .. بس مش لدرجة الهرجلة يعني !
  
"
81435,"
   يا أبي ..حل للغيره المفرطه علي صديقتي . ده بيعصبني جدااا وكل لما احسها بتحب حد غيري او اهتمام بتعصب جداا جالي الضغط بسبب الموضوعةده ودايما عالي كل شويه بخاف جداا لتسبني ومتمسكه بيها لأقصي الحدود ..بس الغيره مفرطه جداا بتتعبني وتتعبها ..حد قالي ان دي مشكله نفسيه ولازم تتعالجي ..ولا ده شئ طبيعي واقل ؟
  ","

   لازم تتعالجي.
  
"
81436,"
   محتاجة نصيحتك اجبرت اني اتخطب علشان اراضي اهلي هو انسان كويس و بيحاول يراضيني لكن انا مش مرتاحة ختلص ولا عارفة احبه و حاسة بنفور من ناحيته شايفة اني كدا بظلمه ولازم يكمل مع واحدة تقدره و تحبه زي ما بيحبها لكن مش قادرة اخد خطوة اني افسخ و خايفة من رد فعل اهلي
  ","

   تصدقي أنا زهقت ؟!
   
   وأنتم برضه أحيانا بتستهبلوا الصراحة ..
   
   يعني على أد ما بنقول مش قابلين يبقى لازم تفركشوا وما تكملوش ومحدش هينفعكم وكده ..
   
   على أد ما كتير نلاقي الواحدة منكم تيجي على المحترم الراجل وتقولك مش عارفة ومش قادرة .. وبعدين تروح تقع في دباديب واحد (معفن) بيتسلى بها وماسح بكرامتها الأرض .. وترجع تقول: قلبي مش بايدي !
   
   حاولوا تتخلصوا من فكرة الإجبار عشان هي كتير بتشل مشاعركم وتكتفكم لمجرد مقتنعين إنكم أجبرتم !
   
   تحرروا منها .. وركزوت على منيزات الشريك .. بصوله من جديد وجاهدوا تحبوه وهتحبوه بإذن الله.
  
"
81437,"
   أحيانا كتير بيقى ف المواصلات حد كبير وباين عليه التعب ومش قادر يقف بس اجى احسبها ازاى اقوم وسط الزحمه و الشباب طالع نازل و بكون قاعدة طول الطريق مدايقة جدا ومش عارفة اعمل ايه ... (غير السائلة )
  ","

   مفيش مشكلة !
   
   أنا مش شايف ده واجب على البنات في ظل الوضع المهبب اللي المواصلات فيه ..
   
   شايفه من باب المروءة والنخوة على الرجال للبنات وكبار السن.
  
"
81438,"
   أبي بالله عليك ترد عليا حكم عمل الحواجب ايه انا تعبت نفسيا من كتر مابقرأ واشوف آراء الشيوخ بقيت ف حيرة بس بعد ما شوفت اجابة حضرتك لسائلة قالت بالنص كدا( حكم عمل الحواجب مش تدليس ع خاطب ولا تشبه بالكفار) حضرتك رديت عليها ب (جائز) ارتحت بجد بس اختي دايما بتحسسني ان انا ربنا لعني
  ","

   سيبك منها.
  
"
81439,"
   @
  ","

   لأ !
   
   الذنب عليه هو.
  
"
81440,"
   رايك في ام رفضت تحضر فرح بنتها عشان مخدتش اللي عايزاه مع ان زوجها كويس جدا وصالح وبتقولي لو عملتي زي اختك مش هحضر فرحك وانا مش عايزى اللي هيا عرضاه عليا
  ","

   ما تحضرش براحتها !
   
   ونبوس راسها ونرضيها .. ونعمل اللي يسعدنا.
  
"
81441,"
   لو سمحت انا شاكة في بابا انه في علاقة بس تليفون هل اروح اصرحه بشكى دا ولا اسكت
  ","

   إياك تتكلمي !
   
   اسمعي ده:
   

    https://www.facebook.com/m.atiia.soliman/videos/1806787436067760/
   

"
81442,"
   @@
  ","

   لا .. لا شيء عليك ما دمت تبت وأقلعت !
   
   أبشري بالخير.
  
"
81443,"
   حاسه بتعاسه وخزن غريب وبكاء شديد عيني تعبتني والله رغم انه النهارده يوم مولدي وبداية سنه جديده ولكنها بداية بدون من تمنيته بجواري الى اخر العمر ولكن قد توفاه الله
  ","

   صدقيني أنت أرحم كثيرا ممن فرق بينهم قدر وهم أحياء !
   
   استعيني بالله وأبشري ..
  
"
81444,"
   واللى مش بيكبر دماغه ي شيخ ويتخانق على اى حاجه حتى لو بسيطه...بالله عليك ترود
  ","

   مش بحبهم ☹️
   
   (بيكون متعب جدا لنفسه واللي حواليه).
  
"
81445,"
   سلمك الله فضيلة الشيخ 
لكن الموضوع اصبح وسواس عندى لا اريد الذهاب الى اى مكان ولا اريد اى شخص ان يأتى الىّ لكى لا يحدث له شيء ولم اخرج من بيتى منذ شهرين وأكثر انا حزينه على حالى
  ","

   لازم طبيبة نفسية فورا ..
  
"
81446,"
   ياشيخ لو سمحت هل فجر الجمعه ب ٧٠ فجر؟
  ","

   هو أحب الصلوات إلى الله = فجر الجمعة !
   
   سبحان الله لذا تجده دايما به روح مميزة وعجيبة ..
  
"
81447,"
   خطيبي قالي مش عاوزك وقرفت وانا اصلا اتجبرت اخطب دلوقت وانا مش عاوز رغم اني حبيتك من ساعه مااتخطبنا كل ما يتخنق ويتعصب يقولهالي / جبت اخري بقالنا 5 شهور /قولتله خليك راجل وخد قرار / وحكيت لاهلي /وطبعا اتصدم لانه مكانش ناوي يفركش/والده اتصل يصلح والدي مرضيش / اتصل بيا يلومني /وقال هيفكر يبعد ولايعتذر
  ","

   للأسف علاقة نزع منها الأمان.
  
"
81448,"
   ياعمو ابن خال ماما بيحبني ينفع يتجوزني هو مش يعتبر خالي كدا؟
  ","

   ينفع.
  
"
81449,"
   طب لو عارفين بعض يا شيخ
  ","

   عارفين بعض من قبل = مفيش مشكلة !
   
   الخوف هو في الاستكشاف التام لواقع مجهول.
  
"
81450,"
   هو حرام لو كنت قاعدة على كرسي ف اوتوبيس نقل عام و طلع حد كبير ف السن و مقومتش و قعدته؟
  ","
  😂
  
  اليوم في الحرم كنت جالس على كرسي جنب عمود وجه واحد كبير في السن واقف جنبي .. قمت وقلت له:
  
  تبغى تجلس يا عم ؟!
  
  قال بحدة:
  
  استرح الله يهاديك .. تراني شباب أكثر منك، لا يغرك الشيب في وجهي !
  
  آي فيل لايك:
  
  أصلا عادي 🙃
  "
81451,"
   يا شيخ هذا لا يعيبه ولا بنقص لا فى دينه ولا رجولته فكيف يحق لها الحكم والرفض على سبيل الشكل فقط؟
  ","

   ومين قال يعيبه أو ينقص من دينه ؟!
   
   لكنه يبقى حقها !
   
   حقها يملى عنيها وتحب شكله ..
   
   زي ما هو برضه حقها يرفضها لو معجبتوش .. ولو كانت أتقى أهل الأرض.
  
"
81452,"
   هل ممكن زواج يتم بدون رؤيه شرعيه ع ارض الواقع هتحصل عن طريق النت وللاسف مش هيقدروا خالص يشوفوا بعض قبل الزواج لانها هتسافرله بعد العقد لانه ممنوع ينزل وفيه خطر لو نزل انه يرجع! 
حضرتك شايف ان النت يقدر يكفي وديه ممكن تبقي جوازه ناجحه لو تمت مع العلم انهم مشافوش ولايعرفوا بعض خالص الاهل بينهم معرفه !
  ","

   لو بنتي = مستحيل أوافق بكده.
  
"
81453,"
   انا مكتوب كتابي يا شيخ يحل ليه انه يحضنى ويمسك ايدى ؟
  ","

   اللهم إني في مكة ! 😬
   
   (اتكلمنا في الموضوع ده كتير .. يجوز ما دون الجماع).
  
"
81454,"
   عارف ياابي بصراحة مش قادرة اعبر عن اللي جوايا ..الحمد لله 
بس معقول هندخل الجنه بعد كل ده 
اصل يعني حرام تبقي لا دنيا ولا اخره ..انا عارفه انك احتمال كبير متشفش السؤال بس اهي محاوله 
ادعيلي ارجوك
  ","

   وهو احنا يا بنتي مصبرنا على كل ده إلا طمعنا في رحمته يدخلنا بها الجنة ؟!
  
"
81455,"
   شيخ هو لو اتنين مخطوبين وشبه بعض جداا في الصفات والطباع وحتي ف الظروف اللي عاشوها وعنديين..هيعرفو يعيشو ويكملو سوا؟!!
  ","

   جدا .. لو حد فيهم بيعرف يلين وقت عند التاني.
  
"
81456,"
   الله يعمر قلبك بالرضا والإيمان ويرزقك جنة قبل الجنة ويتم عليك ستره فى الدارين ويبارك لك فى اهلك وعمرك ومالك 🌸 حضرتك اثرت فى شخصيتى كتير جزاك الله عنا خيرا
  ","

   يا رب .. يا رب .. يا رب ..
   
   العمرة دي عنوانها معايا "" جنة قبل الجنة "" !
   
   اللهم سد الفاقة، ولم الشعث، وحقق الرجاء.
  
"
81457,"
   ممكن بنت ترفض شاب معجب بيها علشان هي اطول منه و شايفة ان شكلها كبير جنبه ؟ ولا كدة تشيل ذنب ؟
  ","

   حقها.
  
"
81458,"
   يا شيخ .. هل الرجل دائمًا إذا أحب باح؟
  ","

   بل بعضهم لا يُذاع له سر !
  
"
81459,"
   محافظة على صلاة الفجر في وقتها ومش بفوتها الحمدلله ومحافظة على اذكار الصباح والمساء وبحاول اقرا قران كل يوم وبستغفر علطول بس مشرعارفة اشوف لذة الطاعات دي وبحاول اعملها باخلاص وبحاول اتحسن بس ايه المشكلة
  ","

   مفيش مشكلة !
   
   اللذة محتاجة عمر من المجاهدة والثبات ..
   
   أنت على خير، وإلى خير .. بإذن الله.
  
"
81460,"
   الراجل محترم و اخلاق وبيكبر دماغه بس وقت الجد جد بيحب اسمع كلامه في كل حاجه مش تافه ولكن حريص اوي ومش بيرضي يشغلني بمشاكله 
مواصفات كويسه ولا لاء
  ","

   دنا حبيته !
  
"
81461,"
   (غير السائل )
بس انا بعمل الحاجات دى من غير احساس ؟
  ","

   المهم تفضل تعملها !
   
   صدقني هيفتح لك بلا مقدمات ..
  
"
81462,"
   خطيبي كل لما يحصل مشكلة بينا يقولي انا هموت نفسي وهريحك مني مع العلم المشاكل دي مش بتكون كبيرة للدرجة دي هل دا مبشر سئ في شخصيته
  ","

   جدا ..
   
   لم ينضج بعد.
  
"
81463,"
   ايه هى المؤهلات اللى لازم تشوفها فى الرجل لو جه يتقدم لبنتك هل السن والماديات عنده وفترة الخطوبة هيبقى ليه تأثير ؟
  ","

   إنه هيتقي ربنا فيها !
   
   تجد في صحبته الأمان ..
   
   وبس.
  
"
81464,"
   بعد ما رجعنا بيتحجج انه مبيجيش عشان فتره الخطبه طويله يمكن بس خايف نختلف تانى .. اكلمه انه ميطولش مده التأخر ف الزياره او الاتصال ولا اسيبه براحته
  ","

   سيبيه .. هو كده صح.
  
"
81465,"
   قلبي قسى.
  ","

   يلينه القرآن والذكر وركعات في الليل ..
  
"
81466,"
   ماترد بقى على سوال الاعجاب 
انا عمرى ما بعتلك حاجه ورديت عليعا 
ابوس رجلك رد
  ","

   أبوس ايدك أنا وراسك سامحني واعذرني 😔
   
   يا جماعة حرام .. ما تضغطوش عليا كده ..
   
   والله ما بلاحق .. غصب عني.
  
"
81467,"
   خلصت جيش من 6 شهور وهسافر الكويت 
يا شيخ مع العلم نفسيتي تعبانه شويه 
كان نفسي احقق حلمي في بلدي 
انصحني وادعيلي يا شيخ 🌸💙
  ","

   المهم حلمك يتحقق !
   
   في أي مكان ..
   
   وفقك الله ويسر أمرك.
  
"
81468,"
   ياشيخ انا دكتورة وبالصدفة والدي فتح موضوع الزواج وقالي انه مش هيقبل بأقل من دكتور بشري ولا حتي أسنان وانا زعلت جدا انه حتي مفكرش يقولي انا عايزه إنسان كويس ومحترم وشاريكي ومن ساعتها وانا خايفة💔💔💔
  ","

   سيبي كل حاجة لوقتها.
   
   ربنا الهادي ..
  
"
81469,"
   ملتزمين وبيكلمنى على موبيل اخويا ..المفروض خطوبتنا سنه عدى منها نصفها وهو كان عارف من الاول بس عادى كان بيتصل كل يومين تلاته .. حصلت مشكله وانفصلنا والقرار كان منى بعدين رجعنا فبقا يعمل زياره كل فتره طويله فيما يقارب شهر .. رأيك هل اكلمه على الموضوع ده ام لا
  ","

   تكلميه في ايه ؟!
  
"
81470,"
   هوا ممكن احب شخص تاني واتعوض وانسي احساس كسر الخاطر دا
  ","

   ممكن ..
   
   جدا .. جدا .. جدا ..
  
"
81471,"
   هو انت يا شيخ ما بتردش ليه كل ده علشان بقول كلمة تومام و الكلمه دى بتفكرك باخوك😥
  ","
  😃
  
  الله يسعدك .. معلش لعل السؤال تاه مني بس.
  "
81472,"
   الحمدلله اني لقيتك فاتح ي شيخ 💔
وانت كمان مغترب واكيد هاتحس بيا وتقدر تواسيني 
انا مسافره مصر بكرا عشان كليتي ودي اول مره ابعد عن عيلتي فيها وانا متعلقه بماما خالص 
محتاجه اي رد من حضرتك والله لان نفسيتي متدمره تماما 💔 مش قادره ابطل عياط يكتبلك وانا بعيط ي شيخ والله 💔💔
دعواتك
  ","
  ١٦ / ١٢ / ٢٠٠٨
  
  أول ليلة كنت مسافر فجرها السعودية .. كانت أول مرة فعلا هبعد عن البيت !
  
  لا عمري سكنت في دراسة بره، ولا دخلت جيش، ولا اشتغلت بعيد ..
  
  أول مرة أتغرب رايح بلد تانية خالص ..
  
  خلطة خوف مع قلق مع رغبة في رجاء في نجاح الخطوة ..
  
  في المطار قطعوا قلبي حرفيا .. هممت فعلا أرجع معاهم !
  
  دخلت وأذن الفجر .. صليت بالناس .. وقنت يومها .. ودعيت كتير ربنا يستر غربتنا ويوفق سفرنا ..
  
  بكيت وبكوا ورايا ..
  
  وحسيتها رسالة من ربنا وجبر !
  
  وسافرت ..
  
  وعدوا عشر سنين ..
  
  معدتش عارف هي غربتي هنا ولا هناك ؟
  
  آه هناك أهلي وعيالي وذكرياتي .. وهنا رزقي والبلد التي أحب والأرض التي بقدر ما أبكتني أضحكتني وزيادة .. والكعبة التي أنا بجوارها، وأرجو ألا أحرم قربها ما دمت حيا.
  
  كل حاجة في الأول صعبة .. وبنظن مش هنقدر عليها !
  
  لكن صدقيني هتتأقلمي وهتتبسطي كمان .. وهييجي عليك يوم تبقي في البيت وتشتاقي لسكنك في القاهرة وليالي القاهرة ..
  
  الله يوفقك ويحفظك ويسددك ..
  
  واتجدعني عشان ماما تفرح بك.
  "
81473,"
   لك أن تتخيل منذ أن علمت بصفحتك الجميلة من ثلاثة أشهر لم أترك سؤال واحد أو إجابة عند حضرتك ولم أقرأها ولك أن تتخيل أني سألت بالنيابة عني وعن الكثير من أصدقائي عشرات الأسئلة ولم تجبني 😁 لكن لتعلم انا والله مبسوط مش زعلان لاني بضطر احللهم مشاكلهم بنفسي وبتطلع في الاغلب صح الحمد لله لكن انا بكسل 😇😂😂💜
  ","

   الله يسعدك ويرضى عنك 💚
   
   حقك علي 🙏🏼
  
"
81474,"
   يا شيخنا ارجو الاجابه للضروره خالتو توفت مة شهرين محدش فينا خالص حلم بيها و لا حتي تيتا و لا جدو و هما مقهورين عليها حرفيا فهل ممكن تكون زعلانه مننا عشان كدا مش بتجيلنا في الحلم
  ","

   أبدا !
   
   ملوش علاقة.
  
"
81475,"
   طب لو حصلنا كدا من اكتر من 10 سنين و امي لغاية دلوقتي بتمنعنا من السفر بسبب الخوف دا !
  ","

   فيه حالات هتحتاج علاج نفسي لو طولت وبقت مزمنة.
  
"
81476,"
   صاحبتى من 5سنين غصب عنها حبت واحد وعرفت بعدين انه متجوز وبعدت عنه وبعدها بسنتين اتخطبت لحد مناسب لكن ماقدرتش تحبه ولا تتقبله وفسخت الخطوبه وحاليا اللى هو متجوز ده ظهر ف حياتها تانى وللاسف هى لسه بتحبه ونفس المشاعر والتصرفات بتبان عليها لما بتشوفه..انصحها ب ايه ولا اساعدها ازاى
  ","

   لا أستطيع التعاطف مع مثلها !
   
   لو عرفت الحب حقا = لعرفت الطهر والقوة والمضي فيما يجب أن تمضي فيه.
  
"
81477,"
   هل بسبب حبي للشيوخ ممكن ربنا يحشرني معاهم وأن كنت مذنب؟
  ","

   حب النبي والصحابة والسلف الصالح .. وتشبه بهم !
   
   واستفد ممن بعدهم الخير .. وما تتعشمش بزيادة عشان ما تتصدمش ..
   
   العصمة دفنت مع النبي -صلى الله عليه وسلم- ..
   
   أما الحب في الله خالصا للمسلمين عامة، وإخوانك وأصحابك الصالحين خاصة فدرب نجاة وسبب لظل العرش .. مش لازم شيوخ.
  
"
81478,"
   والله ياشيخ أختي ناقص تقيد صوابعها شمع ليهم ودايما بيعاملوها اسوء معامله كأنها من الشارع مع ان ربنا عالم بابا صبر عليهم وساعدهم وساعد زوجها ولحد النهاردا قد اي بفلوس وبشغل وبهدايا مقابل انهم بس يعاملوها كويس وبردو مفيش فايده كأنه استعباد وهو بردو مكرهها فحياتها إدعيلها ياشيخ ربنا يصلح بينهم ويرزقهم
  ","

   آخر سطر هو الأخطر !
   
   ما هو لو يستاهل = هتقدر تتحمل عشانه .. وهو يقدر لها ويشيلها على راسه ..
   
   الله المستعان ..
   
   ربنا الهادي.
  
"
81479,"
   طب ولو بيضغطوا عليها و يعاملوها وحش كأنها خدامة و بيضغطوا عليها تقابل ناس أذوها و يقولولها لو قاتلين اهلك كلهم و جم بيت حماكي تنزلي تقابليهم !
  ","

   لا .. مش من حقهم.
  
"
81480,"
   سايبنى عند اهلى بقالى اكتر من 3 شهور وخطواته بطيئة ولما بيعمل حاجة بيعك الدنيا اهله رافضين يتدخلو واهلى طالبين اهله يقعدو معاهم علشان يحطو النقط ع الحروف الحل ايه
  ","

   يقعد مع أهلك هو ويصلح العك ده كله .. لو عايز يحافظ على بيته فعلا.
  
"
81481,"
   ابى انفصل عن امى وانا عمرى سنه ونص وحاليا عمرى ٢٥ سنه وهو ساب البلد اللى احنا فيها ومشى ومنعرفش فينه وحتى اخوه مش بيرضى يقول هو فين هل يعتبر عليا ذنب ف قطع الرحم بس انا معرفش طريقه فين
  ","

   هي فين الرحم دي أصلا يا بنتي !
   
   الله المستعان ..
   
   سؤال يوجع القلب والله !
   
   كمقتول يسأل عن إثم في جرح قاتله حين كان يقاومه.
   
   الله يتولاك ويعوضك كل خير ..
  
"
81482,"
   هو عادي ان اختي الاصغر مني بتلات سنين بتموتني ضرب وانا عمري ممديت ايدي عليها ؟ انا خلاص تعبت وبرجع اصالحها تاني ، بتموتني ي سيخ من الضرب لسة معلم ع إيدي  انا بكلمك وانا ببكي والله
  ","

   تستاهلي !
   
   عشان الضعف ده عمره ما كان طيبة ولا الدين أمر به ..
   
   وقفيها عند حدها بالأدب.
  
"
81483,"
   انا أكبر اخواتى لكنى ف البيت معاملتهم معى بلا احترام حتى أنهم يتطاولون بايديهم ويقولوا بنهزر أختى الأصغر لا تفعل شيء ف البيت وانا مسؤله عن البيت ف كل شيء مبقولش غير حاضر ونعم يضغطون على حتى ف الدراسه وإذا صدر منى شيء لهم مبسمعش غير معلشي انتى الكبيرة حقيقي تعبت هل لى ببعض الكلمات التى تخفف عنى!
  ","

   مش كلمات يا بنتي !
   
   لازم وقفة .. ما تسمحيش لحد يستنزفك تحت أي مبرر.
  
"
81484,"
   سأطرق بابك حل دقيقة حتي تجبني.. لعلك تقول شيئ يهدئ م ف داخلي.. 

حكم الاب منتكس الفطرة ،بنته مقاطعته لـ يوم ان يرث الله الارض ومن عليها!
  ","

   الله المستعان !
   
   لو قصدها بالانتكاس الاعتداء عليها = حقها تقاطعه.
  
"
81485,"
   ابي لو واحده رفضت تخدم أهل زوجها هل كده هي مش بتطيعه او هل كده هي بتستخسر صحتها فيهم
  ","

   إحسانها لأهل الزوج من إحسانها له !
   
   دي حاجات بتيجي بالرضا وسماحة النفس.
  
"
81486,"
   والله اني اتمني ان تقراهاوتدعولي يا شيخنا .ساضطر للابتعاد عن الاسك بسبب الدراسة 😭ولكني ساشتاق لاجابات شيخي الفاضل وتاج راسي .وكيف علمنا ان يكون لنا قلب نقي.🌸ولصحبة الجنه كذلك .ادعولي جميعا...القاكم ياصحبة الجنة 💚
  ","

   شدي حيلك ..
   
   وارجعي لنا بالبشرى ..
   
   الله يوفقك ويحفظك.
  
"
81487,"
   عاوز اقابل حضرتك يا شيخ محمد وانا في مكة لاني مش هرجع الرياض تاني وخارج نهائي.. ممكن؟
  ","

   سأصلي الفجر في الحرم بإذن الله حبيبي ..
   
   كلمني فيس.
  
"
81488,"
   هكون مبسوطه جدا والله لو رديت ادعيلي يا شيخ وانت ف العمره ربنا يجبر خاطري ويفرج همي ويسترها معايا
  ","

   دعوت لكم جميعا ..
  
"
81489,"
   ما هو أكثر شيء تحبه في عائلتك؟
  ","

   أنهم ربوني على الحب.
  
"
81490,"
   حصلت لى حادثه انقلاب السياره مع والدتى واخواتى ومن لطف الله عليا انى ابقيت بطفلى فى المنزل مع والدى وايضاً من لطف الله انه نجانا من الحادث بخير ولكن حالتى النفسيه تزداد سوء خاصة ان عملى يتطلب المواصلات يومياً وطفلى معى اخاف ان يتكرر ذلك مره ثانيه ومعى طفلى من فضلك قل لى شيئاً يطمن قلبى
  ","

   الحمد لله على السلامة .. ده أثر طبيعي وهيزول مع الوقت بإذن الله ..
   
   هي أقدار !
   
   لا اللي ماشي على رجله ضامن، ولا اللي في بيته حتى ..
   
   حوادث وقوع الطائرات مش بتمنعنا نركب الطيارة ..
   
   العمر واحد.
   
   ربنا يحفظك ويسلمك.
  
"
81491,"
   شيخ دعوة بزوج صالح و جنة قبل الجنة 💚 وأنت في العمرة 
تقبل الله 🌷
اللهم تقبل و اغفر لأسماء و ارحمها واجمعنا بها صحبة في الفردوس يارب العالمين 💚
  ","

   الله يرضيكم أجمعين ..
  
"
81492,"
   السلام عليكم يا ابو انس 
طلب بس منك توضح كلامك ف فتوى عشان فيه ناس فهمتها غلط عن بنت كانت بتسال انها ترفع النقاب قدام جوز اختها عشان اهلها.وانت قولتلها تسمع كلامهم.حد لاقيته بيقولى ان كده زوج الاخت محرم ويجوز للبنت تكشف شعرها قدامه طالما ينفع ترفع النقاب  وضح الكلام ده الله يرضى عليك الموضوع مش سهل
  ","

   مين جاهل يقيس الشعر على الوجه بس !
   
   زوج الأخت عمره ما كان ولا هيكون من المحارم ..
   
   غير أن صاحبة السؤال ذكرت أن زوج الأخت أكبر منها بكثير وحافظ شكلها يعني والأمر عامل لها مشكلة في البيت للبسها النقاب عكس رغبتهم أصلا ..
   
   فبناء على القول باستحباب (الذي أتدين به تقليدا لقول الجمهور) نصحتها تسمع كلامهم درءا للمشاكل والشد والجذب .. وكررت بعد ذلك إن القول بالاستحباب لا يعني التقليل من الأمر أو تهوينه .. بل هو باب خير وأجر ..
   
   الفقه والحكمة تكمن في الموازنة وترتيب الأولويات .. وعدم جر النفس لمعارك فرعية تستنزفها دون طائل.
  
"
81493,"
   والله يا شيخ حرام ... يا جماعة اللي ميرتحش يخلص من البداية ... أقسم بالله الخطوبة حاجة والجواز حاجة تانية خالص .. انا والدتي كانت تقولي متظلموهوش واحنا قاريين فاتحة وهتتقلب علينا وشوفي مش عارفة مين اما اتبطر آيه اللي حصلهم .. واديني دلوقتي بتعذب لما اتجوزت ومش عارفة اعيش ولا عارفة أخلص
  ","
  ....
  
  الله يربط على قلبك ويشرح صدرك.
  
  (نصيحتي لك ما دمت تزوجت حاولي تركزي على مميزاته وتتعايشي).
  "
81494,"
   استاذ ليش بهيك حالات بنعطي حل الفراق

طالما الرجل عخلق وعلم ودين وكلاهما يريدان بعض
ليش لا يحق لها ان تتزوجه؟
  ","

   هنقتل أبوها مثلا ؟!
  
"
81495,"
   كانوا بيقولولي هتظلميه وهجيلك واحد اسوأ منه ولاكن لله الحمد ربنا كان معايا ونجاني منه 
اللي شوفته بعد اما سبته خلاني اقول اني كنت في غفله وربنا نجاني 
اللهم لك الحمد
  ","

   آه اسطوانة بتتبطروا على النعمة وهتلبسوا وهيجيلكم حد يطلع عنيكم !
   
   ده برضه من الابتزاز والتألي على الله، الملك الكريم.
  
"
81496,"
   محترم واخلاقه كويسه ، لكنه في حربيه 
أعمل ايه ؟
  ","

   وافقي.
  
"
81497,"
   ٢ محترمين متقدمين لي بس واحد انا بحبه وعمل موقف وحش مع اخويا والتاني معرفوش اعمل اي هو بيحبني وانا بحبه 😞
  ","

   يصلح الموقف مع أخيك.
  
"
81498,"
   حقيقي ياشيخ طب والاغاني اي وضعها ؟! سبحان الله انا اصلا لسه صغيره ومش مرتبطه حتي انا فتالته ثانوي 😂 بس بقالي حوالي شهرين قاعده افكر لو عملت فرحي يبقي ازاي ؟! وميغضبش ربنا ؟
  ","

   تالتة ثانوي بنسمي فيها العيال وندخلهم مدارس ونجوزهم كمان عادي ! 😬
   
   صفحات الكتب والمذكرات تشهد بأحلام اليقظة الفلتانة.
  
"
81499,"
   يحبنى جدا ولكن أعلم أنه أذا تقدم سيرفضه الوالد و المصير الفراق😞
  ","

   استريحا من الآن .. وافترقا بإرادتكما ..
   
   رضا بما كتبه الله، متمنين السعادة .. لكل في دربه.
   
   يا وجع القلب 💔
  
"
81500,"
   مش ظلم كانوا بيقولولي يا أبي هتظلميه لما تسبيه بس سيبته ودلوقت بحمد ربنا جدا اني مسمعتش كلام حد
  ","
  ....
  
  بيبتزوكم ويضغطوا عليكم بالبر وده ملوش علاقة بالبر !
  
  وفي الآخر بتاخدوا شوية دموع تعاطف واعتذار .. ده لو قدروا أصلا يعني.
  "
81501,"
   ""الحمد لله انا فسخت بعد الفيديو بتاعك ""خايف اظلم وبحمد ربنا لغاية النهاردة وكنت فرجته لماما وقتها 😭
  ","
  👍🏻
  "
81502,"
   ضعف الشخصيه والهروب من حل المشاكل مبيتحملش الضغط اطلاقا لا في شغل ولا في اي حاجه ده رأي أي حد بتعامل معاه ممكن تتحل مع العشره ولا هيتعبني بعد كده (عاقدين)
  ","

   إن كان كما تقولين = مش هيتعبك بس !
   
   هيندمك على عمرك.
  
"
81503,"
   ياحضرت الشيخ أنا مخطوبه ومستريحتش معاه هل لو فسخت الخطبه
هل دا هيبقي ظلم ليه مع أنه أهلي بيقولوا عليه كويس واني كده هغدر بيه
  ","

   هي دي فايدة الخطوبة أصلا !
   
   مفيش ظلم ولا غدر ..
   
   واللي بيقول عليه كويس = يتجوزه هو.
  
"
81504,"
   يا شيخ اتقدملي عريس و سالني علي اللي اتقدمولي قبل كده و قالي عايز اعرف تفاصيل عنهم و انا قلتله و حسيته اتضايق ...لو اتصل ارفضه؟
  ","

   سؤاله غلط .. وإجابتك غلط أكبر !
   
   ملوش حق يسأل عن اللي فات ..
   
   عموما ما دام اتضايق يبقى غالبا مش هيتصل.
  
"
81505,"
   افضل طريقه اعمل بيها فرحى وماتغضبش ربنا
  ","

   الرجال بمكان .. والنساء بمكان منفصل، واتبسطي بينهن براحتك ..
  
"
81506,"
   متجوزة من اكتر من سنة وربنا كرمنى بحمل بعد ما سافرت لجوزى _بعد صرف كتير_ انا الحمل تاعبنى ومع ذلك بخدم اهله وبحس بعدم تقدير لتعبى كأنى بدعى التعب مثلاوبستحمل   علشان خاطر ربنا يسهلى ولادتى وتيجى بالسلامة بس خايفة هى تنضر ! ممكن اعمل المطلوب بنية تيجى سليمة معافاه ؟ ادعولى ربنا يقر عينى بيها _السادس_
  ","

   حافظي على نفسك يا بنتي .. ما تجيش على نفسك وصحتك عشان حد !
   
   محدش هينفعك.
   
   اعملي اللي تقدري عليه بالمعروف وبدون ضرر .. وبس.
  
"
81507,"
   في عريس اتقدملي وهو كويس جدا في كل حاجه بس المشكله انه قريبي ومن قريه وانا ساكنه في مدينه وخايفه مقدرش اعيش هناك ؟
  ","

   القرى معدتش تفرق كتير بالذات لو قريبة من المدينة .. ونمط حياتهم مش مرتبط بالأرض الزراعية وكده.
  
"
81508,"
   ايه رايك يا شيخ فى واحد واحده  عاوزين يتخطبوا وهما الاتنين قد بعض بس هى هتخلص الكليه قبله ب3 سنين واهلها مش موفقين علشان هى هتفضل مستنيه كتير
  ","

   عندهم حق.
  
"
81509,"
   هو انا يعنى لما ببص على صفحته كل شوية وارخم عليه بأسئلة الآسك المجهول بعمل كدا ذنب ..انا مش بكلمه وبعدت
  ","

   ده اسمه تهريج حضرتك.
  
"
81510,"
   اتعامل ازاي مع اخواتي الشباب اللي مقضينها زهقت نصح ومفيش بردو
  ","

   ادعيلهم وانصحي بلطف .. وما تستهلكيش نفسك وتنشغلي !
   
   ركزي في حياتك.
  
"
81511,"
   كنت مستنيه الاجابه جدا قلبي يكاد ينفطر والله الذي لا إله الا هو لولا اني فعلا محتاجه راي حضرتك والله ماكنت بعت عارفه انه ممكن يبقى شيء محرج لحضرتك انا اسفه
  ","

   اسألي يا بنت الناس ..
  
"
81512,"
   انا متقدملي حد وهو عارف اني كنت ع علاقه بشخص قبل كده وهو عارف الشخص ده هو لو سال عن الموضوع ده اقوله ايه
  ","

   قوليله كانت فترة وراحت لحال سبيلها !
   
   فضل يستفصل وحسيت منه شك وعدم ثقة = ما تكمليش معاه.
  
"
81513,"
   اختي عايرتني بحاجه كنت حكياهالها يا شيخ محمد عايرتني و احنا بنتخانق قدام اخويا و حاسه ان ثقته فيا اتهزت باعيط من اول النهار لحد دلوقتي 💔
  ","

   أسوأ طبع ممكن نقابله !
   
   عموما انسي واتعاملي عادي ..
   
   واحذري تفضفضي معاها.
  
"
81514,"
   ياشيخ ضاقت بي الحياه ولا اجد فرجا ..اعلم ان الله ع كل شئ قدير ولكن الصبر ع وشك الانتهاء و الامور تتعقد اكثر💔
  ","

   الفرج يأتي من حيث لا نحتسب !
  
"
81515,"
   مبحبش حماتي ولا اهل خطيبي ابدا ومش قادره اتعامل معاهم!  اتصرف ازاي
  ","

   لازم فيه قدر من المعاملة يسمح بعدم ضيق الصدور !
   
   مش لازم الحب .. المهم تبقي ذكية في الإحسان دون تعريض نفسك للاستنزاف.
  
"
81516,"
   الأزرق أم الأسود؟
  ","

   راحة البال يا آسك !
  
"
81517,"
   هل انت بخير ؟!
  ","

   مقبل على ربي .. والنفس فرحانة 😃
  
"
81518,"
   ههههههه الله يرضى عنك.. اعترف بالغباء 
هل فيه فرص تانية في الدنيا؟ ام ان الفرص لا تتكرر؟
  ","

   ربنا كريم ..
   
   الله يسعدك ويرضيك.
  
"
81519,"
   انا عندي 24 سنه اتجوزت ومستحملتش وابويا قالي خلاص هتطلقك والحمدلله اطلقت وعايشه متهنيه عند بيت بابا بس ي شيخ بنت خالي مخطوبه لابن عمي دايما تسالني تقولي هو بيجي عندكم وكلام تاني بتلمح اني بشوفه ولا لا وقطعت علاقتي بيها ومش برد علي تليفونتها امي بتقولي حرام صله رحم هتجنن من كلامهم هي وغيرها اعمل اي
  ","

   أنت صح .. اعتزلوا ما يؤذيكم ..
   
   ربنا يسعدك ويعوضك خير.
  
"
81520,"
   اتكلمت مع بابا بشكل صريح اني عاوز اتقدم لبنت معايا فالكليه (قبل كده كنت بلمح بهزار بس) قلي لما تتخرج وتخلص جيشك (يعني حوالي 4 او 5 سنين) وبقله ماينفعش قلي انت لسه صغير وانا كنت قدك وعارف بقلك ايه 😑
وكل كلامه ان كل حاجه نصيب وركز فمستقبلك
  ","

   وأنا كلامي نفس كلام بابا ✋🏻
  
"
81521,"
   سؤال يا شيخ :) انا كنت بطلب من ربنا شخص معين انو يكون زوجي يعني.. لكن فجأة اتقدم شخص واظنه افضل من الذي اطلبه لكن مشاعري تجاه الأول.. بصراحة كنت مش مستريحة ابدا ورفضت..السؤال.. كنت بسمع خطبة لشيخ وقال ان ربنا لما مش بيستجيب يعني حيكون نصيبي الأفضل.. فهل هي فرصة مرة واحدة؟ وهي اغضبت الله حين رفضت؟
  ","

   مش حكاية غضب .. حكاية غباء بس !
   
   إن شاء الله تتعلمي بعدين.
  
"
81522,"
   هتعرف تنام ف بيتك النهارده ي شيخنا !؟😰😂
  ","

   يا عم ده أحمد صاحبي بيشتغلني .. وبعدين كده كده مبيت في فندق الليلة 😬
  
"
81523,"
   🌿🌿🌿🌿
  ","

   مشي أمورك عادي جدا .. ولما يحصل قبول وخلاص هتتفقوا خديه للدكتور هو يشرحله ويفهمه ويطمنه ..
   
   ربنا يعافيك ويسعدك ..
  
"
81524,"
   وعملنا حسلب علي الآسك عشان خاطر عيونك ياعسل😍😂
  ","

   عيب مش أدام الناس كده ! 😃
  
"
81525,"
   من فضل حضرتك يا شيخ انصحنى 😟
صحبتى الانتيم انسانه على خلق ومش ناقصها ولايعيبها شيئ فقط ممكن نقول متوسطه الجمال بمقاييس المجتمع القذر 
كل ماتقعد مع عريس يرفضها وتلجالى.مكسورة احايلها واطبطب عليها 
ولكن فاض بها اكثر من 20شخص لايتم الامر وخلص الكلام عندي اساعدها ازاى اقولها ايه كل الكلام قولته والله
  ","

   هدعيلها ربنا يجبر خاطرها.
  
"
81526,"
   هو حضرتك بتشرب شاي وانت بتجاوب يا شيخ .. أصل حضرتك بتاخد فاصل ونواصل 😶
  ","

   أنا مليش في الشاي ! 🤦🏻‍♂️
  
"
81527,"
   دلوقتي يا شيخنا اي بنت من دول الواحد يقرر يفسخ معاها علشان مفيش توافق 
تفضل تلطم و تقولك مظلومة و قلبي حزين
  ","

   عشان غالبنا لا يحسن الانسحاب للأسف !
  
"
81528,"
   ليه بلاحظ ان حضرتك بتتجنب الاسئله اللي فيها جانب ديني شويه ؟ مش غريبه دي😕
  ","

   لو شايف إن جبر خاطر المهمومين ومحاولة مساعدتهم لو بمجرد الاستماع لهم، بعيد عن الدين = تبقى مش عارف الدين !
   
   أما لو قصدك على الفتاوى فأنا لستُ مفتيا.
  
"
81529,"
   بالله ترد تعبت جدا انا دكتوره وبابا بيفضلني على اختي وبيفضل يزعق فيها علطول وهي نفستيها تعبت جدا جدا وبقيت تدعي عليه وحاسه انها ابتديت تكرهني وبابا مش بيسمع اي كلام لحد وبيطلعنا كلنا غلطانين مش عارفه اعمل اي زهقت جدا من اسلوبه
  ","

   قربي جدا من أختك ودافعي عنها دايما أدامه وارفضي ظلمه لها !
   
   ربنا يهديه .. ويبارك فيكما.
  
"
81530,"
   شيخ انا .ف طب وعندي فارما وباثولوجي وبارا وميكرو ..ادعيلي بالزوج الصالح ..مسكينه يا شيخ😭😭😭
  ","

   الزوج الصالح ده بتقطع سيرته لما تجيبي امتياز يا فندم 😏
   
   قولي: ادعيلي ربنا ينجحني.
  
"
81531,"
   ما ترد عليا ولو بإيموجي حتي في حفلة الاسئلة اللي كلنا مباسيط فيها دي😂
  ","

   مباسيط 😢
  
"
81532,"
   خايفه اخويا يعرف بعد كده ويزعل مني اني مقولتش وعلى فكره انا على حد علمي هو ماارتبطش ببنت تانيه بعد ماسابها ولا حاجه. .انا شايفاه فرحان مش عارفه اعمل ايه بصراحه صعبان علي لو قولتله وضميري برضو بيأنبني اني مش احذره
  ","

   اسكتي يا بنت الناس .. اسكتي.
  
"
81533,"
   أنا ضحية من ضحايا الانتظار و بأقولك اسمعي كلام الشيخ بلاش نزيد ضحايا تانيين على المشرحة ✋😌
  ","
  ....
  "
81534,"
   متقدملي طبيب ولكن قلبي وعقلي متعلق بزميل ليا كنا قد تحدثنا كثيرا ولكنه لم يقل لي شئ ابدا ولما فاض صبري بدأت التلميح اراه الان يبعد ولكنه يفرح عندما اكلمه مش ده دليل انو بيحبني بس ظروفه هي الي مانعه لانه لسه متخرج وراه جيش ..ماذا افعل ياشيخ تعبت من التعلق ومن عدم قوله شئ انا بتدمر وحياتي واقفت
  ","

   عشان أنت ضعيفة ومبسوطة بتدميرها !
  
"
81535,"
   متقدملي حد مناسب وانا متعلقة بحد تاني عقليا و عاطفيا و هو معجب بيا ودي حاجة متاكدة منها ،، المشكلة دلوقتي مش في جزء انا غلطانة او لا بس انا فعلا مش قادرة اقعد مع حد دلوقتي مش مهيأة المفروض اعمل إيه ؟؟ ارجوك محتاجة ردك جدا
  ","

   والتاني مش بيتقدم ليه ؟!
   
   هتقولي مش جاهز ..
   
   طيب هقولك تستنيه ..
   
   هيجهز ويلاقي أنسب منك أو الظروف تعانده ضدك فيروح بعد ما تكوني ضيعت فرص كتير !
   
   مش هتبطلوا بأه توجعوا قلوبكم وقلوبنا معاكم !
   
   (محدش يقولي ليه دايما بتفترض الأسوأ .. لأن ده في الأعم الأغلب هو اللي بيحصل .. وقلوبكم وعمركم مش لعبة عشان أغامر بها مع النادر).
  
"
81536,"
   نفسي اتجوز زوج الصالح و دايما ادعي لربنا لده.
بس لو حد جابلي سيرة الزواج أو سمعت ماما تحكي مع جارتنا على حد هيتقدملي اتوتر و اخاف و ارفض دون ما اقابله.
ايه الحل عشان ابطل سفاهة؟ 😭
  ","

   تقعدي وتدي لنفسك فرصة تشوفي !
   
   محدش هيجبرك على حاجة.
  
"
81537,"
   انا معرفهاش اوي ومقدرش أحدد لسه بس انا اعرف انها طيبه وغلبانه يعني
  ","

   خلاص ملكيش دعوة !
   
   روحي باركي وزغرتي وخلاص 😃
  
"
81538,"
   هو انا عشان محبتش قبل كده هبقي قفل وكده مع زوجي ولا ايه
  ","

   أو لعلك تحفظين جوهرة لمن يستحقها .. بحقها !
  
"
81539,"
   اي دكتور كبير اما مثلا نقوله أن احنا قلبنا اتوجع علي مريض أو خايفين يقولنا بكرة تتعودوا ومياثرش فيكم اول حد يتوفي مثلا اودامكم بعد كده هتتعودوا
  ","

   التعود الذي هو من قبيل الصمود للاستمرار، مع العظة التي لا تنتهي !
   
   مش التعود الذي فقد روح الإنسانية أصلا.
  
"
81540,"
   هو إيه اللى دلوقتي إيه؟!
ازاى يعيش مع واحدة سلمت قلبها لغيره!!
وإزاى لما هى بتحبه ترتبط بغيره!!
والله العظيم الواحد بقى شايف الجواز دا عقدة كبيرة بسبب الحاجات دى ...هل فيه حل يرضينى يا شيخ؟
انا فعلاً مقدرش ومتحملش اتجوز واحدة كانت مرتبطة قبل كده وانا نفسى مارتبطتش وبإرادتى الحمدلله
  ","

   نهدى كده !
   
   على أساس إنه لما سابها ما رحش لطوب الأرض ؟!
   
   وبعدين هو الموضوع عاكك من البداية .. بتقولك (ارتباط) يبقى ليه هنغلطها ومش هنغلطه ؟
   
   لو اعتبرناها كانت فترة طيش .. فاقوا منها هم الاتنين وعرفوا قيمة بعض وعايزين ينضفوا من العك ويمشوا صح .. مش هنيجي نقولهم خلاص بح !
   
   لأ .. لو فعلا صادقين = ممكن جدا يقيموت بيت سعيد ومخلص.
  
"
81541,"
   عايزه رأيك يا أبي هل الإرتباط مع الدراسه شئ سهل
  ","

   حسب طبيعة الدراسة، والوقت المتبقي اللي بتاخدوا فيه القرار !
  
"
81542,"
   طبيبة... في بداية المشوار
أكتبها بقلم من الوجع.
في جعبتي الآن المئات من حكايا الناس... شقائهم.. أحزانهم.. آلامهم... المشفى.. أكبر تجمع للبؤس البشري 
شيئا فشيئا.. و بتأثير تراكمي.. اكتسح الحزن قلبي.. نهش منه.. اقتربت طاقتي من النفاذ.... 
ما عدت قادرة على العطاء السابق.. 
هل هناك ما تنصحني به؟
  ","

   إن المتصدرين لأوجاع الناس (حسية أو معنوية) ينبغي أن يتفاعلوا معها بالصدق بذلا وعطاء .. لكنهم في الوقت نفسه إن لم يحذروا من الذوبان فيها وأحاطوا قلوبهم (المتعاطفة صدقا) بحجاب صلب أملس = اخترمتهم عدوى الهم فهلكوا هلاكا مضاعفا !
   
   الكل يعيش همه .. وأنت تعيش كل تلك الهموم ..
   
   احذري يا دكتورة؛ كي تظلي قادرة على العطاء ..
   
   هي شعرة دقيقة بين التبلد الذي يسببه التعود، وبين الصدق في القلب المخلص .. احرصي على التمسك بها تماما.
  
"
81543,"
   اخويا كان مرتبط ببنت فتره وسابها وبعدين رجعوا لبعض وهيخطبها قريب إن شاء الله بس المشكله اني عرفت انها في الفتره اللي سابوا بعض فيها هي ارتبطت بواحد تاني ده طبيعي ولا أعرف اخويا احسن قبل ماالموضوع يتم؟
  ","

   المهم هي الوقت ايه ؟
  
"
81544,"
   شيخ   حضرتك قولت انك هتطول  ....احنا مستنيينك
  ","

   سامحوني يا ولاد
   
   باخد غطس على الكرسي وأفوق تاني 🙃
  
"
81545,"
   يا شيخ كنت ملتزمة واغرني الشيطان فاحببت شاب ودامت العلاقة دي لسنة وكنت عارفة انها مش هتكمل لان قلبي كان متعذب عشان بعدت عن الطريق ..وحصل فعلا وطلع كله كذب وخطب حبيبته اللى خفيها عن العالم ..انا تبت ورجعت بس مش ببطل بكاء لاني بعدت عن الطريق ودي مكنتش اخلاقي وحاسة بذنب عظيم لزوج المستقبل حينما يأتى
  ","

   بلاش كلمة زوجي المستقبلي دي عشان بتعملي أرتيكاريا والله !
   
   تجربة غلطت فيها .. واتعلمت منها .. وطلعت أنضج وأبصر .. وأحرص على حفظ قلبك ..
   
   المهم الوقت ترجعي لربنا، تصلحي به علاقتك وتحافظي على نفسك ..
   
   وتعتبري الفترة دي صفحة مزقت من دفتر حياتك وألقيت في أقرب صندوق نسيان ..
   
   لا تفتكريها ولا تحدثي بها نفسك فضلا عن (زوجك المستقبلي) 😏
   
   كأن لم تكن يعني.
  
"
81546,"
   يا شيخ من كتر ما بتقول ان النقاب مستحب وكل شويه لما واحده تسألك عشان تخلعه تقولها عادي وكمان عادي تكشفه قدام جوز اختها... بقيت احس اني ماليش اجر فيه... احنا الشيطان بيوسوسلنا كتير ف النقاب عايزين حد يشجعنا ي ي شيخ مش يحسسنا انه عادي كده.... بتخليني اقول يا رتني ما لبسته... استغفر الله العظيم
  ","

   س:
   
   الصراحة زعلت لما لقيت رأي حضرتك إن النقاب مستحب .. و الشيطان فضل يقولي شوفتي بقى مستحب وانتي روحتى بسرعة غطيتي وشك .... كلمة بقى من حضرتك تثبتي.
   
   ج:
   
   عارفة مستحب يعني ايه ؟!
   
   يعني بيحبه الله ورسوله ..
   
   ازاي نفهم بأه منها إنه حاجة مش مهمة ؟!
   
   تعرفي الفرق ايه ؟
   
   زي مثلا مديري في الشغل .. لما بيكلفني بحاجة لازم أعملها = عادي لما أنجزها .. هيتبسط ويثني على مجهودي، لكن في الآخر دي حاجة من صميم شغلي ..
   
   لكن لما أكون بره وقت العمل وألاقي مديري ده محتاج حاجة وأعملهاله بدافع الأخوة والحب، يا ترى هيكون شعوره ورد فعله نفسه ؟!
   
   ولله المثل الأعلى ..
   
   أنا رأيي إن معرفتنا باستحباب الفعل أولى وأبلغ في حرصنا عليها ومسارعتنا لها .. لأن هنا محك الحب الحقيقي لله ورسوله !
   
   الفرائض أهلها على خير وبر ولا شك ..
   
   لكن المستحبات = هي حقيقة الإثبات !
   
   تعرفي ؟
   
   من سنتين كنت باخذ بقول فرضية صلاة الجماعة ..
   
   وصار لها طعم ولذة وجمال = من يوم صرت أدين لله باستحبابها ..
   
   أن تفعل خوفا من العقاب شيء .. وأن تفعل رغبة في الرضا والثواب شيء آخر !
  
"
81547,"
   تمني من كل قلبي ترد عليا 
انا بنت ليا توأم اخ اهلى ف البيت بلا استثناء بيعاملوه حلو اوي وحقيقي مش قادرة افتكر اخر مرة عاملوني فيها كويس دايما مفضلينه عني ف حاجات كتير وبعيط منهم كتير اوي خصوصا جدتي انا اتخنقت منها فعلا وبقيت كارهه قعادها معانا ف نفس البيت خايفه اكرهه فقدت ثقتي بنفسي، اعمل ايه
  ","

   أخشى تكوني أنت اللي حساسة شوية وحاطة الفكرة دي في دماغك وبتفسري كل حاجة بناء عليها ..
   
   عموما أنت أحسني لنفسك بثقتك فيها، بتنميتها والعمل على مهاراتها .. عامليهم كلهم كويس بدون ما تيجي على نفسك .. وطنشي تماما أي غلط منهم !
   
   معلش .. عارف ده مش سهل .. لكن لو نجحت تعملي كده = هتبقي زي الفل ومش هتحتاجي حاجة من حد.
  
"
81548,"
   يا شيخ كنت لابسه النقاب عن اقتناع تام وبعديها محدش استحب شكلي ولا موضوع النقاب وبابا قالي لازم تقلعيه وقعدت فتره مش بتكلم مع حد في البيت لانهم ماحترموش قراري بس جت فتره حصل فيها ظروف واجبرت اني اخرج من البيت فبابا مرداش يخليني اخرج بيه فاضطريت اخلعه 
بعديها حسيت بندم اني استسلمت.انا مشتاقه ليه والله
  ","

   برافو !
   
   تهجري أهلك وتعقي والديك اللي برهم فرض عشان شيء مستحب ..
   
   يا فرحة الشيطان بهذه المعارك التي يجركم لها بخيبة، وتحسبون أنكم على شيء.
  
"
81549,"
   لا اعلم ان كنت ستراها ام لا لكن ان رايتها فأرجو ان ترد على  رسالتى على الماسنجر...
أدعو الله أن تكون بخير دائما...
  ","

   عرفني حسابك ..
  
"
81550,"
   ####هنا
  ","

   انزلي فاينال بس.
  
"
81551,"
   هل كنت من الاشخاص المشاغبين في المدرسه🤣
  ","

   طول عمري مؤدب ومسالم ..
  
"
81552,"
   يآاارب حضرتك تشوف الرسآلة...
اليوم توفت معلمتي في ابتدائي أستاذة أميمة الشاعر""كانت خير المعلمة والصديقة💔 من الناس اللي مش هيتكرر مثلها تني بدون مبالغة...فضلا لو حضرتك في مكة أو تعرف حد في مكة تخليه يعملها عمرة...وجزاك الله كل خير
  ","

   أنا في طريقي لمكة !
   
   ولولا إن العمرة دي لأسماء الرفاعي كنت لبيت طلبك والله ..
   
   لكن أوعدك أدعيلها كتير .. بإذن الله.
   
   (قبل طلبات الدعاء هدعيلكم كلكم بإذن الله والله .. ده حقكم علي).
  
"
81553,"
   والدي و والدتي بيتخانقوا ويشتموا بعض قدامنا وكذا مره اقولهم بلاش تكسروا صورتكوا قدامنا مفيش فايده بس من كام يوم اتخانقوا فقدت اعصابي وقفلت ع نفسي وقعدت اعيط واصوت بهستيريه حاليا مش قادره اتعامل مع حد ف البيت كله ابرهم ازاي ف وقت زي ده وانا متدمره بسبب خناقهم كل يوم 
مش قادره اعمل اي حاجه ف حياتي😞
  ","

   من الآخر هم اللي هيتحملوا مسؤولية اللي بيعملوه !
   
   حياتك واستقرارها أولوية ..
   
   ففكك منهم خالص .. واتعاملي معاهم بالأدب .. لما يشدوا اقفلي على نفسك واعملي حاجة بتحبيها.
  
"
81554,"
   ي ابو انس اعمل ايه انا نفسي اعيش الحب بس بجاهد نفسي وفكرة ان مش بيتقدملى عرسان وامى بتقعد تعايرنى ممكن كهزار بس انا بزعل من كدا 
هو انا كدا غلط ان عاوزه اعيش الحب😓😔
  ","

   مين قال غلط ؟
   
   ده احتياج فطري ..
   
   الغلط نوقف حياتنا على الانتظار .. ونسمح للي حوالينا ينالوا منا بكلامهم.
  
"
81555,"
   شيخ انا اعز صحابي الاتنين مخطوبين الحمد لله ربنا يسعدهم بس ساعات بضايق لما بيتكلموا عن الجواز والخطوبه والحاجات دي احنا خامسه طب وانا محدش بيتقدم خالص معرفش ليه بس بضايق من نفسي جدا لما بزعل مع اني اتمنالهم كل السعاده بس نفسي اكون زيهم واتكلم معاهم  وانامبحقدش عليهم خالص والله.اسفه علي تكرار السؤال
  ","

   عادي يا بنتي؛ شعور عادي ما دمت بتتمني لهم الخير ..
   
   ادعي ربك .. وأبشري.
  
"
81556,"
   يا ابو انس طلع خاين وغدار ودلوقتي بيسمع بيا الناس وبيقول عني كلام مش حلو عارفه اني غلطانه لاني رخصت نفسي بس احنا ف كليه واحده وماشي مع صحابه يتكلموا عليا اعمل معاه ايه مبقاش ليا وش اروح الجامعه 😟
  ","

   روحي .. وطنشي ..
   
   نسخة مع الشكر للمخدوعات.
  
"
81557,"
   يا شيخ لو سمحت ممكن تبعتلي لينكات السلسة كاملة اللي فيها غلي نفسك واستقيما والباقي، جزاك الله كل خير عنا...
  ","

   اللايف:
   
   - اصنع عالمك الخاص:
   
   ‏https://www.facebook.com/m.atiia.soliman/videos/1300931739986668/
   
   - غلي نفسك:
   
   ‏https://www.facebook.com/m.atiia.soliman/videos/1305808432832332/
   
   - كن رجلا:
   
   ‏https://www.facebook.com/m.atiia.soliman/videos/1312807958799046/
   
   - فاستقيما:
   
   ‏https://www.facebook.com/m.atiia.soliman/videos/1321356817944160/
   
   - لأن الحلال أجمل:
   
   ‏https://www.facebook.com/m.atiia.soliman/videos/1333654656714376/
   
   - لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   - من أول نظرة:
   
   ‏https://www.facebook.com/m.atiia.soliman/videos/1366156033464238/
   
   - لقاء مفتوح:
   
   ‏https://www.facebook.com/m.atiia.soliman/videos/1373121009434407/
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
   
   - الحب .. أيها الزائر المنتظر:
   
   ‏https://www.facebook.com/m.atiia.soliman/videos/1427942897285551/
   
   - لا تذكره أبدا .. لا تتجاوزه أبدا:
   
   ‏https://www.facebook.com/m.atiia.soliman/videos/1454248847988289/
   
   - فرصة:
   
   ‏https://www.facebook.com/m.atiia.soliman/videos/1469011923178648/
   
   - ذكريات:
   
   ‏https://www.facebook.com/m.atiia.soliman/videos/1482898151790025/
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
   
   - توضيح الواضحات:
   

    https://www.facebook.com/m.atiia.soliman/videos/1564614870285019/
   

   - خايف أظلم:
   

    https://www.facebook.com/m.atiia.soliman/videos/1626517180761454/
   

   - أنت مش بابا:
   

    https://www.facebook.com/m.atiia.soliman/videos/1806787436067760/
   

"
81558,"
   بصلي واصوم وكويسه والله بس لساني خد ع الشتايم الي مينفعش بنت تقولها لحد ما وسعت مني وبقي تطلع قدام اي حد اعمل اي
  ","

   دي بالمجاهدة والتدريب والصبر هتظبط بإذن الله ..
  
"
81559,"
   ازي الرجاله بتحب يا شيخ بحس احيانا ان الحب مش في قاموسهم ؟؟
  ","

   عيني علينا يا غلابة يا مظلومين 😢
  
"
81560,"
   يعني نخون ع طول ي شيخ مفيش اي احتمال ان حد فيهم يكون صادق؟!
  ","

   الصادق مش بيسمح لنفسه يعلق بنت معاه خمس سنين حتى لو بيموت حبا لها !
  
"
81561,"
   عشقته واتعلقت بيه جدا وهو كمان بيبادلنى نفس الشعور
قالى انه مريض وحالته بتسوء ومش عايز يظلمنى ،طلب منى انى ابتعد عنه واوافق بانسب واحد يتقدملى 
وقالى انه لو مبيحبنيش هيخلينى استمر معاه للوقت ومبعدش
وانا والله بدعيله ف كل صلاتى ان ربنا يشفيه بس اتعلقت بيه اوى 
وبكيت كتير بعد اخر رساله بعتهالى
  ","

   وهو ما اكتشفش ده غير الوقت ؟!
   
   عموما تجاوزي وانسي وبلاش خيابة.
  
"
81562,"
   يا أبي هو لو انا علي الفيس بتجنب خاااالص التعليق أو محاورة الشباب بفضل الله ومع ذلك الاقي شباب باعتين أن هما من صفحتي يتمونون زوجة مثلي ويريدون أن اوصلهم بأحد من اهلي انا عملت الفيس كحاجة انشر بيها علم
انا الموضوع مش ف دماغي خالص ولا فكرت للحظة ارد عليهم بس خوفي من نقطة صغيرة هل أنا كدا افتنتهم 😢💔
  ","

   بلكيهم وبس.
   
   دول عواطلية بيقلبوا رزقهم ..
  
"
81563,"
   ساقع ف الزنا غدا ومفيش حد حوليا يقويني ويمنعني عن الكبيره دي 😢 بكتب وانا مسلم نفسي لضعفي لاني بعيد عن ربنا حتي مبصليش وده مش ناهيني انا خايف اموت وانا زاني بس مش قادر اسيطر ع نفسي 😢💔
  ","

   اعمل حسابك لو هتموت بكرة تحب تقابل ربك ازاي ؟!
   
   والموت بكرة مش احتمال بعيد على فكرة.
   
   الله ينجيك ويحفظك.
  
"
81564,"
   عايز اتقدم لزميلة بس اهلنا احنا الاتنين بيقولوا لما نخلص 🙄وحجة البيت عندي اصل هي معاك في الكلية مش مستهلة خطوبة 
ازاي اقنعهم 🤔
الحمد لله المطاليب معظمها موجود 
قطوف يمتنعون⁦👶🏽⁩
  ","

   لما تخلصوا يا غالي .. وبلاش تواصل الوقت.
  
"
81565,"
   حارمنا من بوستات الفيس الصباحيه ليه يابو أنس ياغالي 💖
دحنا بنكمل اليوم بكلامك 💙
  ","

   الفيس والله ملوش معايا موعد !
   
   لما بكون محتاج أكتب بكتب ..
   
   سلمت يا غالي 💚
  
"
81566,"
   طب حضرتك قلت ابعتولي لما اكون فاتح وبرد ع الاسئله وبعت وبرضو مفيش اي رد ، اروح فين انا طيب ! 💔😥
  ","

   قلت هجاوب الأسئلة .. بس مش لازم سؤالك 🤷🏻‍♂️
  
"
81567,"
   لو سمحت يا شيخ جاوبني... العادة غيرت فطرتنا حتى كبنات... إلى حد ما تعافيت.. لكن  أسترجع فطرتي تاني إزاي؟؟؟؟؟
  ","

   فطرت معاك .. وما دمت تبت لله فأنت على خير .. بلاش وسوسة.
  
"
81568,"
   حدثني عن الحب الحقيقي ي أبو أنس .. وهل ممكن فعلا أتجوز بنت وأحبها .. وهل في حب من أول نظرة ؟!
  ","

   لا بأه !
   
   كده حد دلك غلط على الأستاذ محمد فؤاد 😏
   
   حياتك المفروض أهم الوقت من مثل هذه التساؤلات يا غالي ..
   
   آه فيه احتياج عاطفي وفراغ عايز يتملى بلا شك، لكن ده مش معناه تتحول حياتنا وفقط لمثل هذه الأسئلة التي تغذيها في الغالب البطالة.
  
"
81569,"
   معتش قادر ياشيخ بفكر ف المستقبل كتير ومعتش عارف انام خايف يكون حظي في الدنيا مش كويس مع اني مداوم ع الورد والتهجد بس شبح المستقبل بيطاردني في ظل الظروف اللي احنا عايشينها دي... طالب هندسه
  ","

   لا أنت ولا أنا ضامنين ييجي علينا صباح !
   
   فوض لله أمرك .. وعش يومك، وبس.
  
"
81570,"
   يا شيخ انا حلمت باكتر من مره ان امي ترفع عليا السكينه وتبقي عايزه تموتني وانا نايمه مثلاً 
مفيش مشاكل بينا خالص والله واحنا صحاب جداً 
دا معناه ايه وانا المفروض اعمل ايه ؟
رد عليا يا مولانا ضروري
  ","

   هذا من وسواس الشيطان وكيده !
   
   خيبه الله، ولا تلتفتي.
  
"
81571,"
   لو سمحت انا عندي نفس المشكله بس هو عاوزني استناه لحد ما نتخرج بعدين يخطبني ويشوف شقه
  ","

   ويقولك بعد كده تستاهلي حد أحسن مني وشكرا ليك !
  
"
81572,"
   خايفة اتبهدل !
  ","

   البهدلة مش بالإيجار .. والأمان مش بالملك !
   
   الأساس في الروح اللي هتعاشريها.
  
"
81573,"
   هو كوني إني أبقى مضايقة ومودي مش تمام أغلب الوقت وببقى ع أخري وممكن أعيط ف أي وقت وقدام أي حد دا بيتعارض مع كوني راضية لقضاء ربنا وبشكره؟!
  ","

   إطلاقا.
   
   بس خدها نصيحة مني: احزن .. لكن لا تستسلم للحزن !
   
   موجاته التي تضرب من حين لآخر تجعل للإفاقة بعدها طعما ومعنى ..
   
   أما الاستسلام فيسغرقك ولا بد.
  
"
81574,"
   قل لي لماذا اخترتني؟
وأخذتني بيديك من بين الأنام
ومشيت بي،
ومشيت، ثم تركتني
كالطفل يبكي في الزحام
إن كنت - يا ملح المدامع - بعتني
فأقل ما يرث السكوت من الكلام
هو أن تؤشر من بعيد بالسلام
أن تغلق الأبواب إن
قررت ترحل في الظلام
ما ضر لو ودعتني؟
ومنحتني فصل الختام؟
  ","

   اتفضل: فصل الختام 😬
   
   بس لفه كويس عشان ما يقعش منك 🙃
  
"
81575,"
   انا 😂😂 انا ماما تقولي هي الناس اتعمت ولا اي! 😑 أدب وأخلاق وجمال والدم الخفيف مبيشفوش😂😍 انا ف خامسه هندسه.ومش فارق معايا الموضوع اوي لاني مش ناويه اقعد ف البيت بعد تعليم 21 سنه 😁فبالنسبالي حياتي مش واقفه ع خطيب يعني لكن أمي انا حاسه اني شكلي بقي وحش قدامها اوي 😅 بس انا وثيق منفووس وثيق منفووس
  ","

   لا اللي ازيك -اللهم بارك- ما يتخافش عليه 😬
  
"
81576,"
   طيب طبيعي اني اكون خايفة ومتوترة من الخطوة دي؟
  ","

   طبيعي !
   
   وبيزول مع المودة والرحمة.
  
"
81577,"
   أبو أنس ممكن حضرتك وصحبة الجنة يدعوا لماما لأنها مريضة خالص 😔
  ","

   اللهم اشفها وعافها والطف بها .. ومرضى المسلمين ..
  
"
81578,"
   مش بفوت فرض والحمدلله من ٣ سنين الا غصب عني ودايما بقرأ الورد والاذكار كل يوم 
ولكن مؤخرا اشعر بثقل في العباده مش بقطعها وبعملها بس بثقل هو كده ربنا ممكن يزعل مني كده انا منافقه  ؟؟!
اعذرني لتكرار السؤال بالصوره ده بس محتاجه الرد
  ","

   لك في هذه الحال أجر مضاعف على المجاهدة ..
   
   فاثبتي وأبشري.
  
"
81579,"
   هو شئ طبيعي أشوف أن العلاقة الزوجية شئ مقذذ ومقرف ؟
  ","

   لأ.
  
"
81580,"
   طيب لو متقدملي شخص بيحبني وانا عاوزاه وهو كويس بس اهلي رفضوه بسبب انه هيقعد مؤقت ف شقة ف القرية بتاعته عقبال مايبني بيته الملك هل ده سبب للرفض؟
  ","

   لو عندك استعداد تفضلي قاعدة في الشقة = حاولي تقنعي أهلك.
  
"
81581,"
   الواحد بيكون مبسوط اما بيلاقي حضرتك مبسوط و بتجاوب بسعادة!
سبحان الله
الله يسعدك دايما
  ","

   ويسعدكم ويحفظكم ويرضى عني وعنكم ..
  
"
81582,"
   اموت واعرف بتروح فين يا ابو انس
  ","

   واحد قاعد جنبي حبكت معاه يتعرف عليا أعمل ايه بس 🙃
   
   يلا يلا .. هربت منه 😬
  
"
81583,"
   ايه هو المندى ده؟
  ","

   ده 😢
  
"
81584,"
   لسه مهزقني علشان لسه بقالي عشر دقايق وبرتاح علشان مدخلتش على المطبخ على طول اطبخ مكان أمي
   
    https://ask.fm/abuanaaas08/answer/152215228532?utm_source=copy_link&utm_medium=android
   
","

   طنشيه .. بيهرج الصراحة.
  
"
81585,"
   ياشيخ انا بكلمك كثير بس مبتردش عليا انا عايزة مساعدة بس من حضرتك انا كنت بعمل حاجات كثير وحشة في حياتي بس تبت مع اني كنت بصلي المهم انا عايزة اقرب من ربنا اكثر وافهم ديني اكثر حاسة اني مش عارفة عنو حاجة بي مش عارفة اعمل ده ازاي فعايزة مساعدة من حضرتك ارجووك
  ","

   اسمعي ده وهتفهمي بإذن الله:
   

    https://www.facebook.com/m.atiia.soliman/videos/1321356817944160/
   

"
81586,"
   غزة 😝😂😂😂😂😂
  ","

   بلوق .. بلوق .. بلوق 💔
  
"
81587,"
   يعني يا شيخ لو هو ناوي خير وبعد تعارفنا علي النت طلب نتقابل اعمل ايه؟
بالله ترد خايفه اوافق اغلط او ارفض وهو يكون فرصه كويسه
  ","

   تتقابلوا في البيت يا بنت الناس.
  
"
81588,"
   ممكن متستهيفش سؤالي ياشيخ 😅 لو اتقدملي عريس كويس في كل كل كل حاجة ومحترم وبيحبني جداااااااا بس مشكلته الوحيده حالق شعره زي اليومين دول اللي هو خفيف من الجنب وطويل من فوق ده كفيل اني ارفض او اقفل منه ؟؟ لاني مش بحب التسريحات دي بصراحه
  ","

   اتكلمي معاه بلطف .. وهو ما دام كويس هيتفهم.
  
"
81589,"
   معزوم عندنا بكرة يا شيخ 
عاملين عزومة مندي والله 😂
انتا تنورنا يا شيخنا
  ","

   ساكن فين ؟
  
"
81590,"
   اعمل معلمة ومنهكة لاقصى حد انفلتت مني الدموع اول عودتي بالمنزل من شدة التعب ولا أحد يشعر بما في جسدي من ألم ... أبي يقول أني جزوعة هو معلم أيضا ولكن حكومي وأنا بمدرسة خاصة عودتهم قبلي بساعتين ونصف وببدأ عمل قبلهم بساعة وبيقول "" بتدلع"" 😣😣😣😣
  ","

   الله وملائكته يصلون على معلم الناس الخير !
   
   أبشري يا كريمة ..
   
   أنت مش بتدلعي .. أنت في مهمة عظيمة ..
   
   قسمي وقتك كويس، وخذي قسطا وافيا من النوم، وروحي عن نفسك آخر الأسبوع لشحذ طاقتك ..
  
"
81591,"
   انا مش جميله بس مش وحشه او يمكن شكلي طفله اوي ، بضايق اوي لما اشوف رجاله بيمشوا امور البنات اللي شكلهم حلو وبحس بنقص وقله ثقه مش قصدي اني اتمنى يحصلي كدا بس بحس دا راي كل الناس ف شكلي واني مش حلوه
  ","

   سيبك من الناس !
   
   حبي نفسك زي منت ..
   
   ثقتك فيها وقبولك لها هو اللي هيحليك بجد.
  
"
81592,"
   لو قابلت نفسك، هتحبها؟
  ","

   هطبطب عليها 😂
  
"
81593,"
   هو هيأجر ومعندوش بيت ودي سبب رفضي .. انا غلط ؟
  ","

   ومين يقدر يجيب شقة ملك الوقت يا بنت الناس !
  
"
81594,"
   بما إن حضرتك في السعودية مفيش شغل في صيدلية كدا لأخويا عندكم،حلم حياته إنه يعيش في السعودية بجوار الكعبة الشريفة وعاطل 😂
  ","

   الله يبلغك حبيبي .. مش بعيد على ربنا.
  
"
81595,"
   انت خريج علوم يا عم الشيخ !!😁
انصح اخوك الصغير (حيوان )هيخلص علوم حيوان السنادي⁦❤️⁩😁
  ","

   طب ليه تشتمني طيب ؟! 😂
  
"
81596,"
   رحت فين 🤔
ماتقولش نمت🙄
  ","

   رحت صليت وجيت 😃
  
"
81597,"
   يا شيخ انا عندى ورشه نجاره فى دمياط و شغال تفصيل 😅
  ","

   طب تعلالي عشان عاوزك .. بجد 😃
  
"
81598,"
   شيخ هو حضرتك خريج علوم 
ودرست علم نفس 
وعارف اظن ف الدين وكده 
هو حضرتك بتشتغل ايه بقا ف كل دول ف السعودية 🤔🤔🤔🤔
  ","

   على باب الله 😍
  
"
81599,"
   ممكن نحب من غير ما نتقابل فى الحقيقة ،لو تعارفنا شات بس ؟
  ","

   ممكن نميل ونحس بقبول !
   
   والمقابلة إما تحوله لحب .. وإما تصرفه تماما ويختلف الدرب.
  
"
81600,"
   مش هسيبك غير لما تباركلي 😂 وتدعيلي بتمام امري 🤔 
غير السائله لكن نفس الامر ولله الحمد ❤ 
هفضل اكرر لحد متجاوب وريح نفسك من دلوقتي بقي وجاوب 😂😂💔
  ","

   ههههههه
   
   كل البركة يا رب 🌹
  
"
81601,"
   اتعزمت ف وليمة مندي قبل كدا يا شيخ ؟
  ","

   ما تقلبش علي المواجع 😂
   
   المفطح المندي ده حاجة كده تشوقنا للجنة.
  
"
81602,"
   🌿🌿
  ","

   كل ما ذكرتيه جائز ..
   
   أسعدكما الله.
  
"
81603,"
   ممكن حضرتك تقولي اتعامل ازاي مع حماتي واخوات جوزي مع العلم انها عمتي وهو ابن عمتي يعني
  ","

   لها حقان !
   
   حق الرحم .. وحق أنها السبب في صحبة من تحبين ..
   
   يقولون: ""الطيب غلب الطبيب"" !
   
   يعني المعاملة الحلوة والكلمة الطيبة = دوا.
  
"
81604,"
   سلقت الفراخ زيادة وبابا مبيحبهاش كده 😭😭😂💔
انا خايفة 
ست بيت فاشلة 
دي المرة الخامسة اللي اعملها كده
  ","

   أنا أحب اللحم بأنواعه (مهري) من السوا .. أنت صح 😃
   
   يس ابقي اعملي لبابا ذوقه وخلاص .. نعمل ايه، لازم نستحملهم 😬
  
"
81605,"
   ياشيخ عايزة افرحك الحمد لله غليت نفسي واتقدملي  بعد قصة طويلة مش عارفة اقولك اية بس كان ليك فضل كبير بعد ربنا، ربنا يجازيك خير
  ","

   الله يسعدكم ويرضى عنكم 🌹
  
"
81606,"
   غير السائلة .شيخ انا مش منتقبة لكن شوفت دكتورة عندنا منتقبة حبيتها اوووي وحبيت نقابها جداااا.وكلامها .نفسي اكون زيها.انا كدا غلط? ..
  ","

   أنت صح .. وربنا يجزيها خير .. وعقبالك.
  
"
81607,"
   طالما مطول ي شيخنا رد عليا بقي 
بقالي اكتر من سنه مش عارفه ارجع زي زمان 
انتكست ومفيش اى حاجه بترجعني 
زهقت وجربت حاجات كتير مفيش دروس بتتسمع ولا نوافل ولا اى حاجه طبعا الفروض اساسي انا بتكلم ع ال كنت بعمله وبطلته
  ","

   اسمعي ده:
   

    https://www.facebook.com/m.atiia.soliman/videos/1321356817944160/
   

"
81608,"
   كتر إجابات يا شيخنا كتر صحبه الجنه في غايه السعاده
  ","
  💚
  "
81609,"
   لا ي شيخ بالله لا متخليهاش تكشف وشها ابدا طالما لبسته تلتزم بقواعده وهو محرم مؤقت ي شيخ واكيد هيفضل يبصلها لانه اول مره يشوفها او بعد وقت طويل وده ادعي تتجنب الفتنه ي شيخ
  ","

   كوكب الأفورة الشقيق !
   
   عموما أنا أقول هذا بناء على استحباب النقاب .. فاللي يرى الوجوب له ما يراه.
  
"
81610,"
   عادى أسلم ع زوج اختى وووالده؟؟
  ","

   تسلمي باللسان .. ازيكم وأخباركم ومرحبا وكده ..
   
   أما المصافحة باليد فلا.
  
"
81611,"
   بنحب الحب من كلام حضرتك عليه ومن وصف حضرتك ليه.. 
بس تقريبا الوصف دا مش هنلاقيه ومعدش موجود في زماننا ياشيخ..
  ","

   موجود !
   
   غير أنه لا يكون عظيما إن لم يكن نادرا.
  
"
81612,"
   بحب بنت وعايزها زوجه ليا بجدشايف فيها الاخلاق والتدين بس انا لسه طالب؟
  ","

   ركز في مصلحتك يا طالب .. ولا تتعجل شيئا قبل أوانه ..
   
   وسيب بنت الناس في حالها.
   
   لسه بدري حبيبي .. ومشاعرك لسه هتنضج وتتغير ..
  
"
81613,"
   أختار البعد وإن كان القرب يحيني ، فلعلي ارتفع منزله عند الله تنجيني 
دعواتك يا شيخنا💜
  ","

   عاش 👍🏻
   
   الله يثبتكم.
  
"
81614,"
   جيت اذاكر لقيتك فتحت !
قولت ع المذاكره السلامه 🤦‍♂️😂
وكمان هتطول 🙃😅
  ","

   سايبكم بقالي يومين ؟
   
   بتعملوا ايه ؟
   
   هه .. بتعملوا ايه ..
   
   عموما اللي يذاكر درسه هينفع نفسه 😌
  
"
81615,"
   يعني منآمنش لحد يا شيخ كده خالص، حتى اللي معرفين أهاليهم!!
  ","

   واحنا مالنا ومال أهاليهم ؟!
   
   احنا عاوزين الرجالة اللي يتقدموا وهم أد المسؤولية .. عايزين يفتحوا بيت بما يرضي الله ..
   
   يحافظوا عليكم من الدنيا .. حتى من نفسهم.
  
"
81616,"
   ماتغبش علينا تاني ي شيخنا الرائع
  ","

   مطول معاكم النهاردة :)
  
"
81617,"
   نفسي الاقي سؤالي ف الاشعارات جايلي بيرقص ويقولي انا اتجاوبت 💃
  ","

   اشعاراتنا محترمة وبنت ناس 😌
  
"
81618,"
   لبست النقاب بعد عناء شديد ورفض من أهلي ودلوقتي عايزيني أكشف وجهي أمام زوج أختي هو كبير عني جدا وعارفنا من وانا صغيرة اعمل ايه ياشيخ؟
  ","

   اسمعي كلامهم.
  
"
81619,"
   ي شيخ محمد من كلامك ونصايحك لنا اتفقنا منتكلمش تاني بس وحشني اوي انا حالي من غيره بيزيد سؤ.. قولي اعمل ايه😢
  ","

   اثبتي لله .. وأبشري؛ فالمنى رضاه.
  
"
81620,"
   انا عارفة كل ده وهي عارفة والله وكلام حضرتك وكلمة غلي نفسك دي شعار ف حياتنا احنا شلة بنات ملتزمين ملناش علاقة بالولاد هو خدعها بانه هيتقدم وكان قابل لمامته بس للاسف عرفت نيته بعد سنة وهوودلوقتي بيضحك ع واحدة زميلتنا الاشهار حرام ف حالته؟؟!  غلطانة وندمت بس شعور انه ضحك عليها وانه بتشوفه كل يوم مدمر
  ","

   اسمه التشهير !
   
   وأراه لمن في حالته بعد تحذيره ونصحه  وعدم استجابته لائقا.
  
"
81621,"
   اي نعم البنت ليها دور كبير ف كده بس معالي الشيخ كده رامي كل الدور عليها ومطلع الاولاد ابرياء😡
  ","

   اللهم ارحمنا !
   
   قلت على اللي زيهم كلاب سكك .. يبقى مطلعهم أبرياء ازاي ؟!
   
   وأنا مش معالي الشيخ .. مش معايا فلوس أشتري بها نوادي والله 😏
  
"
81622,"
   كنت سألتك سؤال من سنتين وحضرتك رديت قولتلي أتقدم واترفضت والموضوع تاجل وقتها وبعد سنه اتخطبنا وكتبنا الكتاب والفرح السنه الجايه 😀
  ","

   أيوه يعني فين الحلاوة ؟!
   
   كل البركة حبيبي 💚
  
"
81623,"
   عفش جديد جاهز من معرض ولا تفصيل عند نجار ؟
  ","

   من رأيي تفصيل طبعا !
   
   بس يكون نجار أمين وفنان.
  
"
81624,"
   لو عرفت واحد بيضخك ع بنات الناس باسم الحب وزي مابيقول بيتمسكن لحد مايتمكن وللاسف من ضمنهم صاحبتي وهي محترمة وطيبة للاسف انخدعت قالها انه بيحب واحدة تانية بعد ماعلقها بيه و التانية زميلتنا ف الكلية ووصلها وبيكلمها  وقبل صاحبتي كذب ع 3 بنات نعرفهم  لسه عارفين اعمل ايه! نعمل ايه وهو بيكذب ع بنات الناس
  ","

   ما هو بنات الناس لو يعرفوا يقفلوا على قلوبهم كويس ويغلّوا نفسهم ويلقموا كلاب السكك مثله حجر اليأس كان لمّ نفسه !
  
"
81625,"
   أنا شاب صعيدى وحضرتك عارف طبعنا وعاداتنا وتقاليدنا ... فوجئت بأن أختى على علاقه بشاب زميلها بالكليه وفوجئت اكتر لما عرفت انه صديقي ... حاجة زى كدا عندنا بيكون فيها مشاكل كتير ... من فضلك قولى اعمل ايه مع الاتنين مع العلم إن والدى مكانش موافق اختى تدخل جامعه وانا اقنعته علشان منظلمهاش وكدا مش هتروح ؟
  ","

   أنا مبسوط من حكمتك وهدوئك جدا !
   
   بالتالي يا غالي المناسب في الحالة دي تتكلم مع أختك مباشرة بينك وبينها .. بهدوء خالص واديها الأمان عشان تحكيلك .. وافهم منها ..
   
   ثم فوّقها وبيّن لها إنه لو عايزها فعلا هيتقدم من الباب مش هيتسلل من الشباك كاللص .. ولو مش جاهز الوقت يبقى يرعى أمانة الصداقة بينكما ويصمت لين يقدر يتقدم !
   
   ثم شد عليها بحسم وعشم إنك مصدوم من عدم تقديرها لثقتك فيها وخذلانها لك رغم دفاعك عنها ووقوفك جنبها ..
   
   وحذرها إن الأمر ده لو اتعرف ممكن تكون عواقبه ايه !
   
   وإن كل ده لازم ينتهي؛ لله قبل ما يكون لأي حد أو عشان أي حاجة ..
   
   وخد منها وعد ما تخبيش عليك .. وتفضل أد ثقتك فيها ..
   
   وتابع معها وادعمها وحاول تملى الفراغ عندها بصحبتك لها ..
   
   وهي بأمر الله هتبقى زي الفل وتتحرر تماما.
   
   وبالنسبة لصاحبك فما تتكلمش معاه في حاجة لين تشوف أختك هتعمل إيه ..
   
   لو هي عملت الصح مش هتحتاج تواجهه لأن المواجهة بينك وبينه هتبقى أصعب شوية.
  
"
81626,"
   قل لنا كلمات من واقع خبرة حضرتك نسير بها في الدنيا مع الناس سيئهم وحسنهم
  ","

   لا تناموا ليلة وفي قلبكم لأحد من المسلمين سوى رجاء الخير !
   
   وأما الظلمة المعلنين بحرب الله ورسوله فالبراءة لله منهم دين (إن صح أنهم ما زالوا مسلمين) ..
   
   ربنا عافنا واعف عنا .. أجمعين.
   
   ألقاكم يا صحبة الجنة 💚
  
"
81627,"
   مين داخل ع العشره مليون لااايك نااااااو 😂😂😂😂😂
  ","

   منكم وإليكم .. ابن الدائرة .. الصوت الحر .. خير من يمثلكم في ال....
   
   احم !
   
   أنا عشت الجو باين 😬
   
   عموما يعني يا ولاد الصفحة صفحتكم .. وربنا يجعلها حجة نافعة لنا، في الدارين.
  
"
81628,"
   يا شيخ زوجى ساعات بيكدب عليا فى حاجات بتكون تافهه اوقات و بكتشف ده وقتها أو بعدها على طول بس بينزل من نظرى 
هل اصارحه و لا أتجاهل ؟
  ","

   طنشي .. فيه حاجات عارضة كده مالهاش لازمة نعكر دمنا عشانها.
   
   يعني مثلا: هات معاك عنب وتفاح وطماطم ..
   
   جاب عنب وطماطم وقال ملقيتش تفاح .. وهو عنده جوا 😬
   
   بس أصله مش بيحبه.
  
"
81629,"
   ما هو نوع الحيوانات الذي يخيفك؟
  ","

   معدوم الرحمة .. الذي يستتر خلف ملامح إنسان !
  
"
81630,"
   يا أبي خطيبي مصاحب بنات وانا مش متقبلة الأمر هو بيقولي هبعد بس اصبري 
وانا حاسة انه بيسكتني وخلاص 
ازاي أوصله اني مش متقبلة الامر خالص
  ","

   مصاحب دي يعني فوق حدود الزمالة والتعامل الرسمي لدراسة أو عمل !
   
   مصاحب يعني كلام وهزار وتواصل بلا داعي وممكن خروجات جماعية ..
   
   يعني للأسف فيه مساحة حضرتك مش ملياها وهتفضل محرمة عليك .. طول العمر.
  
"
81631,"
   أحسنت الرد..
جزاك الله خير ..
الضحكة دي من باب الانتقاد لنفسي
بس انا عمري ما حسستها ب دا..
وبكيت علي تركها لكن محكي لكش اللي حصل معايا من تعب بعد الحسد ف خطوبة بنت خالها وخسيت وبقيت عضم..
انا بتكلم عن إمكانية رجوهي ليها
  ","

   للأسف يا صديقي .. هناك فرص لا تعوض !
   
   عموما سل ربك من فضله؛ هو رحيم كريم.
   
   وشكرا لإنصافك من نفسك ..
   
   عوضها الله خيرا .. وعوضك.
  
"
81632,"
   شيخ لو سمحت دخلت ف جروب فيه اولاد تبع ماده ف الكليه المفروض اتعامل ازاي 
بنت
  ","

   تتابعي في صمت .. وتاخدي اللي أنت عايزاه وتفكي 😃
  
"
81633,"
   انا حلمت ان كنت قاعد معاك وبنلعب بيس وحضرتك خسرت 😂 🤣
  ","

   أضغاث أحلام عشان سايب البيس من زمان 😌
  
"
81634,"
   شفت كن رجلا وبقيت من النضاف 
ونهيت كل علاقتي بس الفكره يا شيخ ليا زمايل بنات هل ابلكهم برضو ولا هيبقي قلة قيمه ونقص ؟
ارجو الرد عشان نفسي ارجع زي زمان محترم 
يا ريت رد يريح قلبي بالله عليك يا دكتور
  ","

   ما دام مفيش كلام بدون لازمة ولا تجاوز = ما تبلكش.
   
   حفظك الله وسددك.
  
"
81635,"
   انا بقرا الاسئلة بس بنسي اعمل اعجاب , فمتزعلش يابو انس 😂💙
  ","
  😬
  "
81636,"
   السلام عليكم ..كنت بعت سؤال من قبل ..كنت عايز اخطب والبنت كويسه فى كل حاجه من حيث الصلاه والقران وكل حاجه ..لكن هى بتمارس هوايه العزف على الكمنجه من هى صغيره (من ساعت والدها اتوفى) هى عارفه انه حرام لكن مش راضيه تتوقف ..حضرتك شايف ده مانع للجواز وهل علبا اثم لو هى استمرت ؟
  ","

   كرأي شخصي مش شايفه مانع ما دامت كما قلت.
  
"
81637,"
   ياشيخ خطيبى بتحصل مواقف كتير جدا تدل ع بخله 
من الافضل ان ابعد ولا دى مش مشكله ؟
  ","

   البخل كله مذموم !
   
   وفيه درجة منه تستحيل معها الحياة ..
   
   لأن البخيل بالمال محال يكون كريم المشاعر !
   
   أنت الأدرى بطاقتك.
  
"
81638,"
   بتموت فيا ..
بتتمنالي الرضا أرضى ..
متدينة محترمة حسنة الشكل ودمها خفيف مؤهل عالي  وحافظة للقرآن ،قبلتني رغم عيبي ""اعاقة بسيطة اليد والرجل اليسرى"" بس متعلم ومثقف وموظف ومن عيلة ووسيم وسيم يعني😁 ،امها هادية جدا ومحترمة والدها جدا محب للدين ،سبتها عشان عيلة ابوها علي أدهم😓*الوحيدة اللي وافقت عليا
  ","

   الحمد لله الذي نجاها.
  
"
81639,"
   Je t'aime❤
  ","

   قال يعني بالفرنساوي مش هتوديني في داهية بالقلب الأحمر ده 😂
  
"
81640,"
   السلام عليكم
أهل زوجي أذوني كثيرا وقررت من سنة أقاطعهم. ولا أتدخل بعلاقتهم بزوجي ولا أمنع عنهم أولادي. هل علي إثم ؟
  ","

   أحسنت صنعا !
   
   واتصلي في الأعياد والمناسبات أو زوري زيارات خفيفة سريعة .. لله وفقط.
  
"
81641,"
   ربنا يسقيك من يده الكريمه 💙💙
  ","

   صحبة يا رب 🤲🏻
  
"
81642,"
   حاسه باليأس يا شيخ
  ","

   هي الأيام والغيَرُ .. وأمر الله يُنتظر
   
   أتيأس أن ترى فرجا !
   
   فأين الله والقدر ؟!
  
"
81643,"
   يا شيخ كنت بقرأ روايات اسلامية ورسمت صورة لمن اريد الارتباط به ومش قدرة اشوف غير الصفات وحاليا مش قدرة اتقبل حد من غالبية الخطاب بوجه خاص والشباب بوجه عام ..انصحني ..!!هل ممكن يجي الشخص ده ؟؟
  ","

   ٩٥ ٪؜ من الراويات دي أفورة بتدمر حياتكم للأسف.
  
"
81644,"
   من غير لف و دوران و كلام كتيييير يا عم الحج أحب أقولك ...روح يا شيخ إلهي ربنا يرضيك و يراضيك و يرضى عنك و عن ذريتك و والديك و ينفع بيك و يجعلك ممن يعز بيهم الإسلام .
شكرا ^_^
  ","

   ده ايه الحاجات الحلوة دي يا عم الحاج 😃
   
   آمين .. آمين ..
  
"
81645,"
   ماذا لو كان الطارق علي بيتك رسول الله صلى الله عليه وسلم ؟
  ","

   بلاش بالله الأسئلة اللي من النوع ده !
   
   نسأل الله بياض الوجه حين نلقاه -صلى الله عليه وسلم- على الحوض ..
  
"
81646,"
   راي حضرتك في الزوج اللي هاجر زوجته بسبب مشاكل بينهم عايشين مع بعض بس كل واحد في حاله وبينام في اوضه لوحده هي راحتله كذا مره بس هو مصمم علي موقفه ده رغم ان الخلافات هو السبب فيها هو حرام عليه يعمل كده ولا من حقه هي بتتعذب بسبب كده
  ","

   حرام وظلم وقلة مروءة !
   
   إمساك بمعروف .. أو تسريح بإحسان.
  
"
81647,"
   لا وهوه بيستغفر بيبقي بيخطط  لمعصيه  تاني بكره ؟
  ","

   أعوذ بالله !
   
   هذا استهزاء ..
   
   اللهم نعوذ بك من الجرأة على حرماتك.
  
"
81648,"
   ياشيخ محمد
  ","

   يا نعم
  
"
81649,"
   ازاي اوصل لخطيبي اني بحبه من غير مااتجاوز الحدود
  ","

   كونه لسه خطيبك !
   
   ده دليل قبولك له وانتظارك للمرحلة القادمة ..
   
   وعموما الحاجات دي بتتعرف وتتحس تماما بدون كلام.
  
"
81650,"
   تخطبت لواحد كويس من كل شيء بس انا مش عارفه احبه ولا حاسه ب اي حاجه من ناحيته وقلبي مقفول  وبعيط كل يوم هو في حب بيجي بالعشره يا شيخ ؟؟
  ","

   آه طبعا !
   
   وفيه حياة بتستمر بالمودة والرحمة والإحسان المتبادل، سعيدة راضية بدون الحب السينمائي الذي صار وهما تتوهمونه للأسف كثيرا.
  
"
81651,"
   لو سمحت  يا شيخ في واحد بيعمل معاصي  كتيره  كل يوم و بيقول انا بستغفر  ربنا كل يوم ومستمر  ع المعاصي  والاستغفار  ده فعلا ربنا هايسامحه؟
  ","

   المهم يكون بيستغفو بندم صادق وعزم على عدم العودة !
   
   إن زلت نفسه وضعفت ثانية فليستغفر ..
   
   وإن صدق المجاهدة = سيهديه الله.
  
"
81652,"
   365 يوم ... ماصادفش حضرتك سؤال من شوال الاسئله اللي بعتهالك!🤔
  ","
  😃
  "
81653,"
   أحسن حاجة الواحد يجيب الشرابات كلها نفس اللون عشان لما تدخل الغسالة وتروح عالم موازي يبقى في بديل
  ","

   وماما ما تقولش: طب لو جيت وجبتهولك بنظام السحر الأسود بتاعهم ده 😂
  
"
81654,"
   بتروح الشغل الشبشب ؟!😂😃
  ","

   لا بالسيارة يا عم 😬
  
"
81655,"
   أبي كلي أمل إنك تساعدني أنا فعلاً لوحدي تماماً
دلوقتي خطيبي طلع بيشرب شيشه ولما حاولت أوصله بس إني مش حابه كدا كان ملخص الإجابة (وانا اعمل إيه)
حقيقي مش عارفه أتصرف
  ","

   بيصلي ؟
   
   بيتعامل معاك كويس ؟
   
   أخلاقه في المجمل كويسة ؟
   
   تقدري تتأقلمي على وجود هذا الأمر ؟
   
   لو الإجابة بنعم = يبقى كملي.
   
   لو إجابة واحدة بلا = يبقى لازم تعيدي نظر.
  
"
81656,"
   شيخ ممكن تجاوب على سؤالى..بتاع الجن العاشق🙈😂
  ","

   أنا أعرف مولانا العاشق بس ! 😬
  
"
81657,"
   طب ماتديله فرصه يا شيخ بدل مش متجوز
  ","

   ما هو ده حقيقة الفرصة !
   
   هي تبعد وتحافظ على قلبها ..
   
   لو هو جد = هيتقدم، ونشوف ..
   
   بيتسلى = هينسى ..
   
   وهي تبقى كسبت في كلا الحالتين.
  
"
81658,"
   شيخ انا بميل لمدرسي هو اكبر مني ب15 سنه بغض بصري وبجاهد انا عقلانيه جدا وهو كمان بيميل ليا بس انا مش مديالو فرصه انه يقرب او حتي يعرف موافقتي او عدمها انا مش هينفع اسيب درس ومش عارفه أعمل ايه بفرح لما يبعد بس بزعل في نفس وقت بغلي نفسي وخايفه اشوه أخلاقي ومن كل حاجه هو مش متجوز
  ","

   معدتيش تروحي عنده !
   
   قلبك أغلى من أي حاجة.
  
"
81659,"
   حدثنا عن عوض الله☝
  ","

   ليس بالضرورة يكون في الدنيا !
   
   لكنه يكون عموما فوق ما ترجو النفس وتتمناه.
  
"
81660,"
   زوجى سايبنى 3 شهور عند اهلى علشان مشكلة بينا واهله دايما يتدخلو فى مشاكلنا دلوقتى اهله رافضين انه يرجعنى البيت وهو ماشى وراهم وكل كلامه معايا مفيش فى ايدى حاجة انا بطلت ارد عليه علشان ياخد خطوة كدا صح ولا راى حضرتك اعمل ايه انا غلبت كلام معاه مش شايف ان اهله كدا بيخربو علينا
  ","

   الكلام بأه يكون مع أهلك !
   
   بس وصيهم يتكلموا بحكمة ويكون الصلح أولوية .. بدون ما ينزلوا منك.
  
"
81661,"
   ماذا تفعل اذا علمت ان هناك مقبره فرعونيه تحت منزلك😌؟
  ","

   مش هنزل البلد .. أنا عارفكم يا نصابين 😬
  
"
81662,"
   زوجي كان يصلي في بداية زواجنا .. ثم أهمل في بعض الصلوات إلى أن انقطعت تماما ، أتعمّد أن أصلي حيث يتواجد هو ولكن لا فائدة 
ماذا أفعل ؟
  ","

   انصحيه مباشرة بلطف .. وادعيله.
  
"
81663,"
   افضل هديه في ختام 2018 وقبل دخولي الجيش اني تابعت حضرتك اسك وفيس وجاري مشاهدة الفيديوهات القديمه لك .. أحبك في الله
  ","

   تسلم .. أكرمك الله 💚
   
   واحد كازوزة للأستاذ يا ابني 😃
  
"
81664,"
   شيخ لو سمحت رد عليا متقدمي لي عريس متعلم ومحترم وحافظ القرآن وابن ناس والناس كلها بتشهد باخلاقه بس صاحبتي كانت بتحبه ولما عرفت قطعت علاقتها بيها وانا اصلا ماكنتش وافقت وقولتلها بفكر اعمل ايه مع العلم ان صاحبتي دي مخطوبة
انا خايفه اوافق 
رد من فضلك
  ","

   وافقي .. محدش له حاجة عندك ..
   
   ولعلها عملت كده؛ حفظا لقلبها وقلبك.
  
"
81665,"
   اختى الصغيرة عندها 11 سنة ،فى 6 ابتدائى ، هى الحمدلله بتصلى من وهى عندها 6 سنين تقريباً ، وكانت على طول منتظمة ، لاحظت انها فى الفترة الاخيرة بدأت تكسل عن الصلاة وتصلى متأخر ، بقيت احسسها بتأنيب الضمير براحة كدة ، وكل شوية افكرها بالصلاة انا او ماما، كدة صح ولا المفروض نتعامل ازاى ؟
  ","

   صح جدا ..
   
   الله يبارك فيها، وينبتها نباتا حسنا.
  
"
81666,"
   زميلي قابل بابا ،في نظري لا مثيل له بس بابا شايف إني انتظر لسة ح الاقي فرص احسن منه وبقولي ما تستعجليش،هو لسة في بداية حياته طبيب بس بيحبني وبيحترمني ملتزم وخلوق وابن ناس،مش شايفة احسن منه وحتى لو في الاحسن انا مقتنعة انه من يكمل روحي،خايفة اعارض راي بابا لأنه بقولي تستاهلي الأحسن منه اعمل ايه ؟
  ","

   اتناقشي مع بابا واقنعيه.
  
"
81667,"
   ياشيخ هو عادي لما احس ان امي مش بتحبني والموضوع ده مسببلي حزن واكتئاب ف حياتي حاسة مليش حد ولا حد بيحبني عمرها ما حضنتني لدرجه بيبقي نفسي اقوم احضنها وبتكسف وهكذا بابا عمرها ما  قالتلي كلمه حلوه ثقتي ف نفسي صفر .. هما قايمين بدورهم كويس من حيث المصاريف والاكل والشرب الخ بس مش حاسه بالحب والحنان منهم
  ","

   معلش !
   
   هم مش فاهمين النقطة دي للأسف ..
   
   اسندي نفسك بنفسك وإياك تضعفي.
  
"
81668,"
   في بنت عجبتني وهي قدي في السن 
خايف  وللأسف مش بشتغل او معايا فلوس علشان اكلم اهلها او اتقدم وخايف حد يخطبها ويكون جاهز! 
اعمل ايه
  ","

   انس يا غالي .. وانشغل بتجهيز نفسك وساعتها هتلاقي الأنسب والأفضل.
  
"
81669,"
   هل تبحث عادة عن الزوج الآخر من جوربك عند ارتداء ملابسك؟
  ","

   لا أنا شطور يا آسك .. ومش بلبس جوارب أصلا 😬
  
"
81670,"
   قول القاكم يا صحبه الجنه بقى
عشان عاوزين نلبس ونروح الجامعه😂
  ","

   حاضر 😌
   
   ألقاكم يا صحبة الجنة 💚
  
"
81671,"
   متقدملي شخص غير ملتزم بالمرة 
وانا ديما بتحجج باني منتقبة 
ومش هتزوج واحد مش ملتزم علشان ميقوليش اخلعي النقاب 
وفي نفس الوقت ابي بيرفض اي حد ملتحي . 
وانا كنت مخطوبه قبل كدا مرتين ، واهلي مضايقين جدا بسبب 
كدا ويقولولي البنات مليهاش قعاد واني رفضت كتير ولازم اوافق .
اوافق ولا انتظر الملتزم ؟؟
  ","

   ده حسب تعريفك لمسألة الملتزم وغير الملتزم !
   
   يعني لو بيصلي ويعرف ربنا وأخلاقه كويس وبيعاملك بلطف واحترام = يبقى زي الفل ونعمة كبيرة، حتى لو (مش ملتزم) كما تريدين أنت بالصورة النمطية.
  
"
81672,"
   ايه حكم الدين ف سكن طالبات مع واحده مسيحيه ف نفس الغرفه
  ","

   مفيش مشكلة.
  
"
81673,"
   زمان كان الناس دايما تتريق عليا وعلى شكلى وحتى لما اجيب لبس على ذوقى يقعدوا يتريقوا بسبب الموضوع دى شخصيته بقيت ضعيفه جدا وثقتى صفر  مش بتشترى حاجه على ذوقى علشان محدش يتريق حاسه نفسى مش سويا ومش عارفه اعيش زى ما انا عايزه انا دلوقتى متخرجه ولسه زى ما انا مش عايزه اسامح ال اتريقوا ومش عايز اشيل منهم
  ","

   لازم طبيبة نفسية.
  
"
81674,"
   وحقي  فين ؟
وعمري اللي ضاع جنبه ومعاه ؟ 
ازاي هيرجعلي حقي ؟ 
انا مش بقول اني مش غلطانة .. لأ غلطانة ويمكن إكتر منه لاني من البداية معرفتش أعف قلبي وأحافظ علي نفسي ..
وشوهت صورتي كبنت ملتزمة شكليا ..
وعصيت ربنا كتير جدا بسببه  ..

أوقات كتير بفكر أقتله ..
لانه ضيعني وعايش حياته عادي ..
  ","

   بلاش عبط !
   
   كل واحد يتحمل مسؤولية غلطه واللي عمله في نفسه ..
   
   اتعلمي من اللي فات وانسيه وبس.
  
"
81675,"
   يا شيخ بالله تجاوبني ادرس حاجة بحبها فرص شغلها قليلة ولا حاجة عادية بالنسبة لي بس شغلها متوفر اكتر الله يراضيك تجاوب ضروري
  ","

   اللي شغله متوفر.
  
"
81676,"
   انا مش عارفة أفوته ..
أنا حرفيا حياتي واقفة عليه ..
رفضت 8 عرسان لحد الان ..
لان مش متخيلة حياتي من غيره ..
  ","

   وماله !
   
   ضيعي أنت عمرك .. وهو يشوف حياته ..
   
   ونرجع نندم بعد فوات الأوان ..
   
   أنت كده ظالمة زيه على فكرة !
   
   بتظلمي نفسك بضعفك، زي ما هو ظلمك بنقض الوعد.
  
"
81677,"
   لو سمحت يا مولانا  لو أبي حاله ميسور جدا والحمد لله ولكن مبيحبش الفشخرة وحريص نسبيا و بتحرج أطلب منه فلوس لمستلزمات ( هدوم كوتشي شنطة ) ، بس المصاريف الأساسية زي الكورسات وغيره مبيتأخرش ، هل يجوز إني أزود على فلوس الكورس جزء عشان أشتري بقية متطلباتي دي ؟
ولد*
  ","

   والله يا حبيبي ما دام أساسياتك موجودة .. وبتلبس مش أقل من العادي بتاع أصحابك = يبقى كده تمام أوي.
  
"
81678,"
   تشتري مني البسكوت بنص جنيه طاه 😂
  ","

   مافيا السندوتشات .. عارفكم أنا، وعمري ما سمحت لكم تعتدوا على ساندوتشي 😬
  
"
81679,"
   انا خارج من قصه حب بعد سنتين  ... وهيا الي علمتني يعني اي حب وحجات كتير اوي وبعد كل دا اختفت فجأة وبعد مدة بعته مع حد اني انساها ومحاولش اوصلها ولا اكلمها 
وبتقول انها لما كبرت شويه ونضجت معدتش حسه بحاجه ولا حبتني اصلا بكلمها تانيه وتالته ثانوي وهيا داخله اولي طب السنادي
هو ف كدا .. محتاج رأيك بجد
  ","

   طبعا فيه كده !
   
   مشاعر ساذجة، لم تعرف النضج .. وقصص مسلوقة ملأتم بها فراغا وسميتموها -ظلما- حب.
   
   كبر العقل ونضج القلب وشاف ده كله لعب عيال .. واستعجال ..
   
   لسه أدامك كتيييير حبيبي !
   
   عش مرحلتك وانشغل بما ينفعك .. ودع كل شيء لوقته.
  
"
81680,"
   يا ابي ... انا بنت منتقبه ولما باعجب بحد دايما بقول لنفسي هو مش شايفك اصلا ودايما بحس ان مستحيل حد يعجب بيا او يحبني وبيشوفوني متشدده وكده.. هل ممكن شاب يعجب بواحده مش شايفها ....نفسي احب واتحب ي ابي
  ","

   لما يخبط باب بيتك بإذن الله !
   
   غير كده يبقى عك ووجع قلب .. سلي ربك العافية منه.
  
"
81681,"
   هو عادى ابقى باتخرج وعمرى ماحبيت
  ","

   دي نعمة !
   
   عشان لما تقع تبقى هي الوقعة علطول وتخلص.
  
"
81682,"
   كنت بقوم بالعادة السرية وبعدين بطلتها من فضل الله بس بحلم بحاجات تؤدي اليها اكتر من الأول ده له علاقة ؟ و بجد بقيت بخاف أنام احلم باي حاجة رغم اني مبتعدة عن اي حاجة تصير فيا الشهوة عشان اعرف اكمل  يعني مفيش مصدر اني احلم بكده
  ","

   لا حرج عليك في الأحلام !
   
   الله يثبتك ويوفقك.
  
"
81683,"
   كذب عليا يا شيخ 
وسمع كلام والدته واتجوز غيري مع ان والدته كانت دايما تكلمني كأني بنتها ...
أنا محبتش غيره ف الدنيا .. 
عايزة بس أسمع صوته او اشوفه بس مبقاش ينفع ..
اعمل اي ؟
  ","

   غلّي نفسك !
   
   اللي فاتك = فوتيه.
  
"
81684,"
   مرة ماما ي شيخ حطتلي السندوتشات في مكان ف الشنطة غير اللي بتحطلي فيه كل مرة روحت المدرسة ومكنش معايا مصروف ساعتها معتمدة ع سندوتشات ماما 😃 المهم روحت فضلت ادور ع السندوتشات مش لاقيهم وفضلت اعيط ف الفسحة 😂😂 روحت امي طلعتهملي من الشنطة😢😂 
كان يوم 🙆😂😂
  ","

   واضح إن عندكم إبداعات في الموضوع ده 😂
  
"
81685,"
   ازاي اعرف اني بحب زوجي
  ","

   سبحان الله !
   
   عايشة معاه .. بتعامليه بما يرضي الله .. بيتقي ربنا فيك ؟
   
   فضل ونعمة .. سلي الله دوامها .. وبس.
  
"
81686,"
   و يسلام علي سندوتش البطاطس المقلية او الهمبرجر البارد (جيل التسعنيات ) 😂 كنت ببقي ملك زماني و الله
  ","

   مكنتش أعرف مين الهمبرجر ده لين تانية اعدادي .. واحد صاحبي وقع في عشق الفول بتاعي وصار يبدله مني مع الهامبرجر بتاعه 😂
  
"
81687,"
   انا كنت باخد سندوتشات العيش البلدي الاصيل... الفينو كان اول يوم بس  😂😂😂
  ","

   كل سندوتشاتي كانت عيش بلدي؛ عمايل أمي 😍
  
"
81688,"
   صحباتي عمالين النهاردة كله الاقيهم بيبعتولي كلام حلو وبيحبوا فيا وحاجة غريبة يعني بعد فترة جفاء او عدم اهتمام بمعني أصح ، حسيت اني هموت وبيودعوني ولا حاجة😂😂 ! 
عامة ادعيلي يا شيخ بحسن الخاتمة أرجوك لاني بخاف دايما من الموت وانا حالي متقلب بين الطاعات والمعاصي ومش راضية عن نفسي أبدا
  ","

   هندعيلك بالخير .. كنت طيبة أوي 😬
  
"
81689,"
   انا بئا اللي م الناس اللي كان بينضحك عليهم وتتاخد سانوتشاتهم😂😂🙂
  ","

   لا .. ساندوتشي كان أهم عندي من دفتر الوورك بوك 😬
  
"
81690,"
   تعرف حد بيحفظ قران لناس كبيره في الرياض
  ","

   في جامع الراجحي بشبرا (مخرج ٢٤) حلقة لكبار السن والموظفين.
  
"
81691,"
   أنا كنت بروح المدرسه أكل السندوتشات واشرب العصير في أول حصه واقضي باقي اليوم نوم😂😂
  ","

   لا دنت شبح بأه من يومك !
  
"
81692,"
   انا عمري ما اخدت ساندوتشات نهائي للمدرسه، ممكن اعيش معاكوا 😂
  ","

   أنت بأه اللي كانت ماما دايما تقولي عنك:
   
   احمد ربنا على النعمة .. غيرك مش بياخد سندوتشات ؟ 😂
  
"
81693,"
   كلام الناس لا بيقدم ولا يأخر كلام الناس ملامة وحيرة مش اكتر
  ","

   يقولوا الناس عليا .. ما يقولوا الناس عليا 😃
  
"
81694,"
   فاكر يا شيخ يوم نتيجه الثانويه العامه السنه اللى فاتت وحضرتك كنت بتصبر الطلبه انا بعتلك ان نظرتك شبه بابا وانى فى هندسه وشيلت مادتين وبابا حضنى وقالى قومى صلى ركعتين شكر لله لانهم مش ثلاثه! انا نجحت الحمد لله صافى ولاول مره بتقدير جيد الحمد لله والسنادى فى بكالوريوس  
دعواتك بقى بالله
  ","

   الله يرضيك ويسعدك ..
   
   دعمهم لنا وقت ضعفنا بيولد جوانا طاقة مضاعفة لرد الجميل في إسعادهم ..
   
   ليتهم يعلمون.
  
"
81695,"
   يلزمني قُربك وليس وجودك، ليتك تدرك حجم الاختلاف !
مارك توين
صباح الرضا يا مولانا
  ","

   أنت قريب .. مهما كنت بعيدا !
   
   أنت موجود .. مهما غابت حروفك !
   
   في عيد ميلادي وصلتني هديتك .. تلك التي لم ترسلها أبدا.
   
   (هيشكوا فينا كده يا عاطف 😬).
  
"
81696,"
   كنت باخد نوتيلا 😉😋😝
  ","

   النوتيلا دي معرفتهاش إلا لما جيت السعودية 😂
  
"
81697,"
   شهور الصيف كلها مكنتش بنام إلا لما أصلي الفجر الحمدلله ، امبارح كانت ليلة الدراسة وكنت بحاول انام فلقيتيني بقول لربنا يارب ينفع النهاردة بس انام ومصحاش اصلي الفجر عشان لو صحيت مش هعرف انام تاني وفعلا نمت محستش للأسف ومصلتش ، جيت النهاردة لوحدي صحيت وصليت هو ده معناه انه ربنا قريب ولا عاقبني امبارح ؟
  ","

   ظبط بس نومك وبإذن الله هتقدر تقوم وتبقى زي الفل ..
  
"
81698,"
   كنت بتاخد السندوتشات فكيس زيى يا شيخ ولا كنت بتعمل ايه!😂
  ","

   أيوه طبعا !
   
   والخيار يدبل مع الجبنة .. والعيش يعجن .. والساندوتش يطلع كأن عربية داست عليه وزي العسل 😃
   
   ويوم الرضا لما يبقى فيه جبنة رومي .. كنت أروح المدرسة ولسان حالي:
   
   متصدر؛ لا تكلمني 😌
  
"
81699,"
   هو ينفع حضرتك ترد عليا😃.انا واخدة القرار بالرفض بس عشان عدى 3 اسابيع تقريبا بس اهلى بيقولولي اصبري وشكلنا هايبئا ايه اودام الناس😶.مافيش حاجة رسمي بس كنا بنتكلم كنت عارفه انه صعب بس انصدمت من تفكيره بصراحة!
  ","

   ما عليك من الناس !
   
   أهلك يخلصوا الموضوع بشياكة وخلاص.
  
"
81700,"
   صليت الفجر ي شيخنا
  ","

   اللهم لك الحمد ..
   
   الله لا يحرمنا منها، ما أحيانا.
  
"
81701,"
   يشيخ حضرتك مش بتجاوب عليا نهائي يعني😂😂
  ","

   يلا .. صباح الخير 😃
  
"
81702,"
   ما هي / ماذا كانت قواعد استخدام الهواتف الجوالة في مدرستك؟
  ","

   لا أنا قديم شوية يا آسك !
   
   مكنش أيامنا جوال ولا لانش بوكس ولا حاجات توتو زي اللي أنت اتربيت عليها دي 😬
  
"
81703,"
   كُل عام وأنتَ إلي الجنه أقرب يا أبي .
  ","

   كل عام ونحن صحبة على دربها 💚
  
"
81704,"
   ما تفهمو بقا الشيخ عايز ايفووووون😂😂
  ","

   الاهتمام انتحر أصلا ! 😬
  
"
81705,"
   كل سنه وانت مطبطب علي قلوبنا ومصبرنا....ربنا يحبك ويسترك ويجعلك في نور في الدارين
  ","

   دي مقبولة 😃
   
   آمين 🤲🏻
  
"
81706,"
   كل عام وأنت إلى الله تعالى أقرب و على طاعته أدوم
كل عام وأنت ابتسامة صافية و كلمة طيبة و صحبة دسمة الخلق الحسن 😊💙💙
نفس السائل 😁
  ","

   وأنت بصحة وسلامة وعافية ..
   
   ولا أقبل التهنئات الكتابية المعنوية 😬
  
"
81707,"
   والإخلاص؟
  ","

   هو لب الحب ومعدنه !
   
   أخلص لك؛ لأني أحبك.
  
"
81708,"
   لما بسمع الرقية الشرعية جسمي بيسخن وبحس اني برتعش جامد وساعات بصدع..  دا عادي يا شيخ؟
  ","

   طنشي !
   
   وحافظي على الصلاة والذكر والقرآن.
  
"
81709,"
   هم ليه بيقلولك يا أبي يعم الشيخ 
مش عارفين أن انت ٢٥ سنة ولا ايه 😂😂

ربنا يراضيك و يرضى عنك يا  شيخنا 😁
  ","

   اليوم أتممت على الحقيقة ٣٣.
   
   لكنه رسميا ١ / ١٠
   
   ""أبي"" لم آمر بها، ولم تسؤني ..
   
   هي لا تقال مراعاة للسن .. بل مراعاة لطبيعة الأمان في هذه المساحة هنا .. وأحب أن تظل العلاقة هنا محصورة في هذه الزاوية؛ فالحمد لله رب العالمين.
  
"
81710,"
   مفهوم الحُب بالنسبه لكَ ؟.
  ","

   أوفى وأصدق رفيق لرضا الله !
   
   لذا؛ الحب أمان.
  
"
81711,"
   اتغلب ازاي علي غصة القلب ال بتجيلي لما بتعامل و بكلم حد اذاني لمجرد صلة الرحم و لوجه الله و انهم من الدرجه الاولي يا ابو انس
  ","

   الشرع لا يوجب عليك صلة من يؤذونك؛ سيما بعد محاولات وفرص الإصلاح !
   
   خلي بينك وبينهم السلام وفقط.
  
"
81712,"
   ايه مفهوم الامان بالنسبالك...💙
  ","

   رضا الله.
  
"
81713,"
   تعرف ي ابي الرسالة دي فوقتها اوووي ربنا كريم اووي اووي انا بحبه اووي ونفسي اوفي حقه .. انا عيطت لما شفتها والله
وقرات اسم الله الشافي ف كتاب لانك الله بجد رائع.. دعواتك ي ابي
  ","

   سبحان ربنا وبحمده.
  
"
81714,"
   يعني لو عايز اتجوز علشان احب واحده واقولها كلام حب واخرجها ونتفسح وناكل مع بعض ونعف نفسنا ده مش سبب كافي ولازم يكون الهدف اسمي من كده ؟
  ","

   هدف ايه بس !
   
   احنا بنتزوج أصلا عشان اللي أنت قلته 😃
   
   مقصدي خاص بأن الزواج أغض لبصر غاض بالفعل، وأحصن لفرج محصن بالفعل .. الزواج عفة لعفيف في مبتدئه ..
   
   لكنه ليس عصا سحرية لواحد فاسد مقضيها عك .. بيتجوزوا وبيعكوا برضه !
   
   بالتالي محتاج يصلح علاقته بربنا أصلا قبل ما يروح يهرب للزواج ويظلم بنات الناس معاه.
   
   فهمت ؟
  
"
81715,"
   أنا خلاص نازل أجازة ، اتعرفت على زميلة قبل سفرى من سنتين و وعدتها انى هرجع اخطبها ، الوالد رافض تماما بحجة ان البنت غريبة و من بلد بعيدة و طباعنا مختلفة و انا شايف غير كده ، الأكيد عندى ان البنت لا ترى غيرى و انا بطبعى متردد و كدت أرضخ لكلام الوالد لولا احساسى بالندالة لو فعلت ! هل من مشورة بوركتم؟
  ","

   البنت كويسة فعلا ومفيش عيب مقنع لتركها ؟
   
   تبقى عيل كبير الصراحة لو تخليت عنها.
   
   لكن لو هتضعف بعدين = يبقى اتركها من الآن لمن يستحقها.
  
"
81716,"
   ابي 🌹 أخبرني الطبيب منذ ايام اني اتحسن كثير والمرض مستقر وقل عدد الأدويه ال باخدها
عندما اخبرني تذكرت كلماتك عندما قلت مفيش حاجه اسمها مرض ملوش شفاء
ربنا كريم اوي ي ابي 🌹
انا حبيت التخصص دا وهختاره لما اتخرج واعالج ناس من نفس مرضي 
حبيت افرحك وصحبه الجنه معايا
واقول لكل مريض كن مع الله تجد الشفاء
  ","

   كن مع الله تجد الرضا .. على كل حال !
   
   حمدا لله على سلامتك .. ربنا يحفظك ويسعدك ..
  
"
81717,"
   هو فعلا النفس هتهدأ لما نتجوز ونلاقي بنت الحلال ولا ده تفكير غلط ولازم نهذب نفسنا الاول ونكسر ضغيان شهوتها
  ","

   النفس هتهدأ طبعا والعين تقر والروح تأنس .. لكن ده مع اختيار صحيح من قلب تقي ابتداء يحفظ حدود الله، ومش بيتعامل مع الزواج كمجرد باب خلفي يغطي به ضعف إرادته وفساد عزيمته.
  
"
81718,"
   و الله يا شيخ دعيتلكم فالحرم المكي امس🌸🌸
  ","

   الله يسعدك ويجبر خاطرك ..
   
   وشكرا حد السماء لقلوبكم الجميلة في التعليقات عالصورة والله ..
   
   أولادي فعلا محظوظين بأهل مثلكم💚
  
"
81719,"
   ماذا افعل كي أتمكن من مسامحة زوجي مضى على مشكلة بيننا اكثر من سنة (يعيرني ان اهلي ماتوا ولم يبقى لي احد )ولازلت لا أستطيع مسامحته كل دقيقة تتردد المواقف في راسي رغم انه على ارض الواقع علاقتنا جيدة جدا لكن النار تشتعل في داخلي ...عندي ثلاث اطفال
  ","

   يا بنت الناس ربنا بيعفو ويغفر .. رغم قدرته علينا، وجرمنا في حقه !
   
   سامحي لله وابذلي العفو لتجديه .. وما تسمحيش للشيطان يخرب حياتك.
  
"
81720,"
   مرهق إلى أبعد الحدود، ومش راضي تماماً عن حياتي، أيه العمل؟
  ","

   كلنا مرهق يا سيدي !
   
   وكلنا يسعى للأفضل ..
   
   المهم لا نستسلم ونفقد الأمل.
  
"
81721,"
   طيب صورة لانس واختيه فى اول ايام الدراسه خلينا نفرح بالعرق النضيف 😍😍
  ","

   أنس بس اللي راح المدرسة 😃
   
   ادعوله كتير ..
  
"
81722,"
   وبعد اما نتجاوز في امل نرجع زي الاول ☺
  ","

   لا .. بل أحسن من الأول.
  
"
81723,"
   يا شيخ افيدني بالله عليك !
هل التقبيل يطبق علييه حد الزنا ! 
و ماذا تفعل المحطأ بشان هذا .. جاوبني فقد كدت اموت حزننا ع نفسي
  ","

   يستغفر ويتوب ولا يعود .. وفقط.
   
   زنا ايه بس الله يهديك.
  
"
81724,"
   تمام أستفادنا وعرفنا غلطنا 👌... لكنى اقصد... انا كنت على علاقة بشخص ما وانا غلطانة ف ده وعملت غلط كبير لما قليت من اخلاقى ومن نفسى ولكنى استغفرت حقا ... هل لو حصل انى شفت الشخص ده ف مكان او حتى بينى وبين نفسى اتعامل كانى لم افعل شئ لانى اصل لمرحلة صعبة من جلد الذات واتخيل لو شفته ماذا افعل؟
  ","

   تنسيه .. كأن لم يكن ..
   
   لا تعامل، ولا تذكر.
  
"
81725,"
   تجاوز الأمر ياشيخ الذى تقصده دائما فى إجاباتك أن نتعامل كأن لم يحدث شئ؟؟؟
  ","

   بل أقصد أن نستفيد كل شيء مما حدث !
  
"
81726,"
   منوووووور يا شيخنا كفاية اسمك بيبعث السرور
  ","

   اللهم واجعل الباطن خيرا من الظاهر، واجعلهما على ما يرضيك بالإخلاص لوجهك.
   
   ألقاكم يا صحبة الجنة 💚
  
"
81727,"
   انصحني بالله (في الخطوبه) احيانا بيبقى فيه مشاعر واحساس جوانا في وقت معين .. هل المفروض نُبيح بيها في وقتها لإنها لو اتأجلت أو اتأخرت ميبقاش ليها طعم ولا هنحس بيها .. ولا نأجلها لحين يأذن الله بالحلال وهنحس بيها وهتبقى اجمل في وقتها برضو ونستشعر لذتها بنفس الشغف لإنها رضا الله ..دلني المفروض اعمل اي
  ","

   امسكوا نفسكم .. واصبروا .. وأبشروا.
  
"
81728,"
   دا مشرف قطوف اللي بيتعصب 😂؟
نشتم يعني 😃؟
  ","

   لا عيب !
   
   اشتموه هناك مش هنا 😂
  
"
81729,"
   وليه الجهاد ، والجمع والجماعات، وتنزل تتطحن عشان تُنفق عليها، ويجب تحمي عرضك ولو قُتلت .. إلخ ، "" والله يخلق ما يشاء ويختار""
  ","

   قول يا مشرف قول 😃
  
"
81730,"
   اعمل ايه عشاان ابطل تفكير ف شخص متاكدة تمااما انه مش بيفكر فياا ولا يمكن يكون نصيبي ف يوم
  ","

   اقطعي كل الطرق بينك وبينه !
   
   لو مواقع تواصل = بلّكيه.
  
"
81731,"
   انا متفقة مع اللي سألت لي الرجال مش بيحسو بآلام الدورة زيينا 😭😭
  ","

   عشان ربنا وزع الأدوار بين الجنسين بتكاليفها، بحسناتها، بآلامها !
   
   وكل ميسر لما خلق له.
  
"
81732,"
   كنت عند الدكتور انهارده وحددلى عمليتى يوم الثلاث هى فى الانف انا متيقنه بالله بخير وانى هقوم بالسلامه رغم ان الدكتور قال انها صعبه بطلب من حضرتك تدعيلى انى اقوم بالسلامه ومايحصلش اى مضاعفات او اى حاجه
  ","

   بإذن الله ما عليك إلا العافية ..
   
   ربنا يقومك بالسلامة ..
   
   وابقي طمنينا.
  
"
81733,"
   هل المحب يستطيع أن ينتقص من مشاعر المحبوب أو أن يعامله باستهزاء
  ","

   بتظلموا والله الحب في العك اللي بتعكوه !
  
"
81734,"
   كان خطيبي ي شيخ !!وهو كمان كان بيحبني جداً بس وقتها مقدرتش اوفق حياتي مع الخطوبة واللي هو من غير أسباب قلتله مش قادرة اكمل
  ","

   طيب هو خطب ؟
   
   وهل يقدر يسامح ويرجع ؟
   
   وايه الضمانة إنك ما تعمليش كده فيه تاني ؟
  
"
81735,"
   ازاي اكره اللي حبيتها لأنها مش من نصيبي :'((
  ","

   اللي حب ما يعرفش يكره !
   
   بيبعد ويتمنى السعادة .. ويكمل طريقه جميلا نبيلا لا يظلم .. وبس.
  
"
81736,"
   بكرة اجازة وبعده اجازة ونااااسة 🎉🎊
  ","

   ودام عزك يا وطن 😃🇸🇦
  
"
81737,"
   مكنش عايزني اتابعك عشان عارف أنك صح وبتأثر عليا وثقت فيه وباعني😂
  ","

   حمدا لله على السلامة ..
  
"
81738,"
   سبته ويعلم ربنا حبي ليه ازاي بس ظروفي وقتها كان لازم اختار وحشني جدا ي شيخ لو كلمته ابقى بقلل من نفسي؟؟خايفة اندم بعدين حاولت انساه ومبقيتش قادرة اخبي ليا٦شهور وزيادة وهو كل تفكيري ولو هكلمه اجيبهاله ازاي🌚يارب تشوفها عشان فعلاً محتاجة ردك حتى لو قسوت😬
  ","

   هيتقدملك يعني ؟
  
"
81739,"
   ممكن لينك فيديو حضرتك بتاع اصنعوا عالمكم الخاص ؟
  ","

   https://www.facebook.com/m.atiia.soliman/videos/1300931739986668/
  
"
81740,"
   ي شيخنا يلي بتنصحنا 
هو أنا ليه حاسه إني كوارع 🤔 
محدش بيعبرني بكل ثانية وانت أحلى حاجة ف أي حاجة أو حتى بحتت فطير فلاحي بالميش كدهون ف أي مناسبة من المناسبات حتى تحرير سينا ونصر أكتوبر محدش بيفتكرني هو أنا مش مصريه ولا إيه ووقعت من ع الخريطة تزحلقاً😭😭 أنا احتاج ايفون بتفاح أنا بحب التفاح اووي 😁
  ","

   ابنك مجنون يا حاج !
  
"
81741,"
   بلاش ياشيخ حد يحب واحده ومش ناوي يتقدم او عارف ان الظروف عمرها ماهاتسمح يروح يقولها بجد هو مبيستفدش حاجه غير انه يكون سبب في حزنها وبيوقف حياتها هي وهو حياته بتمشي عادي
  ","
  ....
  "
81742,"
   ربنا يفرجها عليك يا شيخ ويرضى عنك ويرضيك ويتم عليك ستره ويرزقك جنة قبل الجنة ويبارك لك فى عمرك وعملك وأهلك وذريتك 🌸 الصفحة هنا صارت ملجأ لنا والله حضرتك غيرت بينا الكثير وثبت فى نفوسنا قيم كنا هناخد وقت وألم وتجارب كتير اوى لحد ما نوصل ليها جزاك الله عنا خير الجزاء
  ","

   الله يحفظكم ويسعدكم ويرضى عني وعنكم ..
   
   ويجمعنا دوما على طاعته، وصحبة في جنته.
  
"
81743,"
   اتقدملي عريس شاب عادي مسئول وانا في أول التزامي حتي الصلاة اعافر حتي اصليها في وقتها وهو كمان عايز اللي يشده أحيانا يصلي في المسجد وأحياناً والله أعلم يصليها في البيت هو ذا طبع كريم وحسن وفي قبول من الناحيه العامة بس حكاية الإلتزام انا كمان محتاجة اللي يشدني ومعرفش اذا كان صادق في حبه للالتزام أم لا
  ","

   ادي لنفسك فرصة، وتشدوا حيلكم بإذن الله ..
  
"
81744,"
   قول حاجة للشباب اللي مش عايزين يتقدموا للبنات اللي بيحبوهم غير لما يكونوا جاهزين 100 % !!
  ","

   لو بيحب فعلا = مش محتاج حد يقوله حاجة !
  
"
81745,"
   رابعة طب ومش جاهز
  ","

   كن رجلا:
   

    https://www.facebook.com/m.atiia.soliman/videos/1312807958799046/
   

"
81746,"
   يشيخ الله يرضى عليك جاوبني هل حرام وظالمة لمآانهي مع شخص مرتبطةبه واقوله مآفيش نصيب ويتهمني بظلم ويدعي علياويتحسبن وقالي هفضل أدعي عليكي فستين داهية اسكت مسكتش قولتله بتشكر ف اصلك مع ألف ستين سلامة تصطحبك إلى مالانهائيات ومابعدهاوعملت بلوك قلبت باظيطير تفتكر ي شيخنا أبقى كده ظالمة وربنا هينتقم مني🤔
  ","

   مش هنكبر على لعب العيال ده بأه ؟!
   
   ظلم ايه بس في قرف زي ده مكنش المفروض يبتدي أصلا .. الظلم كان في استمرارك.
  
"
81747,"
   متقدم اي عريس حزب النور و  مش عارفة اتصرف ازاي 
اعمل ايه؟
  ","

   ايه حزب النور ده ؟!
  
"
81748,"
   🌎🌎
  ","

   طنشي وبس !
   
   وإياك تسمحي لده يعمل نكد بينك وبين زوجك.
  
"
81749,"
   خطيبي ضابط وانا طبيبه وبنحب بعض جدا وبيرضيني واهلى بشتى الطرق واتحمل من والدي ضغط كبير عشاني لانه كان رافض عشان مش طبيب بس كلام الناس من نوعية الضابط ابو٥٠٪؜ بيضايقني ومش بعرف ارد وكمان اني مش هسافر الشيطان بيدخلي من السكك دي وينكد عليا الحل ايه وكمان بابا ما زال مش مقتنع ١٠٠٪؜ وكل شويه يضايقني
  ","

   ما دام إنسان مصلي وكويس وفيه الصفات التي ذكرت = تبقي غلطانة لو خليت أي كلام يلخبطك !
  
"
81750,"
   طيب هاعمل ايه لو حصل خطوبه فى وضع زي كده .. انا مش عاوزه اضايق بابا .. ده كنا اتكلمنا فى اول مره ان ممكن ينقل شغله لمحفظة تانيه و لما قولتله مفيش مشكلة انى اروح معاه حسيت بابا اتضايق !
  ","

   الببهات كده كده بيتضايقوا .. ولو بايده هيقوم يخنق ابن ال .... اللي جاي ياخد البت من حضنه !
   
   لسه شايفك طفلة ومش عايز يقتنع إنك هتسيبي البيت قريب ..
   
   رغم فرحته لك إنك بقيت عروسة !
   
   هي كده .. معادلة ملخبطة في نفوس الآباء .. فما تقلقيش ..
   
   وتأني في اختيارك وبس .. ربنا يسعدك.
  
"
81751,"
   انا خطيبي مات ف حادثه قريب  .. علطول بحس انه بيكلمني و هو بقاله فتره بس لسه عندي اقتناع تام انه هيرجع تاني و دا مخليني لسه لابسه الدبله حاسه اني لو قلعتها يبقى كدا بخونه  و اهلى معترضيين عاوزين اني اقلع الدبله   هو حرام عليا اني لابساها
  ","

   الله يصبر قلبك ويرضيك ويعوضك خير ..
   
   أنت مؤمنة بالله .. فاستهدي به كده وفوضي له الأمر وأبشري ..
   
   الحزن هياخد وقته، لا لوم عليك ..
   
   لكن لا تستسلمي لوساوس الشيطان وإضعافه لك ..
   
   هو قد مات، ولعل ما له عند الله خير وأبقى ..
   
   النبي صلي عليه وسلم مات، وكلنا سيموت .. فاطوي الصفحة بصبر ورضا .. وارفقي بقلبك ..
   
   وأرجو من اللي حواليك ما يضغطوش عليك ..
   
   أنت هتبقي زي الفل بإذن الله.
  
"
81752,"
   مارايك في الناس اللي بتاخد انطباع عن غيرها من اول مره مع انهم لسه معرفهمش كويس
  ","

   دي طبيعة البشر !
   
   لكني لست من أنصار أن الانطباع الأول يدوم ..
   
   بعضهم تظنه طبيعيا لأول وهلة، ومع العشرة ترى أنه سقط عليك من الجنة.
   
   والعكس صحيح.
   
   يبقى المهم لا نعجل فنَظلم أو نُخدع.
  
"
81753,"
   متقدملى شخص كويس جداً و محترم و متعلم و متلزم جداً و بيحبنى ، بس انا مش حباه ي شيخ و والدتى ضاغطه عليا و مش عارفه هقدر اكمل حياتى معاه ولا لا و محتارة جداً ، تنصحنى بإيه؟
  ","

   ادي لنفسك فرصة .. وركزي على مميزاته.
  
"
81754,"
   ياريت تشوف سؤالي
كان مكتوب كتابي من ٣ سنين وبعدها بسنه اتكلموا في رجوع ورفضت من اللي عملوه كنت بحبه جداا طول ال ٣ سنين وهو في خيالي عرفت انه اتجوز بقالي اسبوع مكتئبه مش عارفه انسي صورته ومش عارفه اتقبل حد مهما اقابل من عرسان قلبي مقفول هتعافي مع الوقت والا محتاجه علاج نفسي؟
  ","

   هتتعافي .. لو قررت تنسي ومشيت ورا عقلك.
  
"
81755,"
   مش كنت بتشتكي من شركة ابل وبتقول التفاحه بقت خياره ي ابو انس 😂🏃
  ","

   خيارة آبل تبقى أحسن من لفتاية غيرها 😬
  
"
81756,"
   شيخ من فضلك  اتقدملى شخص و قعدنا مع بعض بس بابا كان قاعد و مش عرفت اتكلم كويس و طلبت قاعده تانيه عشان اتعرف عليه اكتر قبل ما اقول رايي يعني و ماما بتكلم بابا انه يقوم يعني فى المره الجايه .. رافض .. هو بيحبني و بيغير عليا اوي.. بس انا مش عارفه اعمل ايه ؟
  ","

   اقعدي تاني وتالت لين تطمني .. وخدي راحتك.
  
"
81757,"
   ربنا يجعله نعم الولد الذى تفخر به
  ","

   يا رب وأختيه ..
   
   وأبناء المسلمين.
  
"
81758,"
   يا شيخ محمد بعتلك رسايل كتير وانت ما رادتشى فانا بهددك بقى لو ما رادتشى هخطفك وامرى لله😅😅
  ","

   المهم تطلب فدية أيفون وتديهولي 😬
  
"
81759,"
   ولا مره حضرتك رديت عليا والغريب انى لسه بردو مع كل مشكله ببعت وبشتكيلك مقدره كم الاسئله الرهيب . الله يكون فى عون حضرتك
  ","

   حقك علي.
  
"
81760,"
   بوست الفيس النهارده وجع قلب
  ","

   مش كاتبه شكوى ولا اعتراض والله .. أنا في نعمة وعافية الحمد لله.
   
   ياه .. مهما كنت حزين أو مهموم؛ ناس كتير والله يتمنوا ربع حالك بس ..
   
   ربنا ولك الحمد .. أشكرك ولا أكفرك.
   
   أنا كتبته فعلا كتوثيق لأنس مع أول يوم دخوله المدرسة، سيما وكلمته صنعت بي ما صنعت.
  
"
81761,"
   ‏اكتب ✏️
نصيحة لشخص يعتقد أن القطار فاته؟
  ","

   لعل القطار فاتك؛ لأن الطائرة القادمة خلف حجب القدر تليق بك !
  
"
81762,"
   حاسس أني مش مقبول عند الناس .. ايه الحل ؟
  ","

   المهم القبول عند رب الناس !
   
   انشغل به، وأخلص له = يأتك كل شيء.
  
"
81763,"
   حالتي النفسية سيئة ومش عايزة أتعامل  حتي مع اهلي ، لكن في حاجة دايما بتخليني افتح الاسك واجري عندك هنا. ربنا يجازيك خير يا شيخ :))
  ","

   وهذا طمعي في الله !
   
   أن يظل هنا ركن أمان تريحون فيه أرواحكم؛ لتكملوا السير ..
  
"
81764,"
   يا شيخ عايزين ننام
 ينفع كده تفتح بوقت النوم
يعني نروح بكرا عالدوام مش صاحيين 😭
  ","

   عندنا بكرة إجازة 😃
   
   عيد ميلاد المملكة ٨٨ 🇸🇦
  
"
81765,"
   هات البوست دا هنا يشيخ
  ","

   https://www.facebook.com/100002095644279/posts/1895141460565690/
  
"
81766,"
   كلام حضرتك عن أنس ابكى قلبي قبل عيني 😭.. أسأل الله يجمعكم دنيا وجنة
  ","

   هناك العوض عن كل شيء !
   
   اللهم صحبة .. آمين.
  
"
81767,"
   اهديك وردة امتنانا علي نصيحة طيبة قدمتها لي ، طيبت خاطري و قلبي اهتدي لنصحك  :)) .. شكرا 🌷
  ","

   بس أنا عايز أيفون 😬
  
"
81768,"
   بحب بنت اروح اقولها ??
  ","

   روح اتقدم لأهلها.
  
"
81769,"
   شفت البوست بتاعك عالفيسبوك.. نفسي أروح أفوّق بابا وأحضنه.. التخيل قبض قلبي😭😭😭

ربنا يعينك وبعينهم ويجمع بينكم عن قريب يارب💚
  ","

   استمتعي بكل لحظة في قربهم وحياتهم ..
  
"
81770,"
   هلاقي الزوج اللي يعوضني عن ابويا اللي فقدته وفقدت 
 ياشيخ؟ولا هيقسى عليا عشان ماليش سند؟
  ","

   أحسني بالله الظن وأبشري ..
  
"
81771,"
   اسأل الله عز وجل ان يرزق حضرتك ما هو خير لك وان ييسر لك كل امر شكرا جدا انا استفدت من حضرت كتير
  ","

   الله يجبر خاطرك 🌹
  
"
81772,"
   خليك بسيط تنبسط ، ايه المقصود بالبساطه هنا ؟
  ","

   يعني:
   
   Take it easy !
   
   ما تعقدهاش ..
   
   افرح بالتفاصيل الصغيرة، وما تركزش مع الأحزان .. كله بيعدي.
  
"
81773,"
   هههه
الكلمة دخلت ف الطبلة ع طول 
لولا ان الأهلي ال بيلعب كنت غيرت الماتش 😂😂
الدقيقة ٧٠ ربنا يصبرنا ع الوقت ال باقي 
اه بالحق الهدف الثالث جه🙌🙌
  ","

   وليد سليمان قصدي خاتم سليمان 🤢
   
   كل ما يعمل أسيست يروح يذل العيل اللي جاب جول 😂
  
"
81774,"
   مشغل التانيه الارضيه احسن بكتيييييييير😂😂😌
  ","

   مش هو بس اللي لتات .. ده حتى المخرج برضه .. شلل والله ☹️
  
"
81775,"
   زهقان ، حد عنده اقتراح اعمل اي؟
  ","

   أي حاجة .. غير إنك تسمع تعليق أحمد الطيب 🤢
  
"
81776,"
   يا ريت الناس تفهم كده يا ريت 
أنا أخويه عاملنا البيت جحيم واحنا كلنا متأكدين انه مش سوي نفسيا ولكن من يقنع الاب والام بذلك هيهات ...
ولا هو مدرك لذلك اصلا ...
  ","

   للأسف !
   
   ياما بيوت وعلاقات ومستقبل ناس وأمم مصيرهم قائم على مرضى بحاجة للعلاج النفسي، اليوم قبل بكرة.
  
"
81777,"
   يوما ما .....
  ","

   كنت فاكر الدنيا مفيش فيها وجع !
  
"
81778,"
   خطيبتي بحبها جدا وكذلك هي بس كانت مخطوبة قبلي وخطيبها توفي وكانت بتحبه جدا جدا وتقريبا صعب جدا حد يملئ فراغه وحتي الان متأثره بفراقه انا معنديش مشكلة ابدافي كدة مشكلتي اني مش عارف اجبر كسرها واعوضها عنه الله يرحمه ولا حتي بعرف ارد بالكلام بخاف من زعلها لو بكلمة غلط او ايموشن غلط ما الحل ؟😥
  ","

   يا حبيبي !
   
   يا ربنا يا كريم ..
   
   هي واضح مخدتش وقت كافي للتعافي يا غالي قبل خوض تجربة جديدة والله يسامح الأهل اللي مش بيقدروا ولا بيتفهموا  ..
   
   بص ما تضغطش عليها وخيّرها بكل نبل تستمر أو تتركها في هدوء ..
   
   ساعتها هي ممكن تعيد حساباتها وتحاول تفوق ..
   
   أنا عاذرها ومقدر شعورها .. لكن في نفس الوقت أنت ملكش ذنب تفضل حياتك تداوي في جرح !
   
   أيوه ساعدتها وصبرت عليها .. لازم هي برضه تساعدك وتساعد نفسها ..
   
   ويا ريت تتواصل أنت معايا فيس.
  
"
81779,"
   ياشيخ هو كون انا اروح لدكتور نفسي ده يعتبر اني بقي شكااء وكده والمفروض اصلح علاقتي بربنا وماروحش ولا اروح
  ","

   هو لما بطنك تتعب أو عينك توجعك يبقى ده معناه ضعف إيمانك ؟!
   
   دي زي دي.
  
"
81780,"
   لو حضرتك شوفت السؤال ال فيه دول 💣💣💣 رد عليا هنا وقولي مش هرد علشان انا الصراحة مش عارفه حضرتك مش حابب ترد ولا ما شوفتهوش
  ","

   شكلهم انفجروا من زمان !
   
   ممرش علي سؤال مفخخ خالص.
  
"
81781,"
   انا مش عايزاهم ييجوا معايا علشان محسش انى بعانى من حاجة .. وكمان مش عارفة اروح أقول للدكتور ايه .. انا حاجات كتير مضايقانى وتفكيرى مش مرتب ..
  ","

   أكيد الدكتورة مش هتسمح لحد يكون موجود معاك !
   
   لازم تاخدي راحتك عشان تعرفي تتكلمي.
  
"
81782,"
   حضرتك بتقولك أخو جارتها اللي عايز يتقدم ليها ؛؛ مش أبن جارتها ؟!
  ","

   تمام !
   
   هو خالها من الرضاع .. لا يحل.
  
"
81783,"
   انا بحب آراء حضرتك اوى .. دلوقتى انا نفسيتى متدمرة بقالها فترة والمفروض ان اهلى حجزولى عند دكتور نفسي بس مترددة ف انى اروح ..
  ","

   روحي .. دي أحسن حاجة عملوها لك، واشكري لهم فضلهم وتفهمهم.
  
"
81784,"
   شيخ خو ينفع شخصية عاطفية ومرحة وشعنونة في نفسها كدة ترتبط بشخص عاقل وناضج ورزين وهادي يعني الاتنين مختلفين تماما ممكن ينجحوا مع بعض?!
  ","

   أي اتنين مختلفين ينفعوا جدا مع بعض بشرط حسن إدارة الفوارق بينهم !
   
   ويحاولوا يوصلوا بالعلاقة لمنطقة وسطى مريحة لكليهما ..
   
   أما لو كل واحد فضل في مكانه وبيحاول بس يشد التاني له، يا إما هيشوفه مش طبيعي ومش مبالي .. ونوصل ل مش بيحب وغلطت لما اخترتك = فده سيناريو مأساوي !
   
   يعني العاقل الرزين (لو مطلعش يعني مية من تحت تبن وأجن منك أصلا) لو معرفش يشاركك يبقى هيتفهم طبعك وردود أفعالك ومش هيضغط عليك ..
   
   وكذلك أنت مش هتتهميه بالبرود وعدم القدرة على إسعادك لمجرد اختلاف طبعه عنك ..
   
   وهكذا تستمر الحياة ..
   
   وإلا فلا.
  
"
81785,"
   💀💀
  ","

   بلاش أفورة الله يسترك !
   
   انسي الموقف وبس.
  
"
81786,"
   بكلم شيوخ كتير ومحدش بيرد عليا 
فلو تتوسط ليا عند حد ثقة يا عمو
انا رضعت على جارتي اكتر من سنة واخوها الكبير الوقتي عاوز يتجوزني 
ينفع ولا حرام ؟
  ","

   لا يحل لك ما دمتما رضعتما من ثدي واحد، حتى لو مش في نفس الوقت.
  
"
81787,"
   اسافر يا شيخ وأحاول انسي وأبدا حياتي من جديد ولا اعمل ايه بجد تعبت ومعاش قادره ومش عارفه الصح فين
والي حكيته لحضرتك دا جزء صغير من الي اهلي عملوه فيا 
كدا خلاص جاوبني بقي رجاء
  ","

   سافري يا بنتي وشوفي حياتك .. وسيبك منهم خالص !
   
   ما دمت ما غلطتيش ولا ظلمت = ما يهمك حد ..
   
   ربنا شهيد، سميع عليم بصير.
  
"
81788,"
   يا شيخ لو سمحت. يجوز اشترط في عقد القران أن زوجي مايتجوزش عليا
  ","

   ما تقلقيش .. مش هيكرر الغلطة تاني 😬
  
"
81789,"
   امي احن ام ف دنيا بس كلامها بيجرحني اوي
  ","

   استمتعي بحنانها وأجيبيه ببر !
   
   وطنشي كلامها وأبشري بالخير.
  
"
81790,"
   مؤخراً اصبحت كثيرة الشكوي للناس..  ما الحل ؟
  ","

   لو أحسنت الشكوى في السجود = ما وجدت للكلام مع الناس معنى !
   
   آه كتير بنحتاج نفضفض ونفرغ الطاقة اللي جوانا .. لكن في النهاية يقيننا بالله هو اللي بيسندنا.
  
"
81791,"
   حضرتك انا امى بتدعى عليا ودايما اسلوبها وطريقتها معايا مش كويسه ودا مسببلى مشكله والله فى حياتى 
انا بسمع الدعى عليا بودنى مع انى مبعملش الحاجه اللى تستاهل كدا ودايما لما يتقدملى حد تعامله بطريقه مش كويسه انا اتخطبت قبل كدا اكتر من مره .. ودايما تقول انى مش  زى ولادها
  ","

   معذرة .. ماما عندها خلل نفسي !
   
   فما تخليش خللها ده يدمرك أنت.
   
   ربنا أرحم وأعظم من الاستجابة لمثل هذه الدعوات ..
   
   عامليها بالأدب وطنشيها وبس.
  
"
81792,"
   أبي
أعجبت بفتاة
أعجبت بعقلها قبل شكلها
عصمت نفسي كثيرا ألا أكلمها
طرقت البيت من بابه(أبيها)
رُفضت بحجة الوقت مش مناسب
تناسيت الموضوع وتابعت حياتي الطبيعية
ورضيت بالنصيب
خطبت ومحصلش نصيب
رجعت للبحث عن النصيب
لم أجد خير من الأولي
استخرت كثيرا
طرقت الباب مجددا
رُفضت مجددا من الأب
دون أسباب
استسلم؟
  ","

   انس .. وستجد غيرها أنسب بإذن الله.
  
"
81793,"
   زوجي المغترب لا يرد علي ومقاطعني  ماذا افعل عند الذهاب للجامعة كيف استئذنه ارسلت له لا يرد علي هل الخروج في الحالة دي حرام ؟ لاني عندما ارسل له ولا يرد حقيقي اصاب بالم الذبحة لانه سبب لي اذى نفسي كثير وخصوصا انه لا يطمئن فعندما ارسل له اتعب كثيرا لانه اهانني كثيرا الفترة الماضية
  ","

   روحي جامعتك .. ولما يروق هتتكلموا بإذن الله ..
   
   ربنا الهادي.
  
"
81794,"
   يا شيخ ممكن تدعي لبابا وتخلي اللي عندك يدعوله هيعمل عمليه بكره استئصال ورم سرطاني وتحويل مسار ادعيله يا شيخ بالله عليك ترد💔💔
  ","

   اللهم عافه والطف به .. وجميع مرضى المسلمين ..
  
"
81795,"
   هو حرام أكلم قريبي ع النت؟ هو أصغر مني
  ","

   تكلميه ليه ؟
  
"
81796,"
   حضرتك موجود!
  ","

   لا .. ده الشبح 😬
  
"
81797,"
   طيب لو حضرتك مش هتجاوبني ياريت تقولي هنا علشان أنا بقالي خمس ساعات مستنيه حضرتك والله 
بخصوص الاساله الي فيها الرمز دا 🌸
  ","

   يا فندم ما تبعتوش إلا وأنا موجود وبجاوب !
   
   محال أعرف أشوف حاجة قبل كده.
  
"
81798,"
   داخلة رابعه طب بشري متقدم مهندس اكبر مني ب٦سنين خريج معهد مرتاحه ليه لانه خلوق بس قلقانه خالص من انه اصبر يمكن ييجي حد نفس المجال فيكون اريح 
اعد معاه واشوف ولا ارفض طلاما قلقانه
  ","

   مش مناسب.
   
   (التوقيت تحديدا).
  
"
81799,"
   طب واسكندريه في ناس كتير مش بتحب اهلها
  ","

   اسكندرية ليس لها عندي مثيل ❤️
  
"
81800,"
   انا نفسي في زوجة صالحة بس حاسس نفسي وحش من جوة مع انا بصلي من سنين الحمد الله بس حاسس نفسي مش صالح وما استهل زوجة صالحة ! انصحني
  ","

   لو بحكاية نستاهل = فمحدش فينا يستاهل النفس اللي بيتنفسه !
   
   سيبك من الوساوس دي .. وأحسن بالله الظن وأبشر.
  
"
81801,"
   حضرتك تعرف دى المره الكام اللى ابعت لحضرتك فيها ومافيش رد ... انا نفسيا تعبانه وخايفه اموت على وضعى دى
  ","

   قولي سؤالك هنا ..
  
"
81802,"
   بمناسبة الزواج يا شيخنا، لما تيجي تجوز رقية أن شاء الله، لو العريس قالك انا عايز اجهز بيتي بنفسي بس معييش الا مبلغ معين ١٠٠ الف مثلا، ايه الحد الأدنى من اللي لازم يكون موجود في بيته وايه الكماليات اللي نقدر نستغنى عنها؟
  ","

   لو رقية ميالة له وأنا مقتنع به = هم أحرار في حياتهم !
   
   لو هيناموا على مرتبة ويطبخوا في حلّتين ..
   
   ما دام هيتقي ربنا فيها ويسعدوا ببعض، ومعدنه كريم = لو طال بعد كده نجمة من السما هيجيبها لها.
  
"
81803,"
   اي رأيك في دمياط الجديده يا ابو انس ؟
  ","

   لي معها ذكريات جميلة !
   
   بحبها.
  
"
81804,"
   كنت شوفت حد بيتكلم فى فكرة ان النصيب دااا احنا اللى بنحدده دا صح ولا غلط ؟
  ","

   متحدد سلفا في قدر الله !
   
   لكننا بنختار اختيار حر تماما وما نعرفش إيه المكتوب ..
   
   بالتالي اللي بنختاره بيكون هو النصيب.
   
   لو لبسنا في الحيط = يبقى احنا اللي اختارنا غلط لأن محدش أجبرنا على حاجة، سوء تقديرنا هو العيب.
   
   بنصبر ونحتسب ونقول: قدر الله وما شاء فعل !
   
   ونرضى ونبشر بالعوض؛ اللي ييجي من عند الحبيب = حبيب.
  
"
81805,"
   بحبك ف الله جدا ي شيخ والله ❤️⁩
ادعيلي بالثبات بالله عليك ي شيخ وادعيلي بالتوفيق انا داخل اولي طب ⁦❤️⁩
  ","

   الله يحبك يا دكتور ويبارك فيك 💚
   
   شد حيلك، الله يقويك.
  
"
81806,"
   أخاف من سوء الخاتمة ماذا أفعل ؟
  ","

   عش على الطاعة، وتب كلما زللت في الذنب !
   
   يموت المرء على ما عاش عليه.
  
"
81807,"
   هل تقضم أظافرك؟
  ","

   معدش عندك حاجة تقولها خلاص يا آسك !
  
"
81808,"
   سبحان الله !! 
ي شيخ كنت عملت معصية وزعلت جداً من نفسي ع ما فرط ف جنب الله  فمسكت الموبيل لقيت حضرتك فاتح قولت افتح يمكن لاقي رسالة من الشيخ محمد عطية اول سؤال فتحته لقيت الفديو دة يعني مش رسالة بس .... ربنا اراد بيا الخير ي شيخ سبحان لله اللهم لك الحمد  ... ادعيلي بالمغفرة بالله
  ","

   الحمد لله .. الحمد لله .. الحمد لله.
  
"
81809,"
   هو حضرتك عشت طفولتك في مصر ولا السعودية؟
  ","

   في ريف مصر 😍
  
"
81810,"
   يا شيخنا مقومات الزوجه غير التدين ايه؟؟؟
  ","

   دي بتختلف من واحد للتاني !
   
   بعضهم بيحب تكون جميلة .. وبعضهم ممكن يتغاضى عن الجمال مقابل إنها من عيلة كبيرة مثلا ..
   
   وبعضهم ممكن يتغاضى عن الاتنين مقابل تعليمها وثقافتها ..
   
   وبعضهم ما يفرقش معاه أي حاجة مقابل نفسها العظيم في حلة المحشي 😬
   
   وبعضهم مش عايز غير السند والأمان اللي يؤنسه طول العمر، وما زاد فنافلة .. وهذا -في نظري- هو الكسبان.
  
"
81811,"
   اييه مشكله ios12عشان لسه محدثتش يا مولانا ☺️
  ","

   تخريب مش تحديث !
   
   مصيبة بكل ما تحمله الكلمة للأسف ..
   
   تهنيج في الكتابة بالذات .. والفيس معدتش تعرف تكتب فيه منشور كامل بيعمل فراغات عجيبة !
   
   آبل بتستهبل الصراحة.
  
"
81812,"
   هفرح جدا لو حضرتك رديت 
طيب خاطرى بكلمات...
  ","
  "" كتب ربكم على نفسه الرحمة .. ""
  "
81813,"
   يا شيخ ماما بتفضل تسب الدين كتير جدا، ولو حد قالها حرام بتزيد ممكن تسب خمس ست مرات متواصل وعامله الموضوع عادي ومش بتقبل نصايح من حد
  ","

   أعوذ بالله !
   
   اقطعي معاها الكلام .. ولا تؤذيها.
  
"
81814,"
   اخطبها و لا اكمل ماجستير و دراسه و اركز في مستقبلي يا شيخنا شور عليا الله يخليك
  ","

   تقدر تخطبها وتكمل ماجستير عادي !
   
   مفيش شيء يساعدنا ويسعدنا زي الحب ..
   
   ده لو موجود فعلا.
  
"
81815,"
   يا شيخ لابسة نقاب من شهرين بس لبسته وطلعت بيه من غير ما أهلى يعرفوا فاجئتهم يعنى ولحد دلوقتى مااما متضايقة وأنا زهقت ومش عايزة اقلعه بس مش عارفة اعمل ايه مبقتش عارفة ايه الصح وايه الغلط تعبت والله
  ","

   مكنش المفروض تعملي كده !
   
   بر أمك ورضاها أولى من النقاب.
  
"
81816,"
   انا اللي لسه عامل لحضرتك اللايك التاني صعبت عليا  😂😂😍
  ","

   ههههههه
   
   حبيبي 💚
  
"
81817,"
   شيخ هو ليه حضرتك مش تعمل قناة على اليوتيوب وتنزل فيديوهات ما شاء الله حضرتك مؤثر وبتفيدما كتير وفى تفاعل للشباب مع حضرتك ؟
  ","

   اليوتيوب ليس من الأبواب التي فُتح لي فيها !
   
   هل ممكن أستغله بعدين ؟
   
   الله أعلم ..
   
   المهم ربنا يستعملنا، حيث كنا .. آمين.
  
"
81818,"
   عامل ايه 😂
  ","

   جعان يا بيه 😢
  
"
81819,"
   ايام لايك واحد يا مولانا 😂
بحبك في الله 😍😍 
مين جاب أقل أنسر عليه لايكات ناو 😂😂😂😎
  ","

   اتنين يا عم أهو 😬
  
"
81820,"
   لو اتقدم.لخطبتى شخص مناسب وارتحت ف الكلام معاه بس مش حاسه انى مبسوطة اوى وبرده مافيش نفور..اعمل اي ؟
  ","

   كملي.
  
"
81821,"
   لا منا روحت قرأت البوست و حطيت لايك بردو و جيت😂😂
  ","
  😍
  "
81822,"
   اروح ولا ماروحش خطوبة صحبتي عالرغم ان زعلانه منها اوي 
💔😔
  ","

   فيه مواقف كده بتكون أكبر من أي زعل !
   
   الزعل بيعدي وبننساه .. لكن مش بنعرف نعوض المواقف والمناسبات.
  
"
81823,"
   شكلها غفوة 😂😂
  ","

   لا .. رحت بس هزقت مارك ابن أم مارك وجيت ..
   
   باصصلنا في شوية اللايكات، الفاشل 😢
  
"
81824,"
   هل هناك زي خاص تحب أرتداؤه يوم الجمعة؟
  ","

   اللهم بارك !
   
   تعرف يا آسك لما شفت سؤالك ده ؟
   
   آي فيل لايك:
  
"
81825,"
   اعذرني على سؤالي يا شيخ 
بس هو لو دعينا على نفسنا بالموت والرحة من عذاب الدنيا يبقى حرام
  ","

   عشان ده بيكون معناه اليأس، وسوء الظن بالله إنه معدش مخرج.
  
"
81826,"
   اهل ماما وحشين اوي بيكرهونا 
مش راضين يخلوها تبيع ارض عشان تجهزنا وبيطلعوا اشاعة اني اتخطبت ومحدش حتي خبط ع الباب ادعيلي بزوج صالح يقر عيني 
وكمان اختي ولدت محدش بارك واختي نجحت محدش بارك ومامتها بتهددها تحرمها من الميراث لو. باعت عشان تجهزنا
  ","

   اعملوا اللي في مصلحتكم .. وسيبوكم منهم.
  
"
81827,"
   عاقدين حصل بينا مداعبات ولكن بسيارة زوجى مع الحرص على كون المكان آمن لنا ولا يرانا به أحد  هل ما فعلناه حرام ؟
  ","

   السؤال تكرر كثيرا والأولى (حتى لو كان بعد البناء) تحرصوا الحاجات دي تكون في البيت؛ حتى لا يُساء بكم الظن.
  
"
81828,"
   هو انا قلقاسه!!
  ","

   يا ريت !
  
"
81829,"
   لو شخص مناسب وبيحبنى بس احنا فى طب بندرس فى اخر سنين هيتقدم هل يعيبه ان أهله هيجوزوه لانه مازال طالب واهله مقتدرين
  ","

   لا يعيبه، ما دام رجلا بيشيل المسؤولية.
  
"
81830,"
   بنحب بعض يا شيخ وعرفنا ان الكلام بيننا حرام حتى لو كان كلام عام ف قررنا ننهى الكلام بيننا تماما ارضاء لله واتفقنا ان كان فيه خير لينا ربنا هيجمعنا ف ادعيلنا النهارده على الفطار الله يكرمك ان  ربنا يجمع بين قلبين بيجاهدوا و عاوزين الحلال
  ","

   يا رب اجمع بين كل المتحابين الذين عفوا من أجلك في رضاك، إن كان خيرا لهم.
  
"
81831,"
   زوجى ضربنى وسبت البيت قعدت عند اهلى شهرين هو جه واعتزر واتفقنا على حاجات نتجنبها علشان مانزعلش بعض المشكلة دلوقتى اهله واهلى اهلى متمسكين ان اهله يجو عندنا وابنهم يتفق قدامهم واهله رافضين انهم يجو وضاغطين على جوزى مايجيش ياخدنى غير لما حد من اهلى يتحايل عليهم انهم يجو نعمل ايه مش عايزين مشكلة مع اهل
  ","

   جوزك ييجي ياخدك يا بنتي وروحي بيتك؛ ما دام كويس وعرفتم غلطكم واتفقتم سوا ..
   
   بلا أهلك، بلا أهله .. محدش هينفعك.
  
"
81832,"
   لمعه عينه وهو بيبصلي حلوة اوي قلبي بيتحرك  ،انا بحسها 
..بس خايفة اكون بوهم نفسي ، هو اصلا مش مناسب لي من نواحي كتير اوي، بس انا للاسف اتعلقت بيه و مش مبينه مشاعري  و مش عارفة اتجاوز دا ازاي و انام بدراستي
  ","

   يعني بالله ما اتعظتيش من كل الهم والوجع والدموع والغدر وضياع العمر اللي بتشوفيه هنا ؟!
   
   غلّي نفسك يا بنت الناس .. وغضي بصرك .. وبلاش عك هتندمي عليه بعد فوات الأوان للأسف.
  
"
81833,"
   انا بحب شخص وكنت بكلمه ودلوقت لا
بس معايا صور ليه مينفعش اشيلها على التليفون  صح
  ","

   احذفي .. وانسي.
  
"
81834,"
   ي شيخ لو سمحت... لو نسيت وكلت حاجه النهارده هيتحسبلى ولا؟؟
  ","

   أكمل صيامك؛ فإنما أطعمك الله وسقاك !
   
   دعواتكم عالفطار يا ولاد ..
   
   الله يتقبل منا جميعا.
  
"
81835,"
   خدوا من تركي آل الشيخ 💃😂😂
  ","

   هغير مبادئي وأشجع بيراميدز 😃
  
"
81836,"
   مش فاهم اجابتك ياششيخ معلش ممكن توضح
  ","

   ابتعد .. برجولة ..
   
   ظنته ثابتا حد البرود ..
   
   وقد كان واهنا حد الموت.
   
   (القوة في الإتمام .. لا بد أن تقابلها الرجولة في الابتعاد .. أما المناطق الرمادية فللجبناء).
   
   دايما كده يا عاطف بتطلع الحاجات العميقة مني 😬
  
"
81837,"
   عايز مليون ريال سعودي
  ","

   وأنا كمان !
   
   بسيطة؛ نشوف حد يدينا.
  
"
81838,"
   واللي مشفاهم هي الاجابة كانت عن ايه والفضول هيموته
  ","

   نقوله: معلش 😬
  
"
81839,"
   ‏انت لا تعلم كم كلفني هذا الهدوء :')
  ","

   وتعلم أن ما تحسبه ثباتا هو مجرد مقاومة لسكرات الموت !
  
"
81840,"
   ي شيخ من فضلك انا بعتلك ومجاربتش انا خطيبي مهمل فيا جدا وبقالو اكتر من اسبوعين مبيكلمنيش وع اتفه الاسباب بيتهانق معايا ومش اول مره ميكلمتيش كدا ع العكس انو اول فتره الخطوبه كان مهتم جدا لكت بعد م سافر اتغير اوي انا تعبانه نفسيا ومش مرتاحه ممكن تقولي اعمل اي مش عارفه اكمل ولا اقف محتاره جدا
  ","

   ما هو لازم تفهمي ده بسبب ايه !
   
   هل عنده حاجة أو ظرف ضاغطه ومزعله .. مشكلة في الشغل مثلا ..
   
   يبقى لازم تعذريه وتصبري عليه لو الإهمال مش طبيعته ..
   
   هل مثلا خايف يتجاوز فبيبعد شوية يحافظ على حدود المرحلة ؟
   
   يبقى تعذريه وتفهميه وتساعديه ..
   
   هل ده طبعه وبيتغير عليك لأنه مثلا بدأ يغير رأيه ؟
   
   يبقى قبل ما يسيبك سيبيه.
  
"
81841,"
   واللّه ما هنسي أن حضرتك كنت السبب في أن أغير حاجات كتير في حياتي ، جزاك اللّه عني خيرًا..
  ","

   مفيش حاجة في الدنيا تفرحني زي كده !
   
   يا رب من فضلك العظيم.
  
"
81842,"
   السلامو عليكو انا عاوز اتجوز
  ","

   وعليكم السلام ..
   
   محدش مانعك.
  
"
81843,"
   ول مره ارسل لحضرتك
كان ف شخص حبني  وقالي و رفضته رغم اني معجبه  بيه 👈خوفا من الله .. بعد عامين اخبرني مره اخرى و رفضت ايضا وقلتله ان مش هرتبط غير بعد دراستي و قالي يعني هتبقي توافقي عليا انا قولت الخير محدش بيمنعه..وانا اخر سنه واهلي بيصروا عليا عشان اتخطب فخائفه اني اكون مديه التاني امل او مستني~
  ","

   ما تستنيش حد.
  
"
81844,"
   صورة مبهجة
  ","
  😬
  "
81845,"
   لو عملتوها بمصر حنزعل ونجيب ناس تزعل معانا🙂
  ","
  😂
  
  ربنا يسعدكم .. وين ما كنتم 💚
  "
81846,"
   انا فرحت اوي اما عرفت ان حضرتك بكالوريوس علوم وحبيت الكلية اكتر والله 💙
  ","

   أنا مليش دعوة بها على فكرة !
   
   اوعي تضحك عليك وتقولك إننا أصحاب ..
   
   احنا بس قضينا وقت ظريف مع بعض .. وكل واحد راح لحاله 😬
  
"
81847,"
   وان قلت لك تمني لي ولمتابعيك امنيتان فماذا ستكونان😅
  ","

   رضا الله & الجنة !
   
   (هذا نقش خاتمي).
  
"
81848,"
   بما انك ماليزي وبتفهم عربي كويس ايه احسن طريقه واسرع اسافر بيها ماليزيا عمل؟
  ","

   ههههههه
   
   أنت تاخدني معاك .. ونتفاهم هناك 😬
  
"
81849,"
   صُحبه الجنه .. مش هتتقابل علي أرض الواقع بقي 🤔
  ","

   هيكون بإذن الله ..
  
"
81850,"
   كيف أحوالك يا معلمي طمني على حالك بثلاث كلمات :d
  ","

   أرجو ربي بيقين.
  
"
81851,"
   صح وانا فهمت السبب بس حبيت تقول كدا وتاكده عشان محدش يحور ف الي بيحصل هنا 
ربنا يباركلنا ف حضرتك يارب
  ","

   ويبارك لي فيكم والله ..
   
   وينفعنا بصحبتنا دنيا وآخرة.
  
"
81852,"
   بصراحه انا بحبك ف الله جدا والله .... واستغربت ازاي حضرتك جاوبت علي حاجه زي كدا من البدايه اصلا
  ","

   أهو ضحكناكم وخلاص 😃
   
   المهم برضه راح الأيفون ☹️
  
"
81853,"
   نحن نحبك فى الله يا شيخنا .. فاللهم صحبه
  ","

   وأنا والله أحب رجالكم كأخي من أبي وأمي .. وأحب لنسائكم ما أحب لأهل بيتي.
  
"
81854,"
   ليه حذفت السؤال الي قبل ده
  ","

   عشان هزرت فيه على السجية وأنتم اتبسطتم وفهمتم ..
   
   معاكم بكون بطبيعتي دون تكلف، وأحسب أني لا آتي عيبا ولا أتجاوز -بإذن الله- حدا ..
   
   لكن غيركم للأسف متربص وهيقولك شوف الشيخ بيقول ايه .. وباعتة قلب أحمر ومش عارف ايه ..
   
   وأنا مش ناقص يا سعادة البيه !
   
   أنا كنت عايز الأيفون بس 😢
  
"
81855,"
   يعني غلط لو دعينا انو شخص معين يكون من نصيبنا ؟؟؟
  ","

   ادعوا ربنا بالخير يا جماعة !
   
   بالخير حيث كان ..
   
   يعلم، ولا نعلم .. سبحانه وبحمده.
  
"
81856,"
   يعني ايه ولو محصلش حب .يعني ناخد ناس كويسه لكن مش بنحبها
  ","

   فيه ناس يقدروا يعيشوا حياتهم بالاحترام المتبادل .. ولو بدون مشاعر !
   
   وناس لو ما تنفسوش الحب في كل تفصيلة .. يتخنقوا !
   
   وكل واحد حسب طبيعته بيختار شريك حياته.
  
"
81857,"
   يا شيخى  
هو فعلا الزوج مش واجب عليه ينفق على علاج زوجته ؟ 🤨
  ","

   يعالجها ويداويها ويسهر تحت رجليها ..
   
   وتخدمه وتطبخله وتراعي عياله وبيته وتحافظ على ماله ..
   
   ويحبها .. وتحبه ..
   
   ولو محصلش حب ..
   
   تحترمه ويحترمها .. وتتودد له ويرحمها ..
   
   والدنيا جميلة وبسيطة وزي الفل.
  
"
81858,"
   وانت قافل ببقى ف بالي أسئلة كتيرة ولما تفتح بنساها ايه الحل 😂😂
  ","

   أمي رب يسعد عمرها كل أما أكلمها تقولي:
   
   يا واد كلام كتير على لساني وبنساه معاك ..
   
   واضح السر فيا 😌😛
  
"
81859,"
   اللهم كما سترت .. فاغفر
  ","

   آمين .. آمين ..
   
   وأدم الستر ..
   
   وفي الدارين ارفع.
  
"
81860,"
   عريس ظروفه ممتازه لكن محصلش قبول من ناحيتي وكمان مقصر في صلاته.اهلي شايفين أنه كويس وإني بتبطر على النعمه اللي ربنا عطهالي
  ","

   ده قرارك أنت.
   
   عاجب أهلك ؟
   
   يتجوزوه هما 😏
  
"
81861,"
   اكثر شخص تتأثرون بكلآمه ؟ 💭🍁
  ","

   تخجلني والله المنشنات اللي بتجيلي دايما إجابة على هذا السؤال !
   
   اللهم لا تجعل نصيبنا من ديننا قولنا فقط.
  
"
81862,"
   خلي الشعب يعيش😌
  ","

   وتبشلقني أنا ! 😢
  
"
81863,"
   عاوزة اوجه رسالة للبنات اللي بتدعي بشخص انه يكون زوجها .. بطلي يا حبيبتي ، بطلي يا ماما مهما كان ظاهر عليه انه صالح ، اختك كانت هتلبس فالحيط 😂😂
  ","

   أنا واحد من الناس بكون مشفق جدا والله على اللي بيقولوا: ادعيلي بزوج مثلك !
   
   مش تجملا ولا تواضعا والله ..
   
   يا ناس احنا مستورين وبس.
   
   أما بعد ..
   
   فالحمد لله الذي نجاك.
  
"
81864,"
   ممكن رقم تليفون حضرتك ?
  ","

   ان بابليك كده ؟!
  
"
81865,"
   وإن للخميس نفحااات
  ","

   وشطحات 🙃
  
"
81866,"
   أخبرني بآخر نصيحةٍ نُصِحت بها🍃
فلعلني أعمل بها....
  ","

   هي دي 😬
  
"
81867,"
   يعني تاخير الخلفة مش حرام ؟ اصل في ناس بتقول انتي كانك بترفضي نعمة من ربنا فساعة ما تريديها مش هتجيلك 
والموضوع محير
  ","

   آه زي ما بيقولوا كده لما ترفضوا حد عشان مش قادرين تقبلوه: بتتبطري على النعمة وهيجيلك اللي يطلع عينك !
   
   ويوم ما تلبسوا في الحيط = يعيطوا ويقولوا سامحونا .. ده لو حسوا بكم يعني ..
   
   اللي يمشي ورا الناس = مش هيرتاح.
  
"
81868,"
   خير إن شاء الله 💙
  ","

   نعم .. كل خير ..
   
   ومن لنا سواه ؟!
   
   ألقاكم يا صحبة الجنة 💚
  
"
81869,"
   انا صمت تاسوعا وكنت ناويه أصوم عاشورا بس جتلي ظروف حالن ، وقاعدة اعيط وبقول يمكن كدا ربنا مش راضي عني ! 
هو انا ربنا هيديني ثواب ع نيتي ياشيخ ولا لاء ؟😢
  ","

   لك الأجر كاملا، بإذن الله.
  
"
81870,"
   دلوقتي لو كنت ارتبطت بشاب وكلم امي ع انه هيتقدم بس لما ظروفه تتحسن وكدا وماما عشان متعبش وافقته ف كلامه ووثقت فيه بس طلع في الاخر كله كدب انا تُبت وعرفت اني غلطت كتير معاه وفي كلام اتجاوز حده وعرفت دا كله دلوقتي لو اتقدملي حد احكيله ؟ ولو محكيتش وهو سال اقول ايه ولو سال وقولت لا وعرف بعدين اعمل ايه؟
  ","

   لا طبعا؛ إياك تحكي !
   
   مش من حقه يسأل .. ولو سأل = أنكري تماما.
  
"
81871,"
   انا سبانخ ياشيخ؟
  ","

   لأ !
  
"
81872,"
   انا انكسرت واتكسر قلبي واتظلمت بصلي كل يوم وأقسم علي الله بعزته ان يريني حقي 
نفسي اشوف تمن دموعي وكسرتي :(
  ","

   أرجوه وأدعوه أن يسعدك ويعوضك خيرا ..
   
   ده المهم.
  
"
81873,"
   ازاي اخلي زوجي يتكلم معايا بدل والدته او زيها ع الاقل كل حاجه بيحكيهالها ومن ورايا يعني اسمع فجأه كلام عن حياتنا كلها كلنا ايه وعندنا ايه وشربنا ايه وحجات انا بتخنق لما الاقيها عرفاها ويتخانق معايا يزعل من اي حاجه وياخد جمب مع نفسه اتخنقت بجد انا مش في حياته. غير..   ...  اعمل ايه ! فهمني ايه الصح..
  ","

   اوعي تحطي نفسك في موقف الند مع أمه = فتخسري كل حاجة !
   
   خليك واعية كده وذكية .. واجعلي حسن تعاملك معها من أهم طرقك إلى قلبه.
   
   ثم هو يحبك بلا شك ..
   
   لكن مفيش مشكلة لو بيحكي مع أمه في حاجات عامة كالأكل والشرب وغيره؛ فلعله يرضيها ويشغلها بهذا عن تدخلات أخرى عميقة قد لا تريحكما.
  
"
81874,"
   قولت زيك كدا الاول لحد ماوصل اني بغير يقعد مع صحابه ويسيبني ساعتين مش بنتكلم فيهم او نتخانق علشان كلم بنت وغازلها اوعي اوعي تعملي كدا والله بيبقي غصب عننا
  ","
  ....
  "
81875,"
   خلاص كده كله اتقفل ف وشي ؟
  ","

   باب السماء مفتوح .. دوما !
  
"
81876,"
   ليا زميل دراسة بحترمه جدا وهو كمان وانا اصلا أكبر منه، ينفع نبقى اصحاب مع العلم اني استحالة مشاعري تتغير من ناحيته لاكتر من زمالة
  ","

   الكل بيقول كده في الأول والله !
  
"
81877,"
   عرضك لحجر الكحل تحفة يا قائدنا..دمت مبدع في كل شيء..دمت نعمة في حياتنا..وقائد في مسيرتنا لحد الوصول للجنة..
  ","

   كانت أول معرفتي بالأستاذ محمود توفيق !
   
   هذا الرجل من بقايا معاني الأمان في حياتي.
  
"
81878,"
   يا شيخ وافقت عليه بعد الرؤية عشان صحابى كلهم مخطوبين فغيرت بس مافيش قبول وندمانة وخايفة أقول لوالدى 😭
  ","

   لا تترددي في الانسحاب !
   
   الندم بعدين بطعم الموت.
   
   (ربنا يهديكم وتشيلوا الناس من حساباتكم .. والله بيحسدوكم على النعمة، وما حد فيهم بينفعكم في الحزن).
  
"
81879,"
   ٢٢سنة وعمري ما ارتبط مع اني جميلة بفضل الله الان خلصت جامعة وعندي فراغ وخايفة اعمل حاجة تغضب ربنا ومش بحب القراه انصحني بالله
  ","

   حاولي تشتغلي في حاجة تناسبك.
  
"
81880,"
   لو شايفة انك نحيفة اوى أو عندك مشكلة فى الأكل ممكن تتاكدى أن مفيش ضعف انيميا أو كده بس عشان صحتك مش اكتر . ولما نفسيتك هتتحسن كل شيء هيبقي كويس اوى . صديقتى ماشاء الله نحيفة ودلوقتى ام ابنتين وزى الفل بالمعقول اللهم بارك . ده ميزة مش عيب . افرحى وألبسى براحتك دريسات شيك ناس كتير تتمنى تلبسها ومش 😌
  ","
  ....
  "
81881,"
   هو أنا لو عارفة ان بابا بيخون ماما وبيكلم غيرها المفروض اعمل ايه ارحوك ممكن ترد عليا لان النوضوع ده بيخنقني ومش عارفه اتصرف مع ان ماما عمرها ما بتأثر معانا وكانت لينة ام واب اوقات ما كان مسافر وكانت بتعمل كل حاجه علشانه
  ","

   اسمعي ده:
   

    https://www.facebook.com/m.atiia.soliman/videos/1806787436067760/
   

"
81882,"
   غير السائل
بس هى خلاص اتجوزت وانا مابقتش قادر اشوف حد غيرها حتى وهى مع جوزها دلوقتى
  ","

   تمن لها السعادة !
   
   ثم أدر ظهرك وامض في طريقك .. ستجد حتما من تستحق قلبك، وتستحق قلبها.
  
"
81883,"
   ياشيخ كان في شخص انا وهو بنحب بعض وهو حد كويس بس حصلت مشاكل كتير واتفقنا لو في نصيب ربنا هيجمعنا لو مفيش نصيب خلاص لو فضلنا نتكلم طول العمر ..
بس هو كان مديني عيدية وجايبلي هدايا كتير وأنا عاوزة أوصله فلوس كل حاجة.. 
ده صح ولا لا مع العلم إني عاوزة اردله فلوس كل حاجة بالعيدية باي طريقه بس هل ده صح
  ","

   انسي وخلاص.
  
"
81884,"
   ذقت ألم التعلق بها و لا أستطيع نسيانها و لا أن أحب غيرها و فرصة أن تكون حلالي -أراها- ضئيلة جدا ؟؟
  ","

   اطرق باب الفرصة ولو ضئيلة تماما !
   
   كيلا تلوم نفسك بعد ..
   
   ثم ارض بالمكتوب يا صديقي .. لا تدري ما المخبوء خلف حجب القدر.
  
"
81885,"
   عاقدين , لو زوجى علق على شيء يخص أمورى الشخصية ""اهتمامى بجسدى"" بس قالها بهزار ومزودش كلام خالص .. وانا خدت عهد على نفسى إنه مش هيشوف منى إلا كل جميل 
خايفة ثقتى بنفسى تتهز بسبب حاجة زى دى :( مع إنى والله بهتم قدر استطاعتى  
ازعل منه واتحرج ولا مزعلش واطنش ؟
  ","

   طنشي .. واستفيدي من التلميح ..
   
   ربنا يسعدكم ويتم عليكم بخير.
  
"
81886,"
   غلط اني اتكلم مع ربنا في السجود بالذات في القيام ؟
  ","

   وايه يدينا طاقة نكمل في هذه الحياة كمثل هذا !
  
"
81887,"
   يا ابى كل الناس بتتريق عليا عشان انا رفيعه كل اللى حواليا كرهونى فى نفسى 
لدرجه انهم بيقولولى انتى ازاى بتمشى كدا مش مكسوفه من نفسك حتى اهلى الله وحده يعلم حاولت قد ايه اتخن بس مش عارفه شهيتى مسدوده دايما وصلونى انى بقيت مبحبش اطلع ولا اروح الكليه عشان مكسوفه من شكلى 😧😧
  ","

   أسوأ غلط تعمليه في حياتك لما تسمحي للي حواليك يضعفوا ثقتك في نفسك كده !
   
   أنت زي الفل .. ياما ناس حلم حياتهم بس يوصلوا لفورمتك دي.
  
"
81888,"
   سبب القفله التامه من بني ادم  بعد شعور الارتياح !
  ","

   قد تكون عابرة مؤقتة يعقبها ارتياح أكثر وإقبال بقناعة !
   
   وقد تكون راسخة مسببة تؤدي للبعد بلا عودة.
  
"
81889,"
   و حضرتك عرفت منين ... ؟! هي بتقول بس تمن شهور
  ","

   هو مش فيه رمز ما فهمتيش منه إن السؤال جزء من أسئلة كتير تحمل نفس الرمز ؟!
   
   الله المستعان بس.
  
"
81890,"
   حل للأرق ال معاه خوف :(
  ","

   بالله اسأل .. وعرّفني !
  
"
81891,"
   علشان مفيش خلفه 😐
  ","

   لا عشان أسباب كتيرة أقلها إنه طلع شاذ !
   
   ما تحكموش على صورة مش كاملة أدامكم.
  
"
81892,"
   ‏تأكد أن اللهَ سوف يجمعُكَـ بدعوتِكـ حتى وإن كانت في مشرقِ الأرضِ وتحقيقها في المغرب ، وإن طالت الأيامـ وإن تعثرت الأحداث ، سيجمعكـ الله بها في وقت لا يعلمه إلا هو ؛ وستدركُ أنه أفضلَ وقتٍ لكـ !💙
  ","

   مش لازم !
   
   ممكن أفضل أدعي، ويدخرها الله لي عنده إلى أن ألقاه.
  
"
81893,"
   عقوبة مشاهدة المقاطع المحرمة ؟
  ","

   ذنب !
   
   تجب منه التوبة ..
   
   وبس.
  
"
81894,"
   جاوبني ارجوك، احنا فش بيننا اولاد، وبقالي ٨ شهور متزوجة.. 🔴🔴🔴🔴
  ","

   لازم تطلقي .. بلا تردد.
  
"
81895,"
   شايف ان ماني بيحقد ع صلاح ولا هو شخص طيب 😂
  ","

   شايف إن صلاح محتاج دعم نفسي يحرره من الضغط اللي هو فيه !
   
   وال drop في أي قصة ناجحة وارد جدا .. المهم نفوق بسرعة.
  
"
81896,"
   الدعوات والحب اللي هنا يخلوني أطمن على العيال دول إن لهم اخوات كتير فعلا !
  ","

   الله يسعدكم ويجبر خاطركم ..
   
   ويبارك لنا أجمعين.
  
"
81897,"
   من هو آخر شخص أرسلت له رسالة؟
  ","

   عائشة ابنتي !
   
   كان عيد ميلادها الثاني اليوم ..
   
   ادعوا لها بالخير.
  
"
81898,"
   مساء الخير يا صحبة الجنة 💚
  ","

   الصفحة دي مفيدة ومهمة ..
   
   بتعرفكم حكم صحة كثير من الأحاديث المشتهرة .. اللي بتلخبطكم وبتبنوا عليها أحكام غلط؛ زي مثلا: "" إذا جاءكم من ترضون دينه وخلقه "".
   
   وهيبدؤوا دروس في مبادئ علم الحديث عشان تفهموا ايه الفرق بين الصحيح والحسن .. وايه المرفوع والموقوف .. والمرسل والضعيف ..
   
   الصفحة تحت إشراف أخي الحبيب د. محمد عبدالهادي ..
   
   صفحة الكلام دا صح ؟!
   

    @tas7i7y
   

   الله يحفظكم وينفع بنا جميعا .. ويعلمنا ..
  
"
81899,"
   يا شيخ ليه الهجوم عليا ده انا لا معقده ولا حاجه بس لما احس ان الاهي وملجأئي الرجاله عنده افضل من جنسي؟!
مانت اكيد فخور انك من جنس الرجال عشان هما احسن ومفضلين؟
  ","

   بتصلي وبتصومي وبتقرئي قرآن وبتجتهدي في الطاعات .. وقلبك صادق ومخلص أكتر من محمد عطية ؟!
   
   أنت أحسن من محمد عطية عند الله، ومن أي حد زيه أو أقل منه !
   
   فخر ايه بس وبتاع ايه .. ما تفهموش غلط الله يستركم وتظلموا شرع ربنا وتتفتنوا أكتر ما الفتنة مطبقة أصلا.
   
   أرجو الكلام كده يكون وضح أكتر ..
   
   وربنا يوفق الجميع ..
   
   وها هو الصبح قد أسفر.
   
   شكرا 😩
  
"
81900,"
   ليه علامة التعجب
  ","

   طيب قبل الفجر والنوم ..
   
   علامة تعجب عشان مش شايف مبرر أصلا للانشغال بمثل هذه المعارك ..
   
   الدنيا والله العظيم بسيطة مش محتاجة كل ده !
   
   الرجل (الطبيعي) بفطرته لا يستطيع العيش حياة سوية دون امرأة (طبيعية) يرفق بها ويكرمها، وتسعده وتؤنسه .. يحميها ويرحمها، وتعفه وعن الحرام تحبسه .. يقدرها ويمتن لها، وتحترمه وترفع قدره حتى -بذكائها ورضاه- ترأسه !
   
   آه زي ما سمعتم كده .. الرجل على قدر تمام رجولته = على قدر ما يكون على هوى زوجته ما لم يأتِ حراما أو يخرم مروءة ..
   
   وراجعوا سيرة أعظم رجل في الدنيا وشوفوا كيف كان رفيقا سهلا لينا مع نسائه .. صلى الله عليه وسلم.
   
   طيب ليه قلت الطبيعي والطبيعية بين قوسين ؟!
   
   عشان نحن نعيش في عالم مجنون !
   
   بين نساء من كتر الأمثلة المنحطة اللي شافوها من أب معدوم المسؤولية أو أخ قاس سلبها طعم الكرامة أو زوج غادر حولها لمجرد خدامة أو قريب سيء له في تصورها أسوأ علامة = انتكست فطرهن وتحولن لمسوخ بمعنى الكلمة ينادين ويتكلمن بما يأباه الشرع وترفضه الفطرة ويتمرد على طبيعة سير الحياة !
   
   قوم ايه بأه ؟!
   
   قوم ييجي في الناحية الأخرى رجال ينادون بالكسر التام بلا قيود، والقسوة الكاملة بلا حدود، والمضي قدما بلا وازع من رحمة أو حكمة !
   
   ونجيب شواهد الشرع الحنيف ونصبها في قالب منفر تماما ونلخبط الناس أكتر ما هم متلخبطين في واقع أصلا مطيّن بطين !
   
   ويلا .. اتربوا يا فمينيست يا وحشين ياللي مش فارق مع كثير منكن أصلا قضية الدين أد ما هي تصفية حسابات بناء على عقد وتراكمات، وطيروا بالكلام  يا رجالة ياللي كثيرا منكم أصلا (وما أبرئ نفسي) في بيوتكم ظالمين قاسين، وتبحثون فقط عما يسكن ضمائركم الميتة بأحاديث أو آيات !
   
   واللي بيتظلم بينكم في النهاية -للأسف- هو الدين.
   
   أيوه الدين وضع حدودا وقواعد .. بس دي مش عشان تفضلوا ماسكينها لبعض زي السكينة؛ دي عشان ترجعوا لها ترسم الطريق وقت ما يحصل شطط أو ظلم وتعدي من أحد منكما .. ترجعوا وأنتم عارفين إن الدين مش على هوى الرجل دون المرأة، ولا بيظلم احتياجات الرجل من أجل دموعها وضعفها !
   
   الدين قال: ""وجعل بينكم مودة ورحمة ..""
   
   بالله عليكم ده متخيل في كثير ما ترونه الآن سواء من هؤلاء أو هؤلاء ؟!
   
   ألا فاحذروا من كلا الطرفين.
   
   الحياة مش معركة، مين أحسن من مين، ومين فوق مين ..
   
   لا البيوت تقام بهذا المبدأ .. ولا العيشة السعيدة المستقرة ينفع تمشي بين اتنين كل واحد بيتشرط على التاني؛ لمجرد إشباع ضعف نفسه قبل ما يبدأ.
   
   موجة وهتعدي كالعادة .. فما تسخنوش بزيادة ..
   
   واللي فاهم الحياة صح وعايز يعيش = والله هيعيش.
   
   واللي فطرتها انتكست ولا عادت محصلة أنثى ولا ذكر .. واللي طبعه قاس ونقصت رجولته بقدر نقص الرحمة في قلبه = مش هينتفعوا بأي حاجة من هذا الخطاب المكايد ولا غيره من خطاب مداهن فاسد، ولا هيكون له في حياتهم المفرغة من المعنى أثر.
   
   اللهم اعف عنا وعن المسلمين .. واهدنا واهد الجميع .. ووفقنا لما تحب وترضى ..
   
   آمين.
  
"
81901,"
   جزاك الله عنا الخير ثم الجنة
  ","

   اللهم صحبة 🤲🏻
   
   ألقاكم يا صحبة الجنة 💚
  
"
81902,"
   شيخ هو فعلا جنس الرجال افضل من جنس النساء؟!
  ","

   جنس الرجال بتفضيل عام لأن فيهم الأنبياء !
   
   لكن أي امرأة تكون أفضل من أي رجل إن فاقته في العمل الصالح والتقرب لله.
  
"
81903,"
   يعنى ايه يا شيخ *احذر ان تركن لرجاء كاذب ولو كانت مخالفتك بينه ظاهره*
  ","

   يعني ما تبقاش عندك مصايب قطعية وتعدي لحدود الله وتقول هتبقى تمام؛ ربنا غفور رحيم !
   
   كلا طرفي الأمور ذميم.
  
"
81904,"
   ###
  ","

   نعم !
   
   ويا ريت تعرفي تصحيه وترضيه ..
   
   واحتسبي في هذا أجرا كبيرا.
  
"
81905,"
   شكرا جدااا على البوست الاخير يا شيخ 
جزاك الله خيري الدنيا والآخرة
  ","

   وإياكم يا رب !
   
   تدبروه يا كرام ..
   
   لا يغرنك الناقلون !
   
   احذر أن تبغض شيئا من تعاليم الإسلام أو تكاليفه لأنها وصلتك بطريقة خاطئة منفرة ..
   
   واحذر أن تركن لرجاء كاذب ولو كانت مخالفاتك بيّنة ظاهرة ..
   
   ما دام الحق قد استبان لك = فاعمل به ودع عنك جهل الجاهلين !
   
   العيب والله فيهم .. لا في الدين.
   
   الإسلام جمال .. الإسلام رحمة .. الإسلام سعة وتيسير ..
   
   الإسلام حدود صارمة .. الإسلام مباينة للباطل حاسمة .. الإسلام سد للذرائع .. الإسلام مسؤولية وتمحيص بالشرائع ..
   
   هو هكذا بصورته الكاملة !
   
   فمن مال بك لأحد الطرفين دون الآخر؛ لضعف نفسه الذي يحسبه رحمة .. أو لغلظة طبعه التي يحسبها نعمة = فإياك وإياه ..
   
   دع عنك الجميع .. وفرّ بقلبك الصادق لله.
  
"
81906,"
   مطلقة بدون اطفال 24 سنة ، متقدم شخص محترم وذو خلق مطلق ولديه طفلين 30 سنة .. حضرتك تنصحني بأيه ؟ مع العلم اني مرتاحة له جدا بعد الاستخارة واهلي كمان لكن خايفين يرجع طليقته بسبب الاولاد
  ","

   وافقي؛ ما دام كويس ومحترم !
   
   وحتى لو رجعها مفيش مشكلة؛ فسيتقي الله فيك .. وشطارتك تعرفيه قيمتك.
  
"
81907,"
   انا بائسة من تصرفات خطيبى معى لا يظهرلى الاهتمام والاحتواء كما اريد ارغب ف ان اشعر مثل بقية الفتيات احب واتحب اشعر بالوحدة بالرغم من وجوده ف حياتى مكسورة من داخلى وحدثته كثيرا ولا حياة لمن تنادى
  ","

   هل يفعل ذلك التزاما بحدود المرحلة، أم لطبع جفاء في نفسه ؟!
   
   إن كانت الأولى = فهو على حق واستوصي به خيرا، إن كان رحيم القلب كريم الطبع.
   
   وإن كانت الثانية = فلا تكملي معه.
   
   كيف تفرقي بين الاثنين ؟
   
   هذه مهمتك أنت .. وتبين بالبديهة مع الأيام والمواقف.
  
"
81908,"
   شيخ كنت بتابع مع خطيبى صفحات للتوعية الاسرية وكده،رأيه ان الحاجات دى للربح بس ومش واقعية، وانا شايفه انها بتخلينا نكتسب خبرة وازاى نعرف نتعامل سوا،ضايقنى جدا ،رايك اى؟
  ","

   مش أي حد يقول كلمتين في سير الحياة أو نصائح خاصة فده مش معناه إن كلامه دايما صح !
   
   حتى لو كان أنا.
   
   أنتم بتحاولوا تستفيدوا من خبرات الناس، وفي النهاية كل واحد أدرى بطبيعة عيشته وما يستطيعه وما ليس كذلك !
   
   واللي ينفع لحد .. وارد جدا ما ينفعش للتاني ..
   
   واللي بيقول كلام حلو ونصائح مسددة .. وارد جدا يزل في مرة ومرتين وتلاتة !
   
   فأنتم استفيدوا من الجميع وخلي عندكم مرونة في الأخذ بالصواب وتجاوز الزلات .. هترتاحوا والله وتحافظوا على قلوبكم.
  
"
81909,"
   يا شيخ الراجل اللى بيسمع كلام امه وينشفها على زوجته نعمل معااه ايييييه !؟
  ","

   الرجل بحق = يبر أمه، ويكرم زوجته.
  
"
81910,"
   هو صحيح ممكن الواحده يجيلها نصيبها وترفضه
  ","

   ما دامت رفضت يبقى مش نصيبها !
  
"
81911,"
   شيخ هوا لما اغسل الصحون في البيت بدل والدتي وبقولها ادعيلي .او عايزاها تدعيلي.هل دا يتعارض مع قول الله ..لانريد منكم جزاءً ولا شكورا
  ","

   لا أبدا !
   
   الله لا يحرمنا بركة رضاهم ودعاهم ..
  
"
81912,"
   واللي عندهم المرض دا يعملوا ايه
  ","

   لازم طبيب نفسي.
   
   والأمر بسيط لو خدوه بجدية فعلا ورغبة في التغيير ..
  
"
81913,"
   كتر التفكير ، التدقيق في التفاصيل بشده ، اللي مزاجه بيتغير من كلمه او نظره 
حلهم ايه !
  ","

   غالبا !
   
   البعد عنهم.
  
"
81914,"
   يا شيخ لو واحدة عندها 20 سنة واتقدملها واحد أكبر منها ب25 سنة ومتزوج وعنده أطفال بس هو شخص كويس جداً وهي بتحبه توافق ولا لأ
  ","

   غالبا هذا زواج لن ينجح !
   
   وغالبا هي مش بتحبه .. هي بس (سارقاها السكينة) وهتفوق للأسف بعد فوات الأوان .. وتقول: ليه عملت في نفسي كده.
  
"
81915,"
   يا شيخ حلمت بعرض خطوبة من رجل فى كل المواصفات اللى بتمناها و لكن رفضت العرض بشدة فى الحلم !!!
  ","

   كويس !
   
   العرض ده مش حقيقي .. وبيسحبوا دقايق ونت من غير ما تحسي.
   
   (ما تشغليش بالك .. نصيبك هيجيك .. ربنا يسعدك).
  
"
81916,"
   مش هتبقي ملل ياشيخ وخناقات اكتر🤔
  ","

   الكلام ده مش قاطع للكل طبعا !
   
   فيه حالات يشتاقون من اللحظة الأولى لتلك الروح التي تحمل شيئا منهما.
  
"
81917,"
   ونعمل ايه مع الناس اللي مش بترحم دي
  ","

   يروحوا ورا الشمس !
   
   مالهمش لازمة إلا مصمصة الشفايف قال يعني شفقة وكدزه.
  
"
81918,"
   اعطوه الايفون الجديد 😂😂😂😂
  ","

   والله أنت بتفهم 😃
  
"
81919,"
   يا دكتور هو ينفع فتاة في الثالثة والعشرين تتزوج من رجل في الأربعين ومطلق وعنده ابنة !!! 
أجبني بالله عليك 
والمفروض احكي لحد من عيلتي ولا ارفض من نفسي ومقولهومش عشان ميحصلش مشاكل عشان هو صاحب والدي !!
  ","

   ارفضي وبس.
  
"
81920,"
   هو فعلا كل شخص ليه نصيب من اسمه ؟!🤔
  ","

   مسم !
   
   أنا اسمي محمد عطية 😌
  
"
81921,"
   تأخير الخلفة ياشيخ معاه ولا ضده
  ","

   معاه .. سنة.
   
   يعني يكونوا فهموا بعض واطمنوا وتخطوا مرحلة التخبيط .. وعاشوا يومين براحتهم؛ بدون ما حتة مفعوض يتحكم في وقت نومهم وصحيانهم وأكلهم ودخولهم وخروجهم.
  
"
81922,"
   ازاى أرضى بما قسمه الله لى ؟!
  ","

   هذا يحتاج عملا إيمانيا وتعبديا من قبل !
   
   عموما هو اليقين بأن الخير فيما يقدره الله.
  
"
81923,"
   ليه كل المتجوزين بيتخانقوا وعندهم مشاكل؟ أنا كرهت الجواز بسبب المشاكل بتاعته الي بسمع عنها من كل المتجوزين ، ليه بتقولولنا نتجوز
  ","

   وهي يعني الحياة قبل الزواج خالية من المشاكل والخناق ؟!
   
   العبرة بسير الحياة ككل، والطبع الغالب عليها.
  
"
81924,"
   مش غريبة ان حضرتك معملتش ليزك لحد داوقتى؟!!
  ","

   لا !
   
   أنا رجل وفي للعِشرة .. ما سيبش نضارتي أبدا بعد ما تحملت معايا كتير .. كتير 🤓
  
"
81925,"
   بتداري عينك ليه .. لما بتيجي ف عنيا 😂😂😂
  ","

   أبدا .. مش شايفاك بس 😬
  
"
81926,"
   انصحنى كابنك 
انا شاب 21 سنة كنت معجب بفتاه من زمان ومكنتش بفكر فغيرها مكلمتهاش بس من حوالى سنة ضعفت وكلمتها واعترفتلها وهى بادلتنى نفس الشعور ولكنى تداركت الخطأ وانى مش عايز اخد ذنبها ومش ضامن ظروفى واتفقت معاها اننا منتكلمش تانى لحد منشوف النصيب حاسس بالذنب لانى علقتها بى هى حاولت نرجع وانا بصدها
  ","

   فهمها لو تقدم لها الأنسب والأفضل = توافق !
   
   وأنت ابعد تماما ..
   
   لما ظروفك تسمح وهي لسه موجودة = ابقى تقدم ..
   
   ربنا يهديكم.
  
"
81927,"
   هي النضارة ممكن تقلل من جمال البنت ياشيخ؟ 😅
  ","

   داري العيون داريها 🤓
  
"
81928,"
   بعد اذن حضرتك انا عندي ٢٢ سنة واخويا الصغير ١٢ سنةهو الاقرب والاحن ليا بحبه زي ابني مش اخوي دايما انيمه معايا وهو تعبان اروح معاه لدكتور بحبه اوي بس ماما دايما تقولي عيب ينام جنبك ومعندكيش حياء مع اني بحس انه ابني مش اخويا
  ","

   ماما عندها حق !
   
   مفيش مشكلة أبدا في الحنان والاحتواء .. لكن ما ينامش جنبك طبعا، ولا في غرفة واحدة معاك حتى.
  
"
81929,"
   لما بتدعيلنا (صحبه الجنة) بتقول علينا صحبتك ؟
  ","

   بضم الصاد .. ما تودوناش في داهية 😬
  
"
81930,"
   عارفه ان فخطيبى صفات مش حباها ،بس بحبه  ،انا كده عبيطة وبضيع نفسي؟😢
  ","

   ومين هيكون كامل !
   
   المهم نكون عاملين حسابنا ومستعدين للتعايش مع النقص الحاصل.
  
"
81931,"
   هو اللي بيحب بيخون ؟
  ","

   قد يضعف !
   
   لكن يتوب من قريب، دون إصرار أو استهتار.
  
"
81932,"
   الرجل لما يحب يحس بالأمومة؟ 🤔
  ","

   لا .. بالأبوبة 😂
  
"
81933,"
   غير السائل
ممكن عشان اكبر بسنه
بس سؤال هو عادي لو كانت البنت اكبر من الولد بسنه وبيحبوا بعض الجواز بينهم ينجح
  ","

   عادي جدا .. جدا.
  
"
81934,"
   أيهما ينتصر غريزة الحب أم غريزة الأمومة
  ","

   الحب لا بد فيه من أمومة بدرجة ما !
   
   والأمومة هي التفسير العملي الصادق للحب؛ إذ أنها قائمة على مبدأ التضحية بلا مقابل ..
   
   إذن .. السؤال نفسه خطأ.
  
"
81935,"
   واحده جابت عروسه لاخوايا...
هى ملتزمه وعلى خلق ومدرسه وبتحضر دكتوراه
بس للاسف اكبر من اخوايا بسنه 😥
هى يعنى ٣١سنه خايفه اقنعه يندم فى الاخر
  ","

   يندم ليه ؟!
  
"
81936,"
   اجيب تليفون نفسى فيه ولا اعمل ليزك, بنت؟
  ","

   أنا أفضّل الليزك للبنات !
  
"
81937,"
   مكتسح الصفحة الرئيسية عندي في الفيس كل ما اقلب الاقي حد عامل شير لواحد من بوستاتك
مش كدة يا عمو 😂
  ","

   الفيس بيتنادل اليومين دول وعنده مشكلة كبيرة في التفاعل ووصول المنشورات بعد التحديث الأخير !
   
   ربنا يهديه هو كمان ☹️
  
"
81938,"
   نفسي في العفة .. نفسي في الحلال .. نفسي في زوج صالح يحبني ! بس 
بدعي كتير وبطلب من ناس تدعيلي بظهر الغيب بس مفيش حتي حد بيتقدملي  !! ، قلبي واجعني انصحني وادعيلي
  ","

   ما توقفيش حياتك على انتظار أحدهم !
   
   فيه حاجات كتير أوي تعمليها وتسعدي بها ..
   
   ونصيبك هيجيلك لين عندك.
  
"
81939,"
   بص الصراحة من اولها اهو أنا عارفة اني غلطانة والله بس مفيش مانع للسؤال 
انا معجبة بواحد ومش هدعي واقول خليه ليا والكلام ده لو ليا ربنا هيجيبه لوحده مش ههلك اعصابي بس ساعات لما بيبقى في مناسبة ف الكلية أو كده يسأله من مجهول هتحضر أو لا هو ميعرفنيش اطلاقا هو كده حرام ؟
  ","

   زي الفل .. ما عدا حكاية السؤال !
   
   لازم تقدري ما تتابعيه وتبعديه عن عينك ..
   
   هتلاقي الدنيا اتغيرت والله وارتاح قلبك ..
   
   ربنا يحفظك.
  
"
81940,"
   ي شيخ ناس كتير بتابعك ممكن تذكر بالصيام تاسوعاء وعاشوراء الموافق بكرة الأربع والخميس من باب التذكير عشان في ناس ممكن تكون ناسية زيي😁 وتفتكر بالتذكير وجزاك الله خيرا
  ","

   الله يجزيك عني وعنهم خيرا !
   
   غدا الأربعاء يا أحبة هو التاسع من محرم .. والخميس هو العاشر ..
   
   وطوبى لمن صام اليومين؛ يغفر له عام بإذن الله.
   
   ومن كان مريضا أو على سفر، أو من أصابها العذر = تؤجرون بنيتكم بإذن الله.
  
"
81941,"
   علاج الزوج سليط اللسان ايه ؟؟
  ","

   يتقطع 😛😂
   
   (لو له مميزات تانية = تصبر عليه وتتجنب غضبه وتبعد عن الاحتكاك وقت ما موجة السفالة تقلب عليه).
  
"
81942,"
   وهو التنازل ببساطة شيء مش كويس؟؟
  ","

   التنازل ببساطة عمن يحبنا بصدق = خسارة قد لا نعوضها طوال العمر !
  
"
81943,"
   لكن هيكون مبدع بكل شيء آخر !
  ","

   وهنا المعضلة !
   
   نفسية البشر في الغالب بتميل للشيء المميز، غير النمطي ..
   
   تسعى له وتحرص على قربه !
   
   مع إنه ممكن جدا يكون فيه التعاسة والاستنزاف ..
   
   مثلا .. أرى أن الرجل البسيط المخلص، المحب الوفي = أسعد للصحبة والحياة ممن تكتنفه الأضواء والله يعلم ما تخفيه !
   
   لذا أنا لا أحب في الدنيا مثل صحبة موهوب متميز .. غير أنه سهل رحيم في خاصة نفسه ومن حوله.
  
"
81944,"
   ايه العلاقه بين كونه غريب الأطوار وخسارة من حوله؟!
  ","

   صعب جدا حد يصبر على عشرة واحد بيتغير في اليوم ميت مرة !
   
   مزاجه ملوش مفتاح ..
   
   بيحب بجنون .. وبيتنازل ببساطة ..
   
   بيقبل بقوة حرب ضارية .. وبيبعد كأن وحشا يطارده !
   
   ممكن يكون مبدع في حاجات تانية كتير ..
   
   الحقيقة غالب المبدعين والموهوبين بيكونوا غريبي الأطوار ..
   
   ولذا كثيرا ما أرى المسكينات المفتونات بأضوائهم، الحالمات بقربهم = فراشات تجتذبها بالإغراء النار.
  
"
81945,"
   ما هي مميزات كون المرء غريب الأطوار؟
  ","

   إيه المميزات في واحد سيكون مبدعا في خسارة من حوله يا آسك ؟!
  
"
81946,"
   اخر منشور لك على الفيس... يكفي عن كلام الجميع... سأحتفظ به.. جزاك الله خير... وجعله الله في ميزان حسناتك..
بعرف ما رح ترد اخي كالعادة ... لكنها كلمات واحببت ان تصل لك...
  ","

   وصلتني وأسعدتني .. ورديت !
   
   فعلا .. كلنا نحتاج مثل هذا الكلام ..
   
   الله يحفظكم ويسعدكم .. ويكتب لنا جميعا الرضا.
   
   هذا نص المنشور:
   
   واليقين في غير موضعه = وهم؛ يحب الشيطان أن يمد لنا فيه .. كي يوقعنا في النهاية بسوء الظن بالله.
   
   والإخلاص لمن لا يستحقون = حماقة؛ ندفع ثمنها غاليا .. حين نلقى من يحبوننا لكن بعد أن نفذت منا الطاقة.
   
   قبل السؤال بيأس عن عدم قبول الدعاء .. تدبروا مواقع قلوبكم إذ علقتوها بحبال ذائبة من الرجاء ..
   
   قبل أن تلوموا القدر عما حصل .. راجعوا سذاجتكم وتعلموا من أخطائكم؛ حين أصررتم على سكب أرواحكم سقيا، لنفوس نبت رحمتها قد ذبل !
   
   نعم؛ ربنا على كل شيء قدير .. لكن لا تعاملوه -سبحانه- كأنكم تجبرونه -حاشاه- على اختيار بعينه لمجرد ظنكم أنه الخير !
   
   نعم؛ الدعاء عبادة، وأنت موعود بالاستجابة .. لكن ليس بالضرورة على الصورة التي تريد !
   
   الجنة فقط .. لك فيها ما تشاء، كما تشاء .. ومزيد ..
   
   أما هنا .. فليس لك إلا الرضا بكل ما يكون .. الدنيا دار ابتلاء، والفائز من لم تعبث به الظنون ..
   
   وما ربك بظلام للعبيد.
  
"
81947,"
   طيب عاوزة استغل تجمعهم و دعاهم يا شيخ و تخلي صحبة الجنة يدعولي انا كمان ربنا يقضي حاجتي و يفك كربي و يدبر اموري 
بالله عليك ..
  ","

   جميعا يا رب ..
   
   آمين .. آمين 🤲🏻
  
"
81948,"
   يا بختك يا شيخنا على الصحبه الجميله اللى بتحبك اللى انا منهم ❤️
  ","

   إي والله يا بختي !
   
   الله يتم النعمة .. وينفعنا بها ..
   
   دنيا وآخرة 💚
  
"
81949,"
   المنوفية حلوين اهو 😀😎😂
  ","

   أشهد 😃
   
   طول عمري بقول إننا ظالمينهم 😬
  
"
81950,"
   انا دعيتلك ربنا يقضي حاجتك دا اللي قدرت اعمله 
معلش بقا 😂
  ","

   ودي أعلى وأجمل حاجة !
   
   قضيت ولله الحمد ..
   
   وشاكر جدا جدا للكريمة التي سعت في قضائها ..
   
   ومفيش كلام يوفي فزعتكم معي 😍
   
   دامت النعمة دنيا وآخرة .. يا أكرم صحبة 💚
  
"
81951,"
   يا شيخ ليا ناس كتير هناك اللى هو عاوزه انا هخليهم يخلصهوله ❤️💜  وانا فى كليه تربيه جمبها ع طول ربنا يشفيه
  ","

   ابعتلي رقمك طيب.
  
"
81952,"
   انت ايه اللى وداك جامعه شبين الكوم😅😅
  ","

   قعدتم تقولوا المنوفية كرما يا عم .. أما أشوف 😬
  
"
81953,"
   انا من جامعه شبين بس مش فاهمه حضرتك تقصد ايه عشان لو اقدر اساعدك
  ","

   أقصد الإدارة الطبية اللي بيتم فيها الكشف على الطلاب الجدد.
  
"
81954,"
   حبايبا الكرام ..
  ","

   حد معانا له معرفة في الإدارة الطبية بجامعة شبين الكوم ؟!
  
"
81955,"
   Don't fall in love with someone's words.
  ","
  Yeah !
  
  It is not about words .. It is about acts and facts !
  
  ألقاكم يا صحبة الجنة 💚
  "
81956,"
   هو ليه الحب بيحسسنا كأننا اتولدنا من جديد😌وبيخلي طباعنا رقيقة وارواحنا راقية😌
  ","

   ليه الميه بتروينا لما نشربها ؟
   
   وليه النسمة بتحيينا وتنعشنا ؟
   
   كذا خلقهما الله ..
   
   وكذا هو الحب.
  
"
81957,"
   ازاى يكون عندي شخصيه وكاريزما ي شيخ ؟!
  ","

   خليك على طبيعتك !
   
   طور من نفسك ومهاراتك ..
   
   وما تشغلش بالك بأكتر من كده .. هتبقى زي الفل ..
   
   مشكلة اللي بيتصنعوا الكاريزما = بيتحولوا لمسوخ مالهاش أي لازمة.
  
"
81958,"
   والله الألم على الذنب ليس إلا ولكن غفار الذنوب يعلم ما تخفي الانفس من توبة ورجاء في كرمه وعفوه والعوض الجميل والفضل بعد الله لحضرتك ثم لحضرتك ولصحبة الجنة ربنا يجازيك الخير كله عن كل نفس استقامت بنصيحتك
  ","

   ربنا يشرح صدرك ..
   
   ويسعدك كما أسعدتيني.
  
"
81959,"
   يا أبي :')
هو في شعور أسوء من شعور الوحده؟.
  ","

   آه !
   
   لما يتضاف عليها المرض أو الظلم.
  
"
81960,"
   بيتجوز النهاردة يا أبي وعازم أهلي على فرحه لكن لكل اخواتي شباب وفتيات مفيش أي حد يستحق تتساهل وتعمل ذنوب علشانه والحلال بأقل ما فيه طيب ونقي وراحة للنفس
  ","

   لو ما طلعناش من الألم إلا بدرس زي ده = كفاية !
  
"
81961,"
   والدتي بتدخل علينا اوضتي انا واخويا واحنا نايمين
عايز انصحها بطريقة كويسة انها متعملش كدا لانه بيبقا احراج ليا لما تشوفني وانا نايم واكيد حضرتك حاسس احساسي .. انا ٢٠ واخويا ٢٤ سنه
  ","

   كلم والدك لو فيه تفاهم بينكم .. وهو ينبه عليها ويوعيها ..
  
"
81962,"
   ازاي ابقي شخص مش ملل؟
  ","

   اجلس مع من تحب !
  
"
81963,"
   الله عليك 👏👏💜
  ","

   عشان الأسئلة كلها عن الكليات !
   
   يا جماعة أي كلية .. أي كلية ..
   
   بتحبوا مجالها .. وبتحاولوا تتميزوا فيه = فأنتم زي الفل .. ولا عليكم من أي حد.
  
"
81964,"
   سلام عليكم
حضرتك انا كل مواضيع العرسان بتفشل معايا بدون سبب.
هو لو فيه سحر او ما شابه المفروض اعمل ايه عشان الدنيا تتظبط؟
مواظبه ع الورد القرآنى والصلاة والأذكار والرقية كل فترة وعملت عمرة ومش ببطل دعاء.مش عارفه اعمل ايه تانى بالله عليك دلنى ع الطريق الصواب🙁
  ","

   ما تشغليش بالك .. لسه نصيبك ما جالك.
  
"
81965,"
   ولا كل المصريين كمان حضرتك
  ","

   كلكم والله حبايب 💚
  
"
81966,"
   ماذا تقول يا شيخ لمن يقللون من شان من يدخلون كلية تربية ويحتقروهم 😢😢
  ","

   من تنكر لمعلمه الذي دله يوما كيف يفكر = لا خير فيه.
  
"
81967,"
   أيهما تفضل، أن تقرأ كتاب في المرة أم تكره أكثر من كتاب في نفس الوقت؟
  ","

   أفضل أن تقرأ جيدا هذا الكلام يا آسك !
   
   بناتنا والحجاب !
   
   الشرع والعقل والواقع يشهدون بأن التربية السليمة المشبعة للبنت نفسيا ودينيا وعاطفيا بين أب كريم ديّن وأم حنون تقية (أو حتى مع أحدهما لظرف ما) = تنتج بلا أي عقبات أو عُقد أو إجبار، وردة زاكية العطر، محفوظة الجمال للمحظوظ ابن الحلال !
   
   (ولو تأخر أو مجاش فعزها بربها والرحمة في بيتها = حقيقة رأس المال وسعد الحال والمآل).
   
   أنثى بما تحمله الكلمة من معاني النقاء والبهجة والدلال والعطف .. وكذا حب الستر والحجاب، والتحفظ عن الأغراب.
   
   هذه القاعدة .. والهدى هدى الله وحده.
   
   أما كثير من البيوت فللأسف إما أب لاهٍ أو أم غافلة .. وأخطر من ذلك من يدعيان التدين ظاهرا فيما يبدو للناس ثم هما في البيت يمثلان أسوأ صورة لهذا الدين في نفوس الصغار ..
   
   لا تسل عن طبيعة الحرمان .. ولا عن افتقاد الأمان .. لا تعجب من النفور الذي تراه غير مبرر من مظاهر شعائرية بغضوها في الوالدين أو أحدهما .. وليس في الدين الذي ربوا على صورة منقوصة ومشوهة منه !
   
   وفجأة تنتفض الغفلة الجافية، ويتذكران أن كليهما راع ومسؤول عن رعيته .. نعم مسؤولان عن تغطية جسدها لما بلغت، ولم يعبئا بروحها التي عرّوها طوال عمرها بالقسوة والخوف ..
   
   وهنا تنشأ المعضلة !
   
   نفور يقابله إصرار .. وبغض يقابله اتهام وتخويف بالنار ..
   
   فإما رضوخ ينتظر لحظة الانفجار .. وإما تمرد يمضي في طريق أسود؛ رغبة في الثار !
   
   يا معشر من آمن بالله واليوم الآخر اتقوا الله في أبنائكم .. خافوه وارجوا رحمته في الإحسان لبناتكم ..
   
   هيئوا نفسياتهن منذ الإدراك للحجاب .. اسمحوا لهن بانطلاق الطفولة واحتياجات الأنوثة داخل البيت .. لا تكبتوهن ولا تطمسوا فطرهن؛ فالله خلقهن لينشأن في الحلية !
   
   أعطوهن الثقة في أنفسهن، في جمالهن، أغرقوهن في نعيم الثناء عليهن .. ليكنّ في البيت بالسعد فواحات، وخارجه تبعا لذلك بالحجاب فخورات، على عهده ثابتات، مخلوطا بلحمهن ودمهن حتى الممات.
   
   إن وجدتم نفورا وقت وجوب الفرض = فاتهموا تمهيدكم .. وأعيدوا حساباتكم .. واستدركوا ما فات .. واستمطروا الهداية بالدعوات !
   
   إياكم والإجبار بقسوة وغباء .. وجهل وجفاء .. فالعواقب إن لم تصل للإلحاد، لن تقل عن تراكمات نفسية تسري كالسم في الأجيال، يتوارث شؤمها الأحفاد !
   
   كرروا النصح دون ملل .. حذروا وخوفوا بالله برفق وحسم ولين وشدة، دون كلل ..
   
   وابرؤوا لله -إن عجزتم- من سوء العمل !
   
   ولا تفقدوا -على كل حال- بالله الأمل.
  
"
81968,"
   بسم الله الرحمن الرحيم 
هو الإجابة بتنزل بلايكاتها كدا عادي 😂😂😂 
ربنا يحفظك ي رجل ويحفظنا ويحفظ لايكاتنا 😁
  ","

   ويديم صحبتنا .. وينفعنا بها دنيا وآخرة ..
   
   ألقاكم يا صحبة الجنة 💚
  
"
81969,"
   بالله عليك ادعو لي بالعفو والزوج الصالح والذرية الصالحة أربعون عامافقدت الأب والأخ والله يعلم كم من ابتلاءات عشتها لعلك اقرب الى الله مني
  ","

   لستُ بشيء !
   
   غير أني أرجو الله لك .. ولمن ها هنا جميعا .. وللمسلمين ..
   
   سعادة القلب وأنس الروح ونقاء السريرة ورضا المسيرة والختام بالإيمان.
  
"
81970,"
   تعالى يا ام محمد شوفى ولدك لا عاوز ينام ول ينومنا😂😂
  ","

   لا يا ماما .. ده كداب !
  
"
81971,"
   والدي متوفي من سنه ونصف واخي يؤذينا انا واخواتي البنات ويضربنا  وامي خائفة علينا وبتقول عاوزه اطمن عليكم مع ازواج صالحين وفي تقارب فكري بيني وبين الشاب ، فماذا افعل وماذا اقول لامي
  ","

   خلاص ما دمت مستعدة للخطوة ومطمنة له ونظرا لظروفك هذه = توكلي على الله !
   
   بس خدي وقتك في الخطوبة .. وكملي تعليمك بكلية نظرية.
  
"
81972,"
   بالله عليك رد ، انا كنت بكلم ابن خالتي احنا الحمدلله ملتزمين ومش بنتكلم فاضي مليان هو ف المناسبات او سلامات لخالتي لانهم مسافرين وهو نجح فبقوله الف مبروك فرححنالك جدا، راح قالي الله يبارك فيك ي حببتي !!!، هو قدي، بس انا ف تانية اسنان ، وهو سقط سنة فدخل آداب بس انا اتضايقت من الكلمة ومردتش اعمل اي💔
  ","

   معدتيش تكلميه .. أبدا.
  
"
81973,"
   هلا انت بس بترد على المصريين ؟
كنت قبل فترة باعتالك سؤال وما رديت 
ف بعدها حكيت يمكن برد بس على ناس معينين
  ","

   أبدا !
   
   حياكم ..
  
"
81974,"
   هو لو انا بقضي ايام صيام يا شيخنا و كنت خلصتها و منتبهتش بمعنى اني صمت زيادة هل ربنا هيديني ثواب الايام الزيادة دي انها صيام لوجه الله .. و لا عشان انا كنت بنويها بنية التعويض على اني فاكرة اني لسه مخلصتهمش يعني .. فمش هاخد ثواب صيامهم لله ؟!!
  ","

   ربنا كريم .. أوي !
  
"
81975,"
   عارف حضرتك دي المره الكااااام اللي ابعتلك فيها ومترودش 😢😢😢😢😢
  ","

   سامحني / سامحيني.
  
"
81976,"
   كان نفسي يبقي ليا اخ ولد ي شيخ,وكتير مواقف بقول فيها مااهو لو عندي اخ ولد دلوقت كان عمل كذا ,  بزعل كتير من التفكير دا بس دا احساسي ومش عارفة اغيره وحاسه انه غلط!
  ","

   احمدي ربنا !
   
   ياما اخوات شوكة خوف في أرواح البنات.
  
"
81977,"
   مسحتها عشان تزود جملة على خير حال يرضيه 😃
أطال الله في عمرك ورضي عنك 💚🌸
  ","

   نعم !
   
   ده اللي باقيلنا .. وده المنى اللي من أجله ما ذهب العمر هباء.
  
"
81978,"
   الحياة ف السعودية ولاف مصر احسن
  ","

   مصر = الذكريات .. والأهل ..
   
   النسمة الجميلة .. والدفا ..
   
   الروح الطيبة .. والعشوائية الممتعة !
   
   غير أني أرجو الله ألا أعود إليها مفارقا السعودية إلا في صندوق.
   
   على خير حال يرضيه ..
  
"
81979,"
   متتقدم لخطبتي شاب26 وانا 16ذو دين واخلاق وانا اريد اكمال تعليمي واخاف انا لا اسطتيع التوفيق بين الاثنين ما عد ذالك كل شئ جيد وانا اخوفي من 
 اني اعلم قد اتخلي عن التعليم ان قد اتخلي تعليم ان ارهقت وهو لايمانع التعليم وهو معجب بي منذ ثلاث سنوات منذ زواج اختي الكبري فالمشكلة لدي ماذا
  ","

   لا يا بنتي .. لسه بدري أوي.
  
"
81980,"
   تفتكر حياتي هتنور! 😅😢 ولا أحسن حاجه الموت
  ","

   ممكن تنور .. وتموت متكهرب عادي 😬
  
"
81981,"
   ايه الاحسن للبنت شغلها ولا زواجها من ناحيه الدين يعنى ؟
  ","

   تشتغل وتعيش حياتها .. لين تتزوج !
   
   ساعتها توازن أمورها حسب رغبتها واتفاقها مع زوجها .. من الأول خالص في الخطوبة ..
   
   يا شغل .. بشرط عدم التقصير في البيت ..
   
   يا تحفظ فرصتها في العمل للظروف وتقلبات الدنيا بإجازة .. وتلزم أعظم وظيفة مع زوجها وأولادها.
  
"
81982,"
   طيب انا من اول مرة قعدت فيها مع اللي اصبح خطيبي حسيت براحة وم اول قعدة حسيت انه حبني و انا بصراحة حاسة ان مشاعري اتحركت ف دا طبيعي وىا دا هبل 🤔 ، مشوفتهوش غير ٥ مرات وبحس اني بفتقده و بشتاق له ،الحمد لله ماشيين ع الضوابط ومش ببوح بحاجة
  ","

   الله يا رب يسعدكم ويتم عليكم بخير.
  
"
81983,"
   مش مهم الدوام حتي لو اتخصملك يوم .. قاعدة معانا بالدنيا 😌😌
  ","

   بس آخر الشهر مش بتعملوا حاجة لما تتدربك معايا الدنيا 😏
  
"
81984,"
   من وجهة نظرك: ما النقاط التي تهمك في الأستاذ النّاجح؟
  ","

   أفضل حد يجاوبك على دي هو:
   

    @k66667
   

   هو في نظري معلّم عظيم.
  
"
81985,"
   ضحكتني واقسم بالله وانا بعيط😂😂
الغلط في الكتابة دليل ع اني الموضوع موترني جاوبني بقا بالله عليك😣
  ","

   افصلي بس السلك الأحمر بتاع القلق عشان الانفجارات وكده 😬
   
   شوفي يا بنتي .. ياما قصص حب عظيمة بدأت من صالون .. ويشرفني أطلب يد كريمتكم المصون .. ورؤية لأول مرة فيها احكيلي عن نفسك، وسط خجل العيون !
   
   هي مش ثنائية صفرية ..
   
   يا إما حب .. يا إما زواج صالونات !
   
   هي حسن الاختيار .. والقبول الذي يهبه رب السماوات ..
   
   فما تقلقيش خالص .. وسيبك من طريقة التفكير دي .. واقعدي مع الراجل (أو ما تبقى منه بعد التشريح 😬) ولو كويس فعلا = هتحبيه ويحبك .. جدا.
  
"
81986,"
   احنا عندنا دوام وفيها إيه يعني أما نسهر مع أبو أنس 
سهرت 
معرفتش تقوم الصبح 
آني أسف  😂😂
  ","

   وآه من رنة المنبه في الدماغ التقيل !
   
   وآه من نفضة السرير مع العين اللي مليانة نوم !
   
   ويفيد بإيه الندم 😢
  
"
81987,"
   والله يا ابي مستحيل تتخيل قديش أثرت بحياتي وقديش وعيتتي عالحياة ... انا ٢٣ سنة ولسه بالجامعة والمجتمع بيخوف ويدوب الواحد داير باله عحاله ... بس والله لولا صحبة الجنة وما زرعته فينا ... الله أعلم ايش ممكن صار فينا
الله يرضيك يا أبي ويرضى عنك دنيا واخرة🌸
  ","

   اللهم اقبله خالصا !
   
   وانفعني به في الدنيا .. ويوم لقاك.
  
"
81988,"
   اعتقد وراك دوام 🙂
  ","

   يا رخم !
   
   يا رخم .. يا رخم 😢
  
"
81989,"
   باالله تجاوب هموت منفجرة من التفكير😂
واحدة مشرحالي عريس خطوبة صالونات يعني وانا كان نفسي اتزوج عن حب ، هو ممكن يكون فيه حب في الخطوبة ولا هيكون عشرة واللي هو هتكون زوجتي وخلاص!
مرعوبة اوي من الفكرة دي ياأبي اني جواز الصالونات مفهوش حب😭😭
  ","

   وجنازة المرحوم متى إن شاء الله ؟!
  
"
81990,"
   خلاص ياشيخ روح نام نبغى ننام
  ","

   شاطرين بس تقولوا فينك ووحشتنا !
   
   لا قاعد بأه .. هه قاعد ..
  
"
81991,"
   مولانا..
ادعيلي بالستر والصحة ومليون جنيه عشان اقدر اجيب شقة واتزوج في ظل تعنّت الأهل والطالبات الكتيرة دي.
وانا هدعيلك بالجنّة. 💙🌸🌸
  ","

   طب ما تدعيلي بالجنة ومليون دولار ؟!
   
   أنا مش درويش يا أخ محمد 😂
   
   ربنا يسعدك حبيبي وييسر أمرك والجميع.
  
"
81992,"
   غير السائلة بس حاسة ان السؤال و الإجابة بتاعته علامة ليا لإني فعلا تعبانة بسبب هذا الأمر
جزاك الله خيرا
  ","

   كلنا يلقى علامات على الطريق .. تحمل لطفا ربانيا؛ لنكمل ..
  
"
81993,"
   يا شيخ انا بحبك جدا
  ","

   وأنا بحبني 😌
  
"
81994,"
   مش بترد على اسألتي ومش هزهق بردوا ليه لاني مش عندي دم😂😂😂
  ","
  😂
  
  الله يسعدكم.
  "
81995,"
   محتاجة رجل في حياتي...لدي الأب والأخ ولكن العلاقة لا تتعدي الأوامر والطلبات ...انا وحيدة ...الحلال ما زال بعيدا هل من سبيل للراحة ؟!
  ","

   أومال هندخل الجنة ازاي ؟!
   
   لازم الصبر والاحتساب والثبات ..
   
   هناك فقط تتحقق كل الأمنيات.
  
"
81996,"
   ياشيخ تقدم لخطبة اختي شاب مهندس محترم جدا ذو خلق ودين منذ ان رآها وهو معجب بها قعدو مع بعض وحسو بقبول وهي موافقة بس خايفة اذا تزوجت متعرفش تكمل دراستها هو مش ممانع خالص انها تكمل دراستها لكنها خايفة متعرفش توازن بين الدراسة والبيت وفي نفس الوقت هي شيفاه حد كويس جدا ولا يعوض
نعمل ايه
  ","

   بابا يشترط عليه تكمل .. والمؤمنون عند شروطهم !
   
   وما دام إنسان كويس يبقى هيوفي بإذن الله.
   
   ولا أنصح بالزواج وباقيلها أكتر من سنة في الدراسة.
  
"
81997,"
   أنا بلبس خاتمين فضة ودهب بخلعهم للوضوء عشان المية توصل واحطهم علي رف صغير أدام مراية الحمام وبعد الوضوء البسهم..النهارده كنت مستعجلة كان عندي درس فخلصت ونسيت ألبسهم ومشيت رجعت ادور عليهم ملقيتهمش بسأل أمي قالت متعرفش ولما ضغطت عليها قالت إنها خبيتهم وإني مهملة..ده بيتي مش حمام عمومي والنسيان وارد 😭
  ","

   شابوه ماما والله 😃
   
   قرصة ودن كده عشان تنتبهي.
   
   (وبالنسبة للخواتم مش لازم تخلعيهم؛ يكفيك تحركيهم تحت الميه).
  
"
81998,"
   بقالي فترة بقرا شيوخ بياكدو ان النقاب فرض وبيجيبو ادلة بس اسفة جدا حساهم بيحورو ف المعني عشان يثبتو انها فرض والله احترت جدا وخايفة يكون فرض واكون انا في غفلة
  ","

   أدين لله بأنه مستحب.
  
"
81999,"
   انا زوجي سالني ف موضوع النقاب و انا رفضته من قبل حدوث الزواج و هو قالي تمام 
و بعد الجواز حاليا مصمم ع النقاب و حاصل شد بينا و مش عارفه اعمل ايه
  ","

   مش من حقه يجبرك !
   
   لكن نصيحة لك وافقي ما دام الراجل كويس معاك؛ في النهاية هو لا يطلب شرا .. بل أجر وخير لو احتسبت.
  
"
82000,"
   احنا لازم نفكر في الابتلاء ليه حصل والحكمة .. الي اخره ؟
  ","

   لأ !
   
   لأن فيه حاجات مش لازم نفهمها .. أو مش هنعرف نفهمها ..
   
   المهم نصبر ونرضى .. دي مهمتنا كعبيد.
   
   لو ربنا أرانا الحكمة يبقى فضل .. ولو معرفناش يبقى رحمة وعدل.
  
"
82001,"
   طب لو بنتك رفضت تتنقب
  ","

   براحتها طبعا !
   
   مش هجبرها أبدا ..
   
   المهم تحفظ حجابها وعبادتها ..
   
   رب يحفظهما وبنات المسلمين.
  
"
82002,"
   أنهي نسخة ف التلاتة ؟!😂
  ","
  Xs - 64
  
  شفت أنا قنوع ازاي ؟!
  
  ايه بتقول فيفا ؟
  
  ماشي الاستاندرد؛ مليش في الألتميت تيم ..
  
  ياني عليا وعلى طيبتي بس 😌
  "
82003,"
   تتمنى بنتك تنتقب بدري ولا لما تتخطب 😅😅
  ","

   بتمنى تنتقب بدري .. وتتخطب لصالح طيب، يحبها .. يتزوجها ويتقي الله فيها.
  
"
82004,"
   هو ان ربنا والرسول أعطوا حق للزوج ف التحكم ف المرأة من حيث صيامها ونزولها من البيت ، مش ده لأسباب معينه مش مجرد تكريم للراجل عن الست ؟ 
والنزول من البيت ، لان لو ف خطر بره هو من حقه يمنعها خوفاً عليها .. بس مش لمجرد ان مزاجه مش ع هواه انها تنزل ف يقول انا ربنا مديني حق أمنعك وقت اما احب
صح ولا ايه؟
  ","

   اللي يقول كده يبقى مش فاهم حاجة خالص !
   
   مزاج ايه ده اللي ربنا هيخلي الشرع على هواه ..
   
   القوامة مسؤولية وعدل ورحمة وصبر .. هتتسأل عنها بين يدي الله ..
   
   يا ويلك لو ظلمت أو أسأت استغلالها.
  
"
82005,"
   شيخ طمنا على نفسيتك
  ","

   بتسلم عليك وبتقولك الأيفون الجديد نزل !
   
   طب فيفا ١٩ طيب 😌
  
"
82006,"
   طب يا شيخ انا طنشته خالص ..ودلوقتى بيتمحلس وانا ولا فالدماغ 😎
  ","

   عاش 👍🏻
   
   ولا محلسة تهزنا .. ولا كلام يخدعنا !
  
"
82007,"
   شعور السعاده فجأه وكذلك الحزن فجأه سببه ايه ؟
  ","

   أنها دنيا !
   
   نصيب فيها الفرح لنشتاق للجنة ..
   
   ويصيبنا الحزن لنصبر ونؤجر.
  
"
82008,"
   الشيخ أحمد ابو بكر 😌؟
  ","

   أحمد أبو بكر صوته عادي ؟!
   
   حرام عليك !
   
   الشيخ أحمد له خامة صوتية من أحب الخامات لقلبي.
  
"
82009,"
   هو أنا ليه بفرح لما حد يناديني باسمي ؟
وليه لما يكون شاب معجبة بيه ويناديني بيه بنجذب ليه اكتر ؟
  ","

   بداية اكتشافنا لجمال أسمائنا = في أصوات من نحب !
   
   وأجمل مرة نسمع فيها ذاك الاسم من صوت بريء متلعثم يحذف من آخره حرفا أو يغير في أوله شيئا .. مجرد من اللقب .. بلا بابا / ماما لا نعتبره سوء أدب ..
   
   يا لثمرة ذلك الحب !
   
   أما بعد ..
   
   فغلّي نفسك .. واحفظي قلبك .. ودعي كل شيء لوقته؛ لا تتعجلي التعب.
  
"
82010,"
   ماتيجي نشرب اتنين كابوتشينو ف اون ذا ران حضرتك😂😂😂😂
  ","

   عيب .. احنا ولاد ناس أوي 😌
  
"
82011,"
   يا شيخ، زوجتي وأهلها عملوا فيا محضر تبديد منقولات علشان يجبروني اني أطلقها وحبسوني وسلمتهم كل حاجه (حاجات انا جايبها ب ١٦٠ ألف) عشان متحبسش ومستقبلي يضيع، بالله عليك دا يرضى ربنا؟؟
  ","

   طلقها بالمعروف ..
   
   ولو كنت مظلوما = والله هتتعوض خير.
  
"
82012,"
   أيوة والله قلقنا عليك لما غبت يومين
الله يحفظك يا أبو أنس و يديمك ذخر و شمعة تضيء الطريق لصحبة الجنة يارب💚
سبحان الله 
ربنا بعتك لينا مؤنس 
الله يديمك نعمة و يحفظك من كل سوء يارب
ويسعد أيامك و يجعله في ميزان حسناتك يارب🌷
  ","

   بلاش شمعة بالله !
   
   خلوها لمبة بضمان مدى الحياة 😃
  
"
82013,"
   ازاي اخلي صوتي حلو و انا بقرأ قرآن او بمعني اصح ارتله ترتيل جميل؟
  ","

   الصوت الجميل ده شيء فطري غير مكتسب !
   
   لكنه ينمى بالتدريب ..
   
   نصيحتي تعلم الأحكام جيدا، واقرأ على طبيعتك .. هتطلع قراءتك سلسة ومقبولة على الأذن .. بل ولها في القلوب عمل ..
   
   لا أنسى رجلا كان صوته عاديا جدا غير أن أحكامه متقنة وقلبه حاضر .. ما كنت أملك دموعي كلما صليت خلفه.
  
"
82014,"
   حلوين من يومنا و الله ؟
  ","

   المهم قلوبنا كويسة 😌
  
"
82015,"
   زوجي مسافر السعوديه للعمل .. لسه مسافر من اسبوع .. احنا متزوجين جديد وبنحب بعض جداا واحنا الاتنين متعذبين بسبب السفر .. بس شغله هنا مش جايب هاامه وانا مش هعرف اسافر معاه قبل 5 سنين لاني لسه بدرس .. حاسه اني مش قادره اصبرر اسبوع هصبر 5 سنين ازاي !!!!!
  ","

   يا وجع القلب !
   
   دي أصعب مرحلة .. اللي في الأول ..
   
   صبروا بعض معلش واتحملوا ..
   
   يعملك زيارة في الإجازات وتروحي تقضيها معاه هناك ..
   
   وهتعدي بإذن الله ..
   
   الله يجمع شملكم على خير.
  
"
82016,"
   معنتش بزعل من عدم رد حضرتك على اسئلتي لان كفاية فرحة وجودك في حياتنا ربنا يديمك بخير وفي خير يا أبي
  ","

   الله يجبر خاطرك.
  
"
82017,"
   حولي كثيرون ولكني وحيدة !
  ","

   رحم الله أناسا إن وجدونا مفرفشين لم يعكننوا علينا ! ☹️
   
   استعيني بالله ..
   
   فيه العوض .. عن كل أحد.
  
"
82018,"
   جاوبني بالله عليك..
متقدملي شخص محترم واناوقعدت معاه واستريحتله بس مامته الكل مجمع انها جامده ف التعامل وباباه كذلك ..؟
  ","

   المهم هو !
   
   ودرجة سماحه بتدخل أهله في حياته.
  
"
82019,"
   عاوزه اقول لحضرتك شكرا انت بجد اثرت ف حياتي جدا شكرا علشان علمتني ازاي اغلي نفسي حفاظا ع رضا ربي وع اهلي وع نفسي غليت نفسي حتي مع اصدق حد قبلته ف حياتي علشان حاليا الظروف صعبه عارفه ان ممكن ميتعوضش بس برضه بعد لحد ما ربنا يأذن بالخير بشكرك جدا جدا
  ","

   أنا والله اللي بشكرك .. وهفضل فخور بك وبأمثالك !
   
   يا رب الناس اللي بيضيعوا من حياتهم سنين يفهموا ويتعلموا.
  
"
82020,"
   حضرتك انا كنت مرتبطه ب ابن عمى و كان بيحبنى جدا وفضل عاوزنى م فتره فاتت م ٦ سنين وبعدين جه و طلع حجج و سابنى 
اعمل اى
  ","

   تحمدي ربنا !
   
   وتتجاوزي ..
   
   وبإذن الله يأتيك الأفضل.
  
"
82021,"
   أشعر بالخوف الشديد من الله
ما العمل لأشعر برحمته أيضا ؟
  ","

   نحن نخافه .. غير أننا نرجوه !
   
   وملاك الأمر بيننا وبينه = الحب.
   
   إن اتزنت هذه المعادلة = استقمت في سيرك إليه .. وغمر الرضا قلبك.
  
"
82022,"
   كل عام وانت سعيد😀
  ","

   وأنا محمد عطية يا عم 😬
   
   يا رب سعيد .. وراضي .. وفريد .. وهادي .. وجميل .. وبلادي بلادي 😃
  
"
82023,"
   لسة منتقل مع أسرتي مكان جديد 
المسجد اللي بصلي فيه -زاوية- شيخ كبير فى السن هو الإمام ولكن للأسف حفظه ضعيف ..ولما بصححله ف الصلاة يُصِّر على رأيه ولا يلتفت لتصحيحي ..معظم من في المسجد غير حفظة للقرآن 
مش عارف المفروض اتصرف ازاي ..+أنا مش بسعىٰ للإِمامة 
نصيحة حضرتك ..أنا 17 سنة
  ","

   دور على أقرب مسجد غيره حتى لو هتمشي شوية .. الصلاة في جو زي ده تقتل الخشوع.
  
"
82024,"
   عندي نقم وبضيع حرفيا.. الحل ايه الله يكرمك
  ","

   نقم ؟!
   
   نعم قد تضيق القلوب مع الهم ..
   
   لكنها والله تستحي حين تتدبر النعم !
   
   اللهم تجاوز واغفر وارحم.
  
"
82025,"
   لو تبت عن شئ و معتش بعمله تانى ربنا هيتقبل توبتى ؟
  ","

   ويفرح بك، وهو الغني عنك .. ويبدل بفضله سيئاتك حسنات !
  
"
82026,"
   ضيفني لصحبه الجنه.💚🌼
جزاك الله خير ع ال بتعمله و ارح بالك وجبر خاطرك.💝
  ","

   كل اللي معانا هنا .. بالاستفادة والدعاء بظهر الغيب !
   
   يا رب صحبة .. يا رب ..
  
"
82027,"
   دخلت صفحة الاسك هيرو .. بترتيب اعلي لايكات انت اول فيديو فيها 😃😃
  ","

   ما تفكرنيش بأه !
   
   هقول ايه .. هدعي عليه ..
   
   يلا .. احنا، ولا حدش أدنا 😃
  
"
82028,"
   ياشيخ
  ","

   يا نعم !
  
"
82029,"
   امتي نقول ان دي توبه غير صادقه مع ان بحاول دايما
  ","

   ما دمت بتحاول ومش بتيأس وبتندم على اللي فات، وتعزم على عدم العودة = فأنت صادق.
  
"
82030,"
   أخويا بياكل حواوشي ومش راضي يعطيني منه 😭😭😭
  ","

   حواوشي الوقت !
   
   وترجعوا تزعلوا لما يتقالكم خسوا شوية ☹️
  
"
82031,"
   ياشيخ لو اب متحكم ان بنته متحطش ميكب فى البيت تعمل ايه؟
ولو متحكم انها متستخدمش زى مزيلات العرق وكده؟ ايه الحل
ولو حد حلف على شئ وحد وقع يمينه سنفع اللى وقع اليمين هو اللى يطلع كفاره لانه خايف يقول انه وقع اليمين
  ","

   لو ده يمين الوالد على إنك ما تسخدميش الحاجات دي = فهي يمين ظالمة لا يجب عليك الوفاء بها !
   
   هيطلعوا عليكم عقدهم ليه بس !
   
   اعملي اللي عايزاه براحتك ما دام في البيت بس .. من غير ما يعرف.
  
"
82032,"
   أدام الله حضرتك ي شيخ واللّه بحب أدخل هنا جداً بحس بجد يعنى ايه التزام وضحك وكله بحدووود وحلال .. 


جزاكَ اللّه عنا خيراً ادعيلى بالزوج الصالح المصلح بالله عليك
  ","

   حلال .. الله أكبر 😂
  
"
82033,"
   بتحب القلقاس؟؟😂😂😂
  ","

   بعشقه !
  
"
82034,"
   انا هاكل واللي يسئ يسئ بقي.. 😂
كلو رايح اصلن.. 😭😂
  ","

   خلي اللي يسيء يسيء .. دنا في الجيلاتي غريق 😬
  
"
82035,"
   انا ولد.. موهوب جدا ف حوار العربيات ده كنت شغال ف معرض وهي هوايتي ف الاساس بعرف اي عربيه من زرار التكييف حتي 😂.. ادعيلي الدنيا تحدفني علي مجال العربيات ف المستقبل يا شيخنا ❤️❤️
  ","

   اللهم بارك !
   
   فعلا مفيش حاجة في الصورة تبين خالص إلا زرار المكيف وراس الفتيس 😂
   
   ربنا يوسع عليك حبيبي .. ويبقى عندك معرض كبيييير .. وتديني عربية هدية 😃
  
"
82036,"
   واخيرا حلت البهجة على الآسك 
جعلك الله مدخلا لكل سرور وكتب لك منه ثوابا موفور 
ابشر يا أبا انس ابشر برب كريم
  ","

   الله يسعدكم ..
  
"
82037,"
   حبيت وانت صغير؟
  ","

   رجعت صغير لما حبيت !
  
"
82038,"
   بعد انقطاع دم الحيض بيومين أو أكثر بينزل دم مختلف فكدا أطهر امتى؟
  ","

   تطهرين بانقطاع الحيض .. وتعاملين الآخر ما دام بعد وقت عادتك، مختلفا في لونه وصفته على أنه دم استحاضة لا يمنع الصلاة.
  
"
82039,"
   مانا مش مستنيك ٣ ايام عشان متردش عليا وبلغت سؤال مهم 😬😬😬😬😬 ابعته في السؤال دة ؟ وخليهم ميبعتوش فيه.. مستنيك من بدري والله
  ","

   ابعت ..
  
"
82040,"
   اما انت شيخ عسل صح😂😂😂😂
  ","

   لساك عارف ! 😏
  
"
82041,"
   رينو يا شيخ 😂
  ","

   عرفت ازاي يا أروبة ! 😃
  
"
82042,"
   هوا ازاي يا مولانا بنت خالتي بعد اتفاق دام ل ٦ سنين ان احنا ان شاء الله نكونوا لبعض ، تقوم مخطوبة لواحد تاني ؟؟ ازاي يا شيخ 😢
  ","

   جالها الأنسب .. والأفضل (من وجهة نظرها) .. والأجهز !
   
   تمن لها السعادة يا حبيبي ..
   
   وبإذن الله ستجد أنت في الوقت المناسب .. الأفضل من أجلك والأسعد لك.
  
"
82043,"
   يسيئون الظن بي يا شيخنا وانا برئ والله.. 😭😂
  ","

   كل يا عم .. بلا وجع قلب 😬
  
"
82044,"
   انا اتجوزت من شخص طيب وعلي خلق بيراعيني جدا ف البيت وبيساعدني وما بيحملنيش فوق طاقتي بس قفل جدا محدش ييجي يزورني بروح مناسبات اصحابي بالعافية خروجاتنا محدودة مفيش مصيف مفيش شغل ملل انا اتخنقت منه كنت عارفة انه كدا معرفش ازاي وافقت بحبه بس كرهت حياتي معاه بقيت بتمني العدم ندمت ع جوازي منه أعمل ايه؟
  ","

   مفيش حاجة في الدنيا دي مالهاش تمن !
   
   معلش ..
   
   اصبري عليه .. وواحدة واحدة هتطلعي منه أفضل ما فيه.
  
"
82045,"
   نزلت كل لايفاتك و بسمعهم 
بجد ربنا يجازيك خير 
خاصة قرار مش زرار 
و ربنا يجازيك خير عن إصلاح بعض المفاهيم 
بس كده مش هتجوز يا مولانا 
لاني متردد جدا و كنت واخد فكره غلط خالص 😁
شكرا من القلب
  ","

   بالعكس !
   
   هتتجوز صح بإذن الله ..
   
   ربنا يسعدك 💚
  
"
82046,"
   لو في بقعة حيض على لبسي غسلتها كتير بس ليها اثر
حرام اصلي باللبس ده ؟
ضروووري يا شيخ
  ","

   الأثر لا يضر .. ما دامت قد غُسلت.
  
"
82047,"
   صاحبتى كانت بتابع حضرتك وبتعز حضرتك جدآ
زوجها اعتقل وهى يعتبر عروسة..
قولها حاجة وهوريهالها
  ","

   فرج الله قريب !
   
   مفيش أرحم منه ..
   
   غير أنه يبتلينا ليبلو رضانا عنه، ثم يعوضنا بخير لا يخطر لنا على بال.
  
"
82048,"
   غبت عنا مره دي كنت مستنياك💖💙😒 
.بتعصب دايما أنهاردة مش عارفه عشان أني سيبت الشغل ومافيش شغل بكرا .ولا عشان الملل هيبدا والتفكير باني ليه لغايه دلوقتي مالقتش العريس المناسب واني مش لاقيه شغل اعرف اشتغله وان حياتي مش راضيه تتعدل ومافيش حاجه عدله فيها ولا ايه بظبط
#وأنت بئر ألقي فيه ما في قلبي
  ","

   كله بيعدي !
   
   المهم ما نستسلمش ونقف عند نقطة نفقد فيها الأمل ..
   
   أنت بخير .. الحمد لله؛ بدينك وصحتك ..
   
   الشغل تلاقي أحسن منه .. والعريس يا ييجي بالسعد، يا مستغنيين عنه !
   
   وتستمر الحياة ..
  
"
82049,"
   فكرتني بموقف مضحك 
مسجد كان محتاج خطيب يوم الجمعة والمصلين اتجمعوا والمسجد امتلأ ومفيش خطيب خرج من المصلين واحد وقالهم انا هخطب 
وهحكيلكم قصة سيدنا نوح وابنه :
قام الواد سآوي😅😂
  ","

   آه ده زي (نكتل) أخو يوسف عليه السلام 😬
  
"
82050,"
   الأفضل صفحة الفيس تبقى للأصدقاء بس ولا للعامة؟ .. بنت
  ","

   لو البنت بتتكلم في أمور عامة بما تحسبه ينفع الناس = يبقى عام.
   
   لو مجرد تسلية وتواصل مع صاحباتها = يبقى للأصدقاء أفضل.
  
"
82051,"
   اول مره احس بغيابك كده والله😢
  ","

   معلش سامحوني ..
   
   معدتش بحب أدخلكم ومودي مش تمام .. عشان بتقفشوني مهما حاولت أداري .. وداري، داري .. يا قلبي مهما تداري 😬
   
   احم !
   
   عموما يعني الحمد لله الكريم؛ نسأله صلاح الحال والبال.
  
"
82052,"
   أيهما أفضل نسخة باتمان الليجو أم نسخة باتمان للممثل بن أفليك؟
  ","

   نسخة الأيفون الجديد في عيد ميلادي اللي بعد خمستاشر يوم يا آسك 😬
   
   ناقص أكتب العنوان 😂
  
"
82053,"
   ربنا يفك كربك ي شيخ وكربنا وكرب المسلمين.......متخفش ي شيخ هنموت إن شاء الله وهنرحل الجنة تعوضنا عن التعب دا بس قول ي رب😂
  ","

   ربنا ياخدنا بالراحة 😃
  
"
82054,"
   الله يسعدك دنيا وآخره يارب يا شيخ واهلك وكل احبابك.... من الشام
  ","

   يا حيا الله الشام المبارك ..
   
   الله يجبر خاطركم ..
   
   وأهلي وأحبابي المسلمين .. حيث كانوا !
   
   يا رب لك الحمد.
   
   ألقاكم يا صحبة الجنة 💚
  
"
82055,"
   كلمه للي بيقولوا عليه يع يا ابو انس😂😂
  ","

   محرومين !
   
   دي حاجات مش بتتقال بكلام .. دي حاجات بتتشم تقوم تضرب في النغاشيش .. وتسيح كده على لقمة العيش .. وتسري في العروق لتسبب حالة من الاندماج والذهول عن الدنيا وما فيها 😍
  
"
82056,"
   كيف حالك يا شيخنا بحس أنك حزين معظم الوقت😢
  ","

   طب أعمل إيه بس !
   
   دعواتكم وخلاص.
  
"
82057,"
   بتحب اهل الاردن ي شيخنا؟
  ","

   وبموت في المنسف .. وبحترم المقلوبة جدا ! 😃
  
"
82058,"
   نجبلك من نبروه😎
  ","

   مش باكله إلا من نبروه أصلا !
  
"
82059,"
   احبه منذ كنا 17 عاما ولكن ف صمت وعرفت بطريقه ما انه يحبني منذ ذلك الحين فقد كنا ف مدرسه واحده
وقعنا ف خطا وتحدثنا ولم نتجاوز ثم تعاهدنا منذ شهرين ونص ع عدم التحدث انتظارا الحلال 
ولاننا صغارا ندرس 20عاما ولم نتحدث بعدها ابدا
لكنني افكر فيه كثيرا وذلك يزعجني 😭
اخشي ان اضعف ثانيه ماذا أفعل ي ابي
  ","

   عيشي مرحلتك يا بنتي !
   
   ليه بس تعجلت الهم ده كله !
   
   لسه بدري .. بدري أوي.
  
"
82060,"
   بتحب الفسيخ يا شيخنا😂
  ","

   جدا 😃
  
"
82061,"
   ياشيخ ابدأ منين ؟
عملت حاجات كتير غلط 
ربنا هيقبلنى ؟!
حاولت كتير وكنت بنتكس تانى ..
  ","

   لا يقبلك فقط !
   
   بل يفرح بك وهو الغني عنك ..
   
   الزم الصلاة ووردا من القرآن .. وادعه آخر الليل ..
   
   أحسن به الظن .. وأبشر.
  
"
82062,"
   شيخنا رب العالمين اختار بابا بالسرطان ونوع خطير وانصدمنا وضلينا فترة طويلة من العلاج ودعينا كتير ... اليوم رحنا عند الدكتور وطمنا وقال له وضعك منيح كتير فرحاااانة كتير سبحانه ابتلانا وأعاننا😍😍😍😍😍
  ","

   كلمتك أصلا ""اختار بابا"" دي تدل على إنكم بيت مبارك !
   
   الله يسعدكم .. دنيا وآخرة ..
   
   اللهم عافيتك ولطفك .. لك الحمد.
  
"
82063,"
   لو هو طلب رقم بابا ووالده كلم بابا وحددوا معاد للخطوبه بعد كام شهر ينفع اكلمه ! ولا استني للخطوبه
  ","

   استني للخطوبة.
  
"
82064,"
   طيب يا شيخ بابا بخيل برده وكل ما نطلب مصروف اكل وشرب ف البيت لازم يتخانق ويزعق وهو ميسور الحال جدا وبيصرف برا ع اسباب مش ضرورية ويعزم صحابة ماما تجنبا ل المشاكل وعشان صوتنا ميطلعش بتاخد من جيبه من غير ما يحس وبتلبي طلابتنا هل عليها ذنب 
ارجوك ترد فضلا 🙂
  ","

   إن كان كما تقولين = جائز.
  
"
82065,"
   يا ابتي لازم اعرف اللي متقدملي اني مريضة
  ","

   حسب طبيعة المرض !
   
   لو حاجة بسيطة ومش هيأثر على العشرة الزوجية وبيستجيب للعلاج = مش لازم يتقال.
  
"
82066,"
   يا شيخ عذراً ، أنا لما بسمع عن كمية المشاكل دي بتعقد من الجواز ، فبحس تفكيري ماشي في إتجاه إني أبني شخصيتي ثقافياً و مادياً و دينياً الأول و أسافر و أعمل الحاجات اللي نفسي فيها و أتعلم 😃
و بعد كدة أقبل على  خطوة تكوين أسرة
هل دي وسوسة زائدة شوية ؟!
  ","

   مش وسوسة !
   
   بس كل اللي بتقوله ده ينفع يمشي مع الزواج عادي .. إن أحسنت الاختيار.
  
"
82067,"
   طب تصدق قعدت استخير ربنا ف عريس لقيتني حلمت بحضرتك وكمان كنت حضرتك العريس😕😂
  ","

   اتفلي عن يسارك ثلاثا .. واستعيذي من إبليس 🙄
  
"
82068,"
   ياشيخ امي ديما لما اجي انا اختي نشتري حاجات لعنايه بحسمنا وشعرنا تزعق لينا وتقولنا بضيعوا فلوسنا علي حاجات تافهه وهتخربوا البيت وبجد هل فعلا لما اهتمي بنظفتي وانفسي ابقا كدا هخرب بيت ابي 😭
  ","

   لا أبدا !
   
   كويس جدا تتعودوا على الحاجات دي ما دام بدون إسراف.
  
"
82069,"
   انا غير السائل بس نفس الموضوع ولما قولت لأمي ليه مستمرة معاه قالتلي عشان مكنتوش تتشردوا بينا وبعد كده المجتمع يبص ليكم على انكم ولاد مطلقين
  ","

   مجتمع جاهل ظالم !
   
   عايز البيوت قائمة وخلاص حتى لو على هباء، ونفسيات مدمرة.
  
"
82070,"
   ماما خايفه من نظره المجتمع لينا وكمان انا طالبه فى الطب ومش عايزه تخلى نفسنا مكسوره من موضوع طلاق الوالدين
  ","

   يغور المجتمع !
   
   نفسيتكم هتبقى أحسن لما ترتاحوا من الضغط ده.
   
   عموما اعملوا اللي تقدروا عليه معاه وخلاص.
  
"
82071,"
   ياشيخ قراية فتحتي بكرة وكنت مبسوطة جدا والدنيا ماشيه تمام، من شويه حسيت ان قلبي اتقبض ومش مرتاحه وعايزه اعيط ومش عايزه اكمل هو دا طبيعي من القلق ولا ايه
  ","

   طبيعي .. لا تلتفتي له.
  
"
82072,"
   يا شيخ أبى بخيل علينا ماديا ومعنويا وامى هى التى تتحمل كامل المسؤليه ماديا ومعنويا أيضا وكلما ذاد الحمل ماديا ترك البيت ولا يسأل عنا واذا كان موجود يريد منا أن نجهز له الأكل ونغسل ملابسه رغم انه لا يعطينا لذلك وامى تطلب منى عدم تلبيه طلباته ماذا أفعل يا شيخنا وانا فى حيره من امرى أن يكون ذلك عقوق له
  ","

   ايه يخلي ماما تستمر مع واحد زيه محسوب عليكم وخلاص ؟!
  
"
82073,"
   لو شربت خمره مره مينفعش اصلي؟ لمده 40 يوم فعلا؟
  ","

   بل تتوب لله وتستغفره .. وتصلي.
  
"
82074,"
   انت طيب اوى يا شيخنا 
ربنا يعطيك ما يحرمك 
ويرزقك ويغنيك عن العالمين 
ادعوله يا جماعة معايا لعل الله يستجيب ويفرحه زى ما بيفرحنا
  ","

   الله يجبر خاطرك !
   
   آمين .. آمين .. آمين ..
  
"
82075,"
   ياشيخ انا لو عرفت ان اخويا بيكلم واحده وكلام مش كويس وبيضحك عليها المفروض أتصرف ازاي هل أقول لحد ولا اسكت ومليش دعوه ؟
  ","

   ابعتي لها من أكونت fake فوقيها وحذريها !
   
   وبس.
  
"
82076,"
   يا شيخ حتت ان الواحد يغير جدا علي البت الي بيحبها بيغير من ابسط واتفه حاجه بس بداعي حبه الشديد اوي ليها بس هي شيفاه افوره مين الصح ومين الغلط
  ","

   لو بتحبها فعلا = هتحافظ عليها، حتى من نفسك !
   
   يعني هتبعد عنها وتسيبها في حالها لين تظبط وضعك وتتقدم كالرجال .. فتتكلم عنها بفخر وتقول خطيبتي أو مراتي .. مش البت.
  
"
82077,"
   يا شيخ بيجيلي خطّاب كتير ومعظمهم كويس ووالدي بيرفض من غير حتي نا يقولي حاجه خالص ، انا بعرف من ماما بعد كده هو ايه ده ينفع يعني ولا ايه مع العلم الماديات كويسه معانا وانا في تانيه كليه ادبيه  تقريبا مفيش اسباب مقنعه ، ايه الحكم في كده وانا في كم حد لو كنت سئلت عنه كنت هبقا موافقه كدين وخلق ، رد فضلا
  ","

   خلي ماما تتكلم معاه وتفهم منه.
  
"
82078,"
   عادي نكتب الكتاب بمهر مؤجل علشان هو معهوش فلوس ولما ربنا يرزقه يبقى يديني اياه ولا الناس هتشمت بينا
  ","

   لو إنسان كويس ومحترم عادي .. يدفع اللي يقدر عليه والباقي مؤخر !
   
   كلنا عملنا كده.
  
"
82079,"
   انا كمان حد بعتلي وانا رديت ع اساس حد في المشروع معايا وعنده بمشكلة بحكم ان hr المشروع، لما قالي نكون اخوات عملت سين ومردتش، هزقني وقالي دي قله ذوق مش تقل، وانا شوفتك في الجامعه وانتي بتشتغلي ايه ، لما مش عايزه قريتي الرساله ليه، وحاجات كده
  ","

   دول لا يستحقوا مجرد القراءة !
   
   الله يعين ويهدي، ويعافينا.
  
"
82080,"
   ليه الفرحه دايما مش كامله
  ","

   عشان مش هتكمل إلا في الجنة.
  
"
82081,"
   لو سمحت ي شيخ رد 
الكليه منزله يونيفرم عباره عن بنطلون وفوقه حاجه طويله كده عليه وفوقيهم بالطو وانا مختمره ومش عارفه انزل ببنطلون العملي ازاي وده اجباري عليا اعمل اي
  ","

   لو البنطلون واسع واللي عليه واسع يصل للركبة = مفيش مشكلة.
  
"
82082,"
   انا بابا من قبل ما حد يسأل عن العريس بيسأل موافقه ولا لا ان قلت لا يبقي لا حتي لو ماما واخواتي مصرين وشيفينوا كويس بدون حتي جدال او يعرف سبب رقضي
  ","

   نِعم الأب هو.
  
"
82083,"
   لو واحدة أهلها ظلموها في الميراث  ولا زالت المشاكل قائمة...ايه حكم بِرها وصلة الرحم في الحالة دي سواء بالنسبة لها وبالنسبة لولادها؟
  ","

   تكتفي بالسلام إلى أن يعودوا لرشدهم !
   
   الإسلام أعدل وأحكم من إيجاب بر الظلمة الأكلة.
  
"
82084,"
   هو الآيه دي 
للمواقف اللي زي دي ولا إحنا بنستخدمها غلط يا شيخ عشان أنا عملت زيها كدا مره
  ","

   الاستخدام غلط طبعا؛ الآية مقصود بها الزنا السري، عياذا بالله.
   
   لكن التعامل بلا ضرورة والتجاوز حرام طبعا.
  
"
82085,"
   ياااااارب ترد عليااا. انا لسه طالعه تانيه صيدله ي شيخنا امي عايزاني اتخطب وانا مش عايزه كدا وبتعمل معايا مشاكل كتير وكأني زياده ع البيت ب حجه اني مخترش ل نفسي لما اخلص وهي تجوزني وانا صغيره كدا بدري .. دي بتكرهني ف البيت بحجه انها خايفه عليا وعايزه مصلحتي وجوازه نتفشخر بيها تعبت ي شيخ والله 😭😭
  ","

   طنشيها .. تماما.
  
"
82086,"
   طيب انا العكس .... فسخت خطوبتي برا بيهم وانهم اكيد شايفين الصح حتي لو كنت انا مش شايفه كده وعشان لو عمل فيا حاجه بعد كده مش هيجيلي عين اقولهم .... وف كسره رهيبه من وقتها... وخايفه اكون ظلمته .... ادعيلي بالعوض ياشيخ
  ","

   كلام الأهل ورأيهم يعتبر جدا طبعا !
   
   سيما لو فيه شواهد واقعية ..
   
   المقصد إنكم ما تجبروش نفسكم على حد أنتم عارفين مش هتقبلوه؛ رضوخا فقط لرغبتهم.
  
"
82087,"
   غير السائله بس الوالد دايما بيقول انا اعرف ده كويس ولا لا ولو رفضت مرتحتش بيقول يبقي فى حد ف حياتى !
  ","

   مقدمة مثالية لسيناريو بائس !
  
"
82088,"
   بعتلي وقال نتصاحب قولتله لا متخذات اخدان قال ازاي تحكمي اني اخدان ومتفتيش ودا رمي بالمحصنات ومتقوليش الجمله دي تاني انا غلط الرجاء الرد
  ","

   هو مش أخدان .. هو دماغه تعبان !
   
   بلّكيه يا ماما .. وسيبك من لعب العيال ده.
  
"
82089,"
   هل كثرة المتابعين نعمة أم نقمة ؟
  ","

   نعمة كبيرة وفضل عظيم وحاجة تفرح طبعا !
   
   لكن لو كانوا عونا على الطاعة .. كصحبة الجنة مثلا 💚
  
"
82090,"
   حلمت بحضرتك امبارح كنت عندنا ف البيت وانا كنت مبسوطة جدا واقول لماما حطى كل الأكل الحلو اللى عندك بس زعلت عشان كنت جايبلى عريس😂😂 بس بجد راحة نفسية رهيبة ربنا يكتببلك الخير دايما
  ","

   سبحان الله !
   
   ودي حاجة تزعل ..
   
   عموما أنا عملت اللي عليا .. المهم آكل 😬
  
"
82091,"
   رضيت برا لوالدى واثقه ان ربنا هيراضى قلبى☺
  ","

   ده مش بر !
   
   ما تفهموش الدين غلط وتلبسوا في الحيط .. وترجعوا تقولوا: أنا رضيت به لله .. ليه ما سعدتش وريّح قلبي !
   
   الله لم يأمرك أن تتزوجي من لا تقبلين إرضاء لأحد ..
   
   الله حرّم على أبيك أن يزوجك جبرا.
  
"
82092,"
   ألقاكم يا صحبة الجنه 💚
نصفها مؤلم = لان حضرتك بتمشي 
والنصف الاخر مُفرح = بيعطينا امل ان لنا لقاء آخر 
نلقاكم في الجنه يا صُحبة الجنه
  ","

   وهكذا الدنيا ..
   
   بين ألم وفرح.
  
"
82093,"
   ازاي اعوض عدم وجود اصدقاء كويسين في حياتي انا حقيقي بعاني من الموضوع ده محتاج حد ييكون جمبي وياخد بايدي ويعينني ع طاعه ربنا ويينافسني ونكون سند لبعض :((
  ","

   ومين فينا مش بيحتاج كده ؟!
   
   معلش ..
   
   اسند نفسك بنفسك واستعن بالله ..
   
   وستلقى في الحياة من يؤنس المشوار .. أو ففي الله العوض عن كل أحد.
  
"
82094,"
   مخلص دراسه والله بس لسه مخدتش خطوه في موضوع الزواج... نخليها بيصعبو عليا امي واخواتي البنات يسمعو المصطلحات ديه
  ","

   الفساد موجود كل مكان يا غالي !
   
   احنا مش هنغير الكون ..
   
   وزي منت بتعرف تحفظ فطرتك وسط العك ده كله .. هم برضه بيعرفوا ..
   
   فما تكبرش الأمور وتعقد نفسك على وهم.
  
"
82095,"
   مغترب ونفسي هفااني علي طبق ملوخيه. الحقني بالطريقه يا مولانا😂😂
  ","

   دور عالنت زي الشطور .. وخليهم طبقين ..
   
   وهجيب العيش وآجي 😌
  
"
82096,"
   انا بيصعب عليا ان الي هتجوزها تسمع الشتايم الي في الشارع او الي في التلفيزيون ومصطلحات زي شمال وف*خ والحاجات الي بقت عادي دلوقتي ديه وتبقي عارفها معناها كمان ومش عارف احل الموضوع ده ازاي او ازاي احافظ عليها من انها متسمعش المصطلحات ديه
  ","

   قم ذاكر يا حبيب قلبي واستعد للدراسة.
  
"
82097,"
   18سنه
درست سنة تمريض بلجامعه من اختياري بس كرهتها و مابقى بدي كمل
تمشكلت مع اهلي ووصفوني بمعقده و مريضه نفسيا وبدي حكيم بس عشان متبدي ياها😭😭
وقال دفعوا مصاري علفاضي
حابه فوت معهد شريعه كيف اقنعهم و شو اعمل
مع العلم بابا مش ملتزم اوي و مش قابل
  ","

   التمريض مهنة عظيمة يا بنتي !
   
   لا أنصحك بتركها.
  
"
82098,"
   رأي حضرتك لو سألنا ربنا عن حاجه وحلمنا انها هتتيسر كده معناه أن ربنا هيرزقنا بيها أن شاء الله؟
  ","

   ممكن حديث نفس عشان بنفكر فيها كتير.
  
"
82099,"
   انا تخين و كل شوية اترفض و زهئت .. انا رايح افطر و جايلك تانى 😬
  ","

   ههههههه
   
   هنا وعافية ..
   
   ونصيحة من أخوك حاول تخس عشان نفسك أنت.
  
"
82100,"
   هل العودة إلى الإدمان بعد الحج علامة عدم القبول؟  😢
سألت الله بصدق أن يعافيني من هذا البلاء الذي دمر حياتي وأنا في طريقي الآن للعلاج بعد سنوات من الضياع
والله العظيم ساقني الله إلى مكة من مصر و انا لا أملك إلا مال قليل جداً و معنديش شغل 
مش معقول ربنا ياخدني لحد عنده و يردني خائب  صح؟! 
هذا ظني به
  ","

   مش هتخيب بإذن الله ..
   
   لا تيأس.
  
"
82101,"
   أنا رفيعة وكل شوية زمايلي أو قرايبي يبفضلوا يتريقوا عليّ تقريبًا كل ما بشوفهم، وكرهت نفسي وكرهت أخرج ومش عارفه اعمل ايه
  ","

   اللي يتريق عليك = اديه فوق دماغه بالذوق !
   
   الناس مش بيعجبهم العجب .. غيرك بتتبهدل برضه عشان زايدة شوية !
   
   طنشي وحبي نفسك زي منت.
  
"
82102,"
   يا هلا بالزين كله 💚
  ","

   ما عليك زود يالغلا 💚
  
"
82103,"
   هو حرام لو حد متقدم شاف صورتي من حد وسيط بينا وثقه وانا رفضت بعد كدة عشان معجبنيش
  ","

   ايه الحرام في كده !
  
"
82104,"
   والخوف هُو؟!
  ","

   احتياجك الدائم للدفاع عن نفسك !
  
"
82105,"
   نصيحه لنقاء القلب
  ","

   ماذا فاتك .. إن رضي الرب ؟!
  
"
82106,"
   الأمان هُو؟!
  ","

   التماس العذر قبل سماعه.
  
"
82107,"
   حضرتك بتقول شعر😳😳😳
  ","

   مليش فيه والله !
   
   بس هو اللي قالي قول .. فقلت.
  
"
82108,"
   ارتجل بيت شعر !!😂
  ","

   ما كانت حياتي لولاك تكون .. ولا الهموم دون قربك في زوال
   
   يقين أنت لم تنله الظنون .. وصفك فاق حدود الجمال
   
   لست بشاعر حروفه جنون .. لكن حبك يسبق الارتجال !
  
"
82109,"
   اه ..كده الموضوع ماشي علي أساس مسير ومخير صح ؟ 
يعني هم في الأصل مسيرين بس مخيرين إنهم يستمروا كده ولا يختاروا الإيمان 
صح ؟ 🤔
غير السائل والموضوع بيجنني
  ","

   اشمعنا في الدنيا بتختار مصلحتك وتسعى لها .. وفي الآخرة عايز تركن للضلال المريح وتقول مكتوب علي ؟!
   
   أنت عبد .. لا تعلم المكتوب .. فأحسن بالله الظن واسع للجنة = تجد الجنة هي نصيبك.
  
"
82110,"
   ليه ربنا بيعذب الكافرين و هو كتب عليهم الكفر؟؟؟؟؟؟؟؟
  ","

   لم يجبرهم أحد على اختيار الكفر !
   
   طريق الهداية كان واضحا أمامهم فأبوا ..
  
"
82111,"
   ربنا هيراضيني ؟
  ","

   وهل نستطيع المواصلة في التنفس إلا اليقين في الإجابة بنعم؛ طمعا في كرمه وحسن ظن به .. هو أهله !
   
   سبحانه وبحمده.
   
   ألقاكم يا صحبة الجنة 💚
  
"
82112,"
   كنت بشوفه بس وبسمع عنه كلام كويس..بطلت ادخل صفحته والاسك بتاعه عشان فتنه ليا جداا..بس لما بشوفه بالصدفة بحس اني معملتش حاجة في الجهاد ده كله ! مش عارفة اعبر بس انا شايلة هم الجامعة تبدأ واشوفه اكتر ..بحاول اغض بصري جدا..بجد بخاف علي نفسي جدا و علي قلبي..مش عايزة اتوجع فعلا .. من فضلك انصحني ومتدايقش
  ","

   أتضايق ليه بس !
   
   وهل ما أنت فيه يُملك؛ هو سهم يصيب بلا مقدمات ..
   
   تلزمك الآن المجاهدة والصبر والثبات .. وسلي الله من خيره وفضله؛ سبحانه رب الأرض والسماوات ..
   
   ثم انشغلي بمرحلتك وما ينفعك .. لا تدرين أين الخير، ولا كيف يحيي الله القلب الموات.
  
"
82113,"
   Bekliyorum ve izliyorum 
Babam Sezin çok seviyoruz 
Türkiyedan yazıyorum
 أنتظر و أشاهد 
أبي نحبك كثيرا
أكتب من تركيا 🌷💚🌷
  ","
  teşekkür ederim 😃
  "
82114,"
   لو حياتنا هتبقى مستقلة بعيد عنها...بس تأثر البنت مش هيبان دلوقتى لكن هى بتنكر أفعال والدتها
  ","

   لازم تملى ايدك كويس من النقطة دي !
   
   هي أخطر ما في الموضوع.
  
"
82115,"
   والله انا 23 سنه وكنت اتمنى يتطلقو م زمان احسن م العذاب النفسى اللى انا فيه بسببهم
  ","

   للأسف !
   
   كثير من الحالات التي يحسبون أنفسهم فيها يضحون من أجل العيال .. بيكبروا العيال ومش بيسامحوهم على الضغط والقرف اللي عيشوهم فيه.
  
"
82116,"
   متقدملى شخص على خلق و دين و بيصلى فى المسجد بس 
  بيشرب سجاير و هعيش فى مركز فى محافظه و انا اصلا من القاهره و هبعد عن اهلى و مش هشتغل و انا خريجه هندسه و صعبان عليا ميبقاش ليا كرير و كل ناس بتقول شغل البنت هى سندها و راى الدين ايه ! بس الاستخاره بتشير  لانى اوافق و انا مرتاحه بس خايفه من النقط دى
  ","

   إن كان كما تقولين = ما تخافيش يا باشمهندسة !
   
   وشهادتك معاك في أي وقت لو احتاجتيها.
  
"
82117,"
   هل سوء خلق الام سبب لرفض امى خطبة بنت حسنة الخلق؟
  ","

   ولو أمها بلسم بس البنت سيئة يبقى إيه ؟!
   
   إذن البنت هي العنصر المهم؛ لأنك هتعاشرها هي ..
   
   الفيصل بس هيكون في درجة تأثرها بأمها، ودرجة تدخل أمها في حياتها وحياتك فيما بعد.
  
"
82118,"
   شيخنا ❤ .. 
أنا بحب بنت ملتزمه جدا .. مش عارف أعمل إيه.. أنا بحبها لدرجة انها مش بتروح من علي بالي أبداً ..  ومش بإيدي أعمل حاجه (٣ث) .. انصحني
  ","

   لسه بدري .. أوي .. أوي يا حبيبي !
   
   ركز في مرحلتك، ولا تتعجل شيئا قبل أوانه.
  
"
82119,"
   أنا عاوز اكون غني غنى فاحش كده انا عاصي وانسان غير سوي وعمري ما هكون ولا هبقى غني وجاحد ومنكر بنعم الله عليا ولا اشكره وساخط وناقم؟
  ","

   وأنا زيك على فكرة !
   
   بس الضابط ليه، ونيتك ايه ؟
   
   إن كانت خيرا بصدق فستؤجر بنيتك .. وإن لم يأتك المال.
  
"
82120,"
   سابني ومشي قالي افتحيلي قلبك وسابني ومشي اول حد ارتاحله راح خطب غيري وسابني قلبي واجعني 💔
  ","

   ولا يستاهل !
   
   احمدي الله إن الدنيا بانت من الأول.
  
"
82121,"
   صوتك فى القرآن أبكانى يا شيخ 
دخل قلبى 
ربنا يرحمك و يسعدك
  ","

   المقاطع دي تبقوا تجمعوها صدقة عني 😃
   
   اللهم رحمتك وسعدك .. دنيا وآخرة ..
  
"
82122,"
   🌸
  ","

   ادعيله كتير .. كتير ..
   
   وبس.
  
"
82123,"
   حضرتك تفضل التكافؤ فى الزواج فى كل شئ ؟
  ","

   إن صح التكافؤ بين الأرواح .. هان بعد ذلك كل شيء !
   
   بس يصح .. مش يتوهم.
  
"
82124,"
   هوا طبيعي اني احس اني خايف و موجوع ان ابويا وامي هايتطلقوا ، مع اني عندي ٢٩ سنة ؟
  ","

   مقدر طبعا شعورك يا حبيبي !
   
   عموما طلع نفسك تماما من اللي بينهم ..
   
   هو أبوك وهي أمك .. لهما حق البر والمعاملة بالإحسان.
  
"
82125,"
   حضرتك تفتح مكتب جواز يا شيخنا  واهو زيتنا في دقيقنا وكلهم صحبة الجنة 💔😂
  ","

   مكتب جواز .. وجنبه قطع غيار بني آدمين 😂
  
"
82126,"
   كنت مفكراه محل عرسان طلع محل سيارات😂😂😂
  ","

   يا سيدي .. أهي كلها حوادث 😬
  
"
82127,"
   هل الحب وحده يكفي للزوج 
مع العلم عدم التوافق إجتماعيا
  ","

   غالبا تتوهمون أنه حب !
   
   وغالبا لا يصمد أمام أول مطب ..
   
   فالأضمن في الغالب تحكموا عقلكم أكتر.
  
"
82128,"
   لا النكد ده كادوه 😂😂😂😂
  ","

   ده أوبشن تقفيل المصنع المصري حضرتك !
   
   احنا بعمل له معالجة في ورشتنا .. رد على البارد وسنفرة ودهان فرن وليلة كبيرة سعادتك ..
   
   يا تنفع .. يا تجيب وش سلندر ..
   
   عموما هو ضمان لمدة ٢٤ ساعة وبعد كده مش مسؤولين 😬
  
"
82129,"
   السلام عليكم مولانا هل طرق باب الزواج هروبا من معركة الشهوة لا نثبت فيه ولماذا؟
  ","

   لأن طرق باب الزواج ما ينفعش هروبا !
   
   بل اقتناعا واستعدادا وتحملا للمسؤولية .. بحب صادق، أو كرم دائم.
  
"
82130,"
   هو انت اكاونتك verified ليه هو انت محمد عطيه بتاع ستار اكادمي ؟!
  ","

   طب ركز في الصورة حتى !
   
   أنا محمد عطية بتاع صحبة الجنة 😌
  
"
82131,"
   وشوفلنا عروسه حنينه عندك بالله عليك يا شيخنا علشان الوضع جاب جاز بصراحه😍😂😂😂😂
  ","

   ده في الدور التاني حضرتك !
   
   تبع شركتنا برضه .. بس لاين جديد ..
   
   الموجود استندارد بس .. أي زيادات (أوصاف معينة - زيادة فرفشة - بدون نكد) لازم تطلب عن طريق التطبيق الأول.
  
"
82132,"
   عايزة اتنازل عن ميراثى انا وابنى لاهل ابوه عشان يسيبونا ف حالنا و كفاية اذية وخايفة ابنى لما يكبر يسألنى عن حقه ليه اتنازلت عنه
اعمل ايه
  ","

   حافظي على حق ابنك .. واللي يؤذيك اديه باللي في رجلك !
   
   مقدرتيش = اشكيه لربنا، وأبشري.
  
"
82133,"
   ليه فاتحين محل😂😂😂
  ","

   ما هي بتقولي عندك !
   
   يعني أقول مفيش .. وأنا عندي جوه ؟!
  
"
82134,"
   زود الاورد نحن هنا ياابو أنس😂
  ","

   حاضر !
   
   المشكلة إن النوع ده شاحح جدا في السوق اليومين دول ..
   
   لكن هنحاول بإذن الله.
  
"
82135,"
   لا دور بس دا احنا كتتير 😂🐢
  ","

   كان فيه واحد هنا في الدرج شايله على جنب !
   
   الظاهر الواد عبدالسميع اداه لزبونة 😏
  
"
82136,"
   شايف نفسك اهل لان الناس تقولك ياشيخنا؟؟
  ","

   ولا شايف نفسي أهل أشم الهوا حتى !
   
   هون عليك .. كلنا متجملون بالستر.
  
"
82137,"
   شوفلي عريس يكون ملتزم عندك يا ابوانس😂🌸
  ","

   ثانية واحدة كده !
   
   امممم خلصنا للأسف ..
   
   إن شاء الله يجيلنا جديد بعد أسبوع ..
  
"
82138,"
   طيب الشخص نفسه المفروض يعمل ايه علشان يتوب هل التوبه والرجوع لربنا كافي في حين أن الحد لم يُقام؟ غير السائل..
  ","

   نعم .. يتوب فيما بينه وبين الله، ويستتر بستره.
  
"
82139,"
   مغتربة يا شيخ و بحاول اتاقلم مع الوحدة و بفكر متجوزتش و اقفل الباب الي مليان مشاكل ده و وحدتي حتكون اهون عليا هل حندم بعد كدا؟
  ","

   إن جاءك من يأمنه قلبك = فافتحي نوافذ روحك لشمس الأنس !
  
"
82140,"
   ربنا يجعلك من أهل الجنه ياابا أنس ويرضي عنك
  ","

   جميعا يا رب ..
   
   صحبة 🤲🏻
  
"
82141,"
   هو أي حد زاني وإنت بتعرف إنه زاني،، حكمه. في الشرع إنه يرجم حتى الموت،،، طبعاً هالأيام ما في رجم ولا موت،، إنت هيك لازم تعامله كحد ميت والا كيف💔؟؟
  ","

   أنت لو اتكلمت دون أربعة شهود رأوا عيانا بيانا = تجلد ثمانين جلدة حد الرجم !
   
   فاتق الله وأمسك عليك لسانك وسل ربك العافية والستر.
  
"
82142,"
   الشيخ عايز يقول ايوه فين الهدايا اغرقوني بها😂😂
  ","

   ١٢ / ٩ مثلا الإعلان عن الأيفون الجديد !
   
   دي أجمل كل سنة وأنت طيب والله 😃
  
"
82143,"
   تواعدنا على الزواج وما حكينا مع بعض سنين ، وبهالفترة شو ما مريت بظروف صعبة ومرضت ما حكى معي ابدا ولا واساني.. مع العلم يصير حكي خفيف بينه وبين قراباته، والان يتقدم لي، صديقاتي بيحكن ما عاش معك الايام الصعبة ولا وقف جنبك مع انه يمكن واسى غيرك، ف ما بيستاهلك الان، رايك يا شيخ؟؟
  ","

   يتقدم !
   
   لعل صمته كان من تمام حفظ العهد بينكما، وخشي الاقتراب حال الضعف فتتهدم كل الحصون ..
  
"
82144,"
   ابي مهموم هذه الأيام ويسهو كثيرا رغم انه حريص يخفي عنا حاله ولما أسأله يقول لاشيء امي متوفية واعرف انه يريد ان يتزوج وعليه دين وظروفنا المادية لاتساعده يحزنني حاله ولا أعرف كيف اخفف عنه ؟!!!
  ","

   لا أتمنى أن أملك كثيرا من المال إلا من أجل مثل هذا وغيره !
   
   ادعموه واتكلموا معاه وشجعوه على الاستمرار في هذه الحياة ..
   
   اللهم فرج عنه .. وأقر عينه .. وآنس وحدته ..
  
"
82145,"
   عندي عادة سيئة مش عارفة أبطلها
إني بألف قصة وهمية ما حصلتش في الواقع
و أحكيها للناس و أصدقها
انا عارفة إنه يمكن يكون فراغ
انا فعلا حياتي فاضيه بس ممكم يكون مرض مثلا
انا بضايق من نفسي اوي و كل مرة اقول مش هكرر ده تاني بس بلاقي نفسي بعمل كده بدون وعي
و بتكون ف الغالب لما م الاقيش اهتمام من اللي حواليا
  ","

   لازم طبيبة نفسية .. بسيطة بإذن الله.
  
"
82146,"
   أنا كمان يوم ميلادي 1 ..،10 
19 day's left 😂
كل عام أنت بهجتنا
  ","

   أيوه يعني وبعدين ؟! 😏
  
"
82147,"
   كنت بكلم شاب والوقت لأ الحمد لله هو بيحاول يتصل عليا كتير ويبعتلى انا والله العظيم عملاله بلوك واتساب وماسنجر وفيس وبلاك ليست بس بيبعت رسايل ع الموبايل أنا وان كنت اوقات تفكيرى بيضعف ويفكر فيه بس مش برده عليه خالص ولا بستجيب ليه والوقت متقدملى شاب كويس ماشاء الله مش عارفة أوافق ولا لأ
أجب جزيت خيرا
  ","

   وافقي بلا تردد !
   
   وانسي ذاك (العيّل).
   
   لو كان صادقا لطرق الباب، أو تركك آمنة بدون ممارسة هذا الخراب.
  
"
82148,"
   اضم صوتي لصوتها وانى اول مرة اسمع عن حضرتك كانت محاضرة في برج التطبيقين حضرتها و من ساعتها وانا تشرفت بحضرتك
  ","

   كان يوم جميل !
   
   كم كنت فخورا بكم لما قلت: صحبة الجنة يرفعوا اديهم ..
   
   حاجة كده زي فرقة المهمة المستحيلة IMF 😃
   
   الله يجمعنا دوما على خير.
  
"
82149,"
   حسابك صار جدي وين الضحك الي زمان ناقصين كآبه
  ","

   الله يرحم جدي وجدك 😬
  
"
82150,"
   من كتر حبي فيك يا شيخ عملت الاسك باللون الاخضر 😂💚
  ","

   اعمله بحلقي حتى !
   
   عيد ميلادي ١ / ١٠
   
   وريني الحب بأه 😌
  
"
82151,"
   عملت اسك علشان اتابع حضرتك 
سمعت عن حضرتك كتير وعن صحبه الجنه 💚
 ف احب اقول لحضرتك ي شيخي اني بقالي 5ساعات بقرا في الردود بتاعت حضرتك 
ربنا يباركلك ويجزيك الخير اينما ذهبت
  ","

   يا هلا ومرحبا !
   
   الله يسعدكم ..
  
"
82152,"
   يا شيخ انا مش بعرف اذاكر بليل نهائي.. بحب مذاكره الصبح جدا بابا مش مقتنع ان ف حاجه اسمها ساعه بيولوجيه بتتحكم ف نوم وكده وبيبهدلني علشان بنام اكتر من ساعتين و عاوزني اسهر..  نتيجه السهر مش بعرف اصحي بدري ف اليوم بيضيع عليا من غير مذاكره اعمل اي 
انا ف 3 ثانوي
  ","

   اعملي اللي يريحك أنت !
   
   اللهم اهد الأهالي وعلّم جهلهم.
  
"
82153,"
   تعرف يا شيخ ان اسمك ع اسم جدي ""محمد عطية""
كنت بحبه جدا الله يرحمه ..🌸
  ","

   ههههههه
   
   أفهم من ده إنك بتمدحني ولا بتفوّل عليا ؟!
  
"
82154,"
   طب ماجوبتش بصلاح ليه ياشيخ؟
  ","

   أبو تريكة لا يوازيه عندي في هذا المجال برمته أحد .. مهما بلغ.
  
"
82155,"
   توفت أختي أسألك والمتابعين الدعاء
  ","

   عظم الله أجركم ورحم أختكم وقبلها في الصالحين .. وموتى المسلمين ..
   
   آمين.
  
"
82156,"
   كل سنه وانت طيب يا شيخنا
  ","

   وأنتم بسعادة ورضا وراحة بال 💚
   
   ويا رب كل سنة أجمل من اللي قبلها ..
  
"
82157,"
   كرستيانو ولا ميسي؟ 
يارب متختار الي ف بالي😬
  ","

   صلاح يا جدع !
   
   ابننا على المنصة السنة دي.
  
"
82158,"
   وحيدة جدا ...
  ","

   أنا أعلم جيدا هذا الشعور المقيت !
   
   لا تتركي قلبك له فريسة سهلة ..
   
   آنس الله روحك .. وأقر عينك.
  
"
82159,"
   ماذا عن كريم بن زيما ؟؟ 😁
  ","

   خد حسنات كتير على قفايا من الشتايم في البلاي ستيشن 😂
  
"
82160,"
   من الرياضي الذي ترغب في قضاء يوم معه؟
  ","

   أبو تريكة.
   
   بحبه يا آسك 💚
  
"
82161,"
   اقرءلنا حاجه بصوتك ي ابو انس لو سمحت💙
  ","

   اركب معنا !
   
   ألقاكم يا صحبة الجنة 💚
  
"
82162,"
   شيخ اللي يروح ويجي عليا وبحس اني لعبة معاه اعمل ايه ؟!
  ","

   تعرفيه إنك مش لعبة !
   
   بل إنسان عنده كرامة .. بيدوس على اللي يدوس عليه.
  
"
82163,"
   انا معنديش أسأله ليك لكن اجاباتك عظيمه 
بجد شابوه😍😍
  ","

   شابوه عليك ورحمة الله 😃
  
"
82164,"
   طيب و ايه المشكله يا شيخنا لما يتجوز تاني 
دا حتي في ائمة قالت ان الاصل ف الجواز اتنين مش واحده استنادا لأن الاية بدأت مثني وثلاث ورباع يعني بدأت مثني مش بدأت بواحدة و معلش يعني اكيد انها بدأت كدا لحكمة لان مفيش حرف ف القرآن غير بحكمة !!!
رأيك ايه بقا يا شيخنا لو سمحت عشان انا عايزة افهم
  ","

   الأصل مش في الزواج التعدد ولا حاجة !
   
   كان ربنا خلق لآدم أربعة.
   
   والمشكلة مش في التعدد في حد ذاته .. في وقته، بضوابطه وشروطه = محدش يقدر يعارضه !
   
   المشكلة إن لما واحد يكون لسه خاطب أو عاقد ويقول كده فده معناه إنه غير مؤهل أصلا لحمل مسؤولية وغير واعي بطبيعة التعامل مع المرأة وغير مدرك إن دي الفترة اللي لازم يؤسس فيها الحب والأمان التام بداخلها !
   
   وبعدين ما يمكن يفطس ما يلحقش، أو تعجبه أوي لدرجة ما يحبش يعدد عليها، أو تعقده في عيشته فيحرم يكرر الغلطة تاني.
   
   استباق الأحداث، وجرح بنات الناس في هذه المرحلة = مؤشر سيء جدا في طبيعة الشخصية.
  
"
82165,"
   يا ابو انس خصص وقت للسناجل والهلس بقي كفاية مشاكل المرتبطين وعقدهم خلينا نفك شوية
  ","

   الحمد لله .. هربت منيهم !
  
"
82166,"
   مش فاهمه ايه المشكلة لما تقوله اشتقت لها !!
  ","

   يا ستي حب ساذج .. في بدايته يميل للأنانية شوية !
   
   هو شايف إنه يكفيها وما ينفعش تشتاق إلا له ..
   
   ده صح ؟
   
   طبعا لأ ..
   
   لكن ما دام كويس معاها فبكرة هينضج ويعقل ويفهم إن لكل واحد مساحته.
  
"
82167,"
   هو اللي محتاج الحلال يعمل إيه ! العفة صعبة أوي
  ","

   يصبر !
   
   عشان عوده ينشف .. وقلبه يذوق لذة الثبات بالعفة.
   
   بعدين هيعرف يفتح بيت ويحافظ عليه ..
   
   أما الضعفاء الفارون من معركة الشهوة بطرق أي باب = لا يثبتون.
  
"
82168,"
   ماذا بينهم و بين الله عشان ترد ع اسئلتهم وانا لا 🧐😢
  ","

   نفس اللي عندك .. وعندي !
   
   حسنات .. وذنوب .. ورجاء العفو والغفران.
  
"
82169,"
   نصيحه لصحبة الجنه من ابو انس مش من الشيخ محمد عطيه ✋ ..
  ","

   كلوا كويس .. ناموا كويس .. ابدئوا يومكم بقرآن وتفاؤل ..
   
   ما تسلموش قلبكم بشيك على بياض لحد !
   
   اللي تحبوه فعلا ويحبكم = يكفيكم .. وعلى الدنيا السلام.
  
"
82170,"
   ي شيخ بعد ما فسخت عملي مشاكل وافتري غلينا كتير دلوقتي بقاله شهرين بيحاول يكلمني باي طريقة عشان يرجع .. المشكلة اني بقيت بدخل اكونته وكدا بغد ما كنت تجاوزته تماما اعمل اي انصحني !
  ","

   بلّكيه .. وما ترجعيش.
  
"
82171,"
   خطيبى بيعمل كدا ولما بشد عليه واقوله كل واحد يروح ل حاله بيقولى انا ممكن لما اتجوزك محتاجش اتجوز تانى بس عاوز يكون عندى ولاد كتير علشان كدا هتجوز اتنين بيتكلم كدا كتير هو هيعمل كدا فعلا ولا ايه ؟
  ","

   هو دماغه تعبانة مش أكتر.
  
"
82172,"
   أبي كلمه وقاله ميقوليش كده عشان دخل عليا لقاني بعيط بسببه وهو مفيش فايدة فيه
  ","

   لو أختي = كنت طلقتك منه بلا تردد.
  
"
82173,"
   السلام عليكم زوجي عاقدين و لكنه يغار حتى من صديقاتي أعرف أنه يحبني و أنا أيضا أحبه بس يزعل لما أقله اشتقت لصديقتي و أريد أروح لها إيش الحل كيف أتصرف معه من فضلك؟
  ","

   قولي عايزة أزورها .. مش لازم اشتقت يعني !
   
   يا جماعة احترموا طبائع شركائكم.
  
"
82174,"
   ولماذا نتزوج  اذا  ؟ 
حياه الفتاه العزباء أفضل بكتير من رجل يتحكم بها
  ","

   احم !
   
   ربنا يزوجك ويقر عينك .. وترجعي هنا تقولي: آني آسفة.
  
"
82175,"
   مكتوب كتابي وكل شوية يحلف إنه هيتجوز عليا ويعدد ولما طلبت الطلاق مش راضي اعمل ايه
  ","

   دخلي أهلك ولازم حد المهزلة دي !
   
   اللي زي ده هيبهدلك بعد الزواج للأسف.
  
"
82176,"
   الصداقه رزق؟
  ","

   أي حاجة في الدنيا بتفرحنا = رزق.
   
   بعضه نسعى إليه .. وبعضه قد يأتينا بلا سبب !
  
"
82177,"
   لو سمحت لو انا متجوزه في بيت عيله وحصلت مشاكل وطلعت في شقتي لوحدي بسبب ان اهل زوجي بيزلوني بالاكل وبيعاملوني وحش بس زوجي عايزني انزل تاني عشان اخدم اهله وانا مش عايزه المفروض الصح اعمل ايه
  ","

   الصح تفضلي في شقتك وتنفصلي بحياتك ..
   
   وتبقي تشقري على أهله وتعملي اللي تقدري عليه؛ تكرما منك.
  
"
82178,"
   مواعيدك غريبة فعلا 😂
  ","

   يا أخي أقولهم هبقى عندكم ٩ .. ليه بأه يتصلوا علي ١٠ ويقولوا أنت لسه في الطريق ازاي !
  
"
82179,"
   انا ماما بابا توفي وهي صغيرة وسابلها كذا طفل ولولا هي كملت تعليمها كان زمانا فعلا بندور علي حد يأكلنا
  ","

   ربنا يغنيكم ويحفظكم ..
  
"
82180,"
   هل يجوز نصح و تحذير اصحاب الحسابات الاباحية وتكرار النصح والتذكير الى ان يغلقوا حساباتهم ؟ حتى لو بيبقي دا مزعج بالنسبه ليهم ولا حرام
  ","

   اعملوا بلوك وبس .. لا يخدعنكم الشيطان.
  
"
82181,"
   اغبى نساء العالم. هى تلك من تتخلى عن وظيفتها وتعليمها بإرادتها وتعتمد على ظل رجل قد يتركها فى منتصف الخمسين 
ايه رايك في الكلام ده 
انا خايفه انو يحصل معايا
  ","

   وقد يدوبها وهي في الأربعين .. ويتزوج حلوة في الثلاثين، ويقول: الله يرحمها وموتى المسلمين 😬
  
"
82182,"
   أم العريس اللى هيتقدملى عايزة تيجى تشوفنى الأول قبل ما تجيب ابنها، ده عادى يا شيخ؟
  ","

   عادي .. خدي الموضوع ببساطة.
  
"
82183,"
   لازم نبقى وحشين عشان نساير تطورات المجتمع !
  ","

   بل نحافظ على قلوبنا وأرواحنا، طيب نقية .. ويغور المجتمع !
  
"
82184,"
   اسمعي اللايف بتاع استقم بتاع الشيخ محمد عطيه هيفرق معاكي زيي ( بنت بردو )
  ","

   الحمد لله ..
   

    https://www.facebook.com/m.atiia.soliman/videos/1321356817944160/
   

"
82185,"
   واذا كان الصديق الذي تبذل له لا يبذل مثلما تبذل ماذا تفعل
  ","

   يبقى مش صديق !
   
   ممكن زميل أو معرفة ..
   
   ما تسمحوش لعلاقة تستنزفكم، وتاخد منكم بدون ما تعطيكم.
  
"
82186,"
   انا بحب اراء حضرتك.
هو انا معنديش مشكلة الحمد لله بس حبيت اتكلم عن حاجة جوايا.
بنت سني25  جميلة الحمد لله، ناجحة جدا فشغلي، الي حد ما مثقفة، ربنا كارمني بقربه علي قد ما اقدر صلاه وصيام وقران
بس علي قد مانا دايما مشغولة لكن ساعات بحس بفراغ عاطفي مع اني معنديش وقت فراغ.
ادعيلي بالزوج الصالح :)
  ","

   الله يا رب يسعدك ويرضيك ويؤنس قلبك .. وكل من مثلك ..
  
"
82187,"
   ي بخته صديقك💔
  ","

   أو الله يصبره على مواعيدي 😬
  
"
82188,"
   ادعيلي وعرفني انك دعيت 
انتكست بذنب قبيح قبيح جدا
*بنت*
  ","

   المهم لا تستسلمي ولا يغلق عليك الشيطان باب التوبة والرجوع !
   
   رحمة الله واسعة .. وعفوه لا حد له ..
   
   والشيطان ليست قضيته معنا في الذنب، بقدر ما يريد منا اليأس.
  
"
82189,"
   هل تثق باحد من اصدقاءك؟
  ","

   طبعا !
   
   وإلا ما كان للصداقة معنى.
  
"
82190,"
   السلام عليكم ورحمة الله وبركاته ،

ما رأي الأئمة الأربعة بالتهنئة
برأس السنة الهجرية ؟
  ","

   - كل عام أنتم بخير ..
   
   = وأنتم بالصحة والسلامة ..
   
   سهلة يا جماعة أهي؛ ما تعقدوش الدنيا .. أصلا الشعب المصري بيقولها طول أيام السنة 😃
  
"
82191,"
   هيسمي عياله بنفس الاسماء الي كنا مختارينها سوا يا شيخ😂😂
  ","

   فيه الخير الصراحة 😃
   
   يلا يلا .. قوموا صلوا الضحى ..
   
   بلا وجع قلب.
   
   ألقاكم يا صحبة الجنة 💚
  
"
82192,"
   خلاصة الكلام ..
  ","

   من المتابعين والمتابعات إنك رفعت ضغطهم زيي تمام !
   
   وفيه ناس كتير طلبوا رقمه 😬
   
   لكن الكل متفق (وأنا معاهم) إن ما دام مفيش نفور يبقى توكلي على الله .. وأبشري بالخير.
  
"
82193,"
   انا بحكي لكل اللي اعرفهم عن حضرتك و ازاي فكري اتغير عن حاجات كتير بفضل الله ثم حضرتك حتى ساعدتني اخد أهم و أصعب قرار بحياتي
جزاك الله عني كل خير
  ","

   ربنا يسعدك ويجبر خاطرك 🌹
  
"
82194,"
   طيب لو هى دكتورة وهو خريج كليه نظرية بس مثقف ومحترم وبيتقى ربنا؟؟؟
  ","

   مفيش مشكلة؛ ما دام بينهم توافق وتفاهم.
  
"
82195,"
   زوجي مغترب يا شيخ وانا تعبت اوي ومش قادره استحمل اكتر من كده وهو مش راضي ينزل
  ","

   حسبنا الله على من فرّق شمل المسلمين، وصعب عليهم أرزاقهم !
  
"
82196,"
   لو متقدملي عريس ممتاز من كل النواحي خلقا ودينا بشهادة كل اللي تعاملوا معاه،. ونسب ومكانة اجتماعية ومادية مناسبين وطموح وعلم وشكل كويس جدا مش ناقصه حاجة فعلا، بس قعدت معاه مرتين وكل مرة مش حاسة لا بفرحة وحماس ولا حاسة بنفور منه، حضرتك رايك اعمل ايه وايه ممكن يحسم قراري ؟
  ","

   أنا هسيبك للإخوة المتابعين والمتابعات يعرفوك غلطك !
  
"
82197,"
   أنا بحبها بس مش مستعد اتعب فى حياتى أو محصلش على حقوقى كامله كزوج بسبب شغلها وهى عندها طموح وو..
  ","

   مفيش حد بيحب يقول مش مستعد أتعب دي !
   
   سيب بنت الناس في حالها وشوف حد غيرها تبقى ست بيت وبس كما تريد.
  
"
82198,"
   انا علوم ياابا انس ومراتي دكتورة 😂 
والحمد لله كويسين ونجاحها ف شغلها وبيتنا معايا دا نجاح لينا احنا الاتنين سوا
  ","

   تعالى اقف جنبي يا سيدي 😌
  
"
82199,"
   لو سمحت ياشيخنا ازاي أعرف ان المشكله اللي بتواجهنا دي سحر او حسد او عادي مشكله عابره؟ انا دلوقتي واقفه عالطلاق بسبب تافهه جدا ولكن الموضوع زاد جدا وماما بتقولي احتمال يبقي حسد او سحر وأنا مش بحاول أقنعها ب أن أهل زوجي هم اللي طبعهم كده وأن المشاكل اللي أظهرتلنا معدنهم مش سحر ولا حسد
  ","

   الحسد كثيرا ما يكون شماعة مظلومة نعلق عليها جفاء الطباع وقسوة القلوب !
  
"
82200,"
   22 سنة بعشق البحر وبلدي مفيهاش حتي مصيف كل سنة مفيش بفكر جديا أطلب من اللي هيتقدملي نعيش في مكان فيه بحر عاوزة البحر في وشي صيف شتا كل وقت
هو ده طلب معقول ولا لا
  ","

   هتاخدي عليه .. ويتحول لروتين عادي !
   
   جمال البحر في نظري يكون مأوى .. نهرب له بعض الأوقات، وسط الضغوطات ..
   
   كم يوم يعملوا رفرش .. ونرجع للمطحنة 😃
   
   وهكذا ..
  
"
82201,"
   شيخ محمد اعرف ازاى ان حضرتك فاتح
 لسه جديده ف اسك
  ","

   لما تلاقيني بجاوب :)
  
"
82202,"
   الجنة..
  ","

   صدقت !
   
   كل نعيم الدنيا مكدر .. ولا بد.
  
"
82203,"
   ياااه قد ايه إنت حد عندك انسانيه و مثال جميل جدا للإسلام , انا مسيحية بس متابعه حضرتك و كنت بعتقد ان انتوا كا شيوخ مش عندكم ""حب"" شكرا ليك
  ","

   رسالتك أسعدتني جدا !
   
   يومك جميل 🌹
  
"
82204,"
   ممكن تقولنا اي اكتر حاجه نفسك فيها يا مولانا ؟ 💜
  ","

   نفسي أطلع مكان أستجم فيه .. بدون أي ضغوطات ..
   
   لا شايل هم وقت نوم ولا صحيان .. ولا مشاكل ولا خوف ..
   
   أفصل نفسي شوية !
   
   سما وبحر وتأمل .. وحب.
  
"
82205,"
   بس هو أب حنين جدا احيانا بتصدر منه افعال كويسه وبحس ان فيه بذره كويسه  متعاون معايا  مقدرش انكر بس انا فعلا بتعب جدا فى التعامل معاه لانى دايما قافله منه عشان الاسباب دى واعتقد ان عدم الصلاه سبب فى عصبيته الدائمه طيب مفيش حل طريقه
  ","

   تمام ..
   
   صارحيه مرة كده في وقت صفا باللي جواك بلطف ..
   
   أثني على مميزاته وبيني له إنك خايفة عليه عشان ترك الصلاة وإن حياته هتتلخبط أكتر طول ما هو بعيد عن ربنا وإن سب الدين كفر يخرجه من الملة !
   
   لعله يفوق ..
   
   ربنا يهديه ويأتي به.
  
"
82206,"
   هل يجوز للاخ ان يتحكم ف اخته
  ","

   التحكم اللي هو سيطرة وشك وعقد نقص = مرض !
   
   محتاج يتعالج .. مش يتسأل عنه بيجوز ولا لأ.
  
"
82207,"
   الزواج من طبيبه ياشيخنا؟قدامى واحده كويسه جدآ بس خايف كونها طبيبه ده يؤثر على حياتنا وواجباتها نتيجه لانشغالها وكده
  ","

   طبعا حياتها هتكون فيها أشغال !
   
   ولو أنت مش مستعد لده = يبقى ما تتقدمش .. عشان ما تتعبوش بعض ..
   
   وعشان كده مسألة زواج الطبيبة غالبا لازم يكون من طبيب مش عنصرية ولا كبر أد ما هو مساعدة متبادلة بينهم وتفهم لظروف وطبيعة عملهم.
  
"
82208,"
   لا احيانا اه احيانا لا وبكلمه كتير فى الصلاه  والله وسرب السجاير انا حاسه دا اللى منغص علينا عيشتنا علما باننا من اللى يقال عنا ان عندنا ما يلزمنا واكتر شويه
  ","

   عشرة مثله = بلاء.
   
   للأسف
  
"
82209,"
   +1 ريحت دماغي واللي عايزه ربنا هيكون
بس لو هو لسه مطول ع بال م يجهز وانا لو اتقدمي حد كويس ووافقت بكده حرام عليا وابقا غدرت بيه ولا لا
مع العلم ان انا مدتهوش وعد
  ","

   لو اتقدم لك الأفضل = لازم توافقي.
  
"
82210,"
   عايزه دعوه حلوه ع الصبح 😌
  ","

   ربنا يحبب فيكم خلقه يا ولاد 🤲🏻
  
"
82211,"
   جوزى بيتعصب احيانا بيسب الدين انا بكرهه ساعتها جدا ولحاول اقاطعه مده ومتكلمش معاه اازاى اتعامل معاه لما يعمل كدا
  ","

   بيصلي أصلا ؟
  
"
82212,"
   اليوم اتممنا سنة على زواجنا وأحببتها جداً وظننت أنها بادلتني المشاعر نفسها ولكن بعد حصول بعض الخلافات التي تحدث في أول سنة زواج تمّ الطلاق منذ اسبوعين مع أنها خلافات كنت أراها صغيرة وهي تراها كبيرة.. أشعر أنها كانت تعطي الخلاف أكبر من حجمه، تركتني ولم تذكر لي لحظة حلوة واحدة عاشتها معايا حتى.
  ","
  "" كنت أراها صغيرة، وهي تراها كبيرة "" !
  
  هنا الخلل يا غالي ..
  
  أنجح علاقات = هي اللي أطرافها بيعرفوا يحطوا نفسهم مكان بعض ..
  
  بالتالي بنعرف نعذر ونعتذر !
  
  عوضكما الله خيرا.
  "
82213,"
   هو البوست بينزل من هنا واللايكات معاه ازاي!! 😂😂😂😂😌
  ","

   الناس نايمين يا عم !
   
   بلاش قر ..
   
   اللهم بارك 😬
  
"
82214,"
   انتوا ازاي بنحس معاكم بالامان كدا ؟!! 
 يعني مهما الواحدة بتبقا شاطرة وبتعرف تتعامل ماتحسش بالامان الا مع اخوها او ابوها او زوجها  
ادعيلي ربنا يحفظني ياابي
  ","

   وأسعد ما في حياة الرجل لا بد أيضا أن يكون موصولا بامرأة !
   
   هذه حكمة الله في خلقه، وفطرته التي فطر الناس عليها.
  
"
82215,"
   أبو انس انا بستعمل السواك دايما .. واحد شافني وقالي سنانك بيضه كدا ليه هو السواك بيبيض الأسنان .. معداش يومين وكانت اللثه عندي كلها بتجيب دم من كل مكان ومعنتش بعرف استعمل السواك .. دا ممكن يكون حسد
  ","

   طبعا حسد !
   
   أعوذ بالله ..
   
   يا جماعة برّكوا على نفسكم ما تتكسفوش .. اللي كلامه يبقى كده قولوا في وشه: اللهم بارك.
   
   ارق نفسك .. وبإذن الله تبقى تمام.
  
"
82216,"
   ولو بيحبني هيختار يحي ومش هيستلم للظروف اهم حاجة الإنسان يفرح و يبعد الحزن عن قلبه لأن الحزن من الشيطان وبعدين أنا مبسوطة إن حضرتك رديت عليا 🌸🌸
  ","

   وأنا مبسوط أكتر بكلامك ده والله !
   
   لو البنات يعرفوا يعملوا زيك كده ..
   
   هيرتاحوا .. وهرتاح والله 😂
  
"
82217,"
   +1..حسيت ب الحرية💚
وليكن ما قدره الله لنا..
  ","

   ايه الجمال اللي عالصبح ده !
  
"
82218,"
   أنا أحبك الله كثيرا وكثير دعائى بأن يرزقنى حبه فقد اشتقت إليه..
ماذا أفعل كى يحبى الله؟
  ","

   الزم ما يحبه !
   
   سبحانه وبحمده.
  
"
82219,"
   لو عايز اعرف قبل الخطوبة او اخد مؤشر ان البنت شعرها ناعم قبل الخطوبة اعمل ايه يا شيخنا
  ","

   الست الوالدة تجيبلك الأخبار من خلف الكواليس :)
   
   وعموما مش بالشعر صدقني .. المهم تكون طيبة وقلبها كبير.
  
"
82220,"
   انا مابقتش أعلق سعادتي على حد و بالذات الشخص اللي بيقول بيحبني وأنا بقول بحبه الله اعلم بقى 
بس كنت مخنوقه من انتظاره و كده فقولت اريح عقلى و اللي عايزه ربنا هيكون وافرح و اسعد بقى
  ","

   عاش .. عاش جدا 👍🏻
  
"
82221,"
   أين تذهب أموالك؟
  ","

   صباح الخير يا آسك !
  
"
82222,"
   يا شيخ أنا قلبي قلب خساية في حل؟ 🙄😂
  ","

   آه .. ما ترميش الورق؛ بيتعمل محشي زي الفل 😃
   
   ألقاكم يا صحبة الجنة 💚
  
"
82223,"
   بابا دخل الاوضه وانا بغير هدومي قولتله مش تخبط يا بابا قالي اخبط إيه إنتي عبيطه! وانا الموضوع ده بيدايقني
  ","

   المعذرة .. هو اللي عبيط !
   
   ده شرع ربنا ..
   
   ابقي اقفلي على نفسك من جوه في مثل هذه الحالات.
  
"
82224,"
   دايما تيجي ع الجرح و تفتحه.. كأنك عايش معايا و عارف كل جروحي :)
  ","

   آلامنا مهما تعددت أسبابها وأشكالها .. أصلها في النهاية واحد !
   
   واحتياجاتنا مهما تعقدت تفاصيلها وتباينت مبرراتها .. أصلها في النهاية مشترك !
   
   الله يمسح على القلوب بهداه، ويقر العيون برضاه.
  
"
82225,"
   😄😄😄تعبت يا أبى من كتر التفكير دلنى على حل جزاك الله خيرا
  ","

   هو غالبا نساك يا بنتي !
   
   انشغلي بحياتك وطنشي خلاص ..
   
   اللي عايزك = هيخبط على بابك.
  
"
82226,"
   انت مش بتحبه ليه
  ","

   مين قال ؟!
   
   أنا بتكلم بصفة عامة قلت.
  
"
82227,"
   🌸
  ","

   ده شيء مهم جدا وجميل جدا لك كبنت.
   
   (السؤال عن متابعة فيديوهات للطبيخ وشيء من التجميل).
  
"
82228,"
   شيخ انا ماشية بمبدأ باخد اللى يفيدنى من اللى قدامى بغض النظر عن هو مين كده صح ولا غلط
  ","

   صح جدا !
   
   بس المهم يكون عندك القدرة على التفريق بين ما يفيدك .. وبين ما ليس كذلك.
  
"
82229,"
   صحبة الجنة بالنسبة لك ايه يا عم محمد؟
  ","

   كنز أدخره .. دنيا وآخرة.
  
"
82230,"
   طب واللي عاش اللحظه دي فعلا..😥
  ","

   يبدأ من جديد .. ويبشر بالخير .. ويتعلم الدرس !
  
"
82231,"
   ما اصعب لحظه في الحياه
  ","

   يوم تكتشف أنك بنيت حياتك على صحبة وهم كبير !
  
"
82232,"
   ايه رأيك حضرتك في مصطفي حسني انا مش بحب اسمعه خالص بس اصحابي بيسمعوه وعايزه انصحهم بعدم سماعه اقولهم ايه وانا كده صح ولا غلط
  ","

   هم لو بيسمعوه وشايفين عنده حاجة مفيدة بتغير من حياتهم .. يبقى أنت ليه تجبريهم على رأيك ؟!
   
   إلا لو فيه خطأ شرعي واضح فيه مصادمة لأدلة صريحة يبقى ساعتها تنصحيهم وتفهميهم .. وبس.
   
   وده كلام تاخدوه قاعدة عامة بصرف النظر عن حسني أو غيره.
  
"
82233,"
   انتا بعد كدا ترد علينا و انتا فى القطب الشمالي  .. عشان ما تنامش 😠
  ","

   صاحي ومفنجل أهو يا عم 😳
  
"
82234,"
   ازاي الانسان يعيش ٦٠ سنه بس؟؟ قليلين أوي يا شيخ
  ","

   ده لو لحقناهم !
   
   قليلين ايه بس .. اللهم خروجا بالستر والرضوان.
  
"
82235,"
   نشكر ربنا على النعم ديه كلها  ازاى!
  ","

   إشهاده على العجز عن الشكر = شكر !
   
   ثم استغلال النعم فيما يرضيه.
  
"
82236,"
   لو ارتكبت غلط ف حق حد و هو ميعرفش والموضوع عدى عليه سنين بس حاسس بالندم جدا اقول ولا لا
  ","

   ما تقولش وادعيله واستغفر .. ورد المظلمة له مادية كانت أو معنوية.
  
"
82237,"
   كويس اني لقيتك فاتح يا ابي..  اختي في ثانوي وتعبنا معاها كتيير في لبسها بتلبس بنطلونات واوقات عليها شميزات قصيره وبنكلمها كتتير وبابا وماما برضوا ومش بتستجيب لاي نصيحه ... للاسف في سنها ده مش بتسمع مننا ولا في لبس ولا صحبه ومش عارفين نتصرف معاها ازاي ؟
  ","

   تكرار النصيحة دون ملل والدعاء لها بالخير ..
   
   الإجبار في هذه الحالة مش حل لأنه هيلود كبت سينفجر يوما ما .. ليصير انتكاسا أو إلحادا، عياذا بالله.
  
"
82238,"
   حلمت ب حضرتك كنت بتقول خطبة الجمعة عن حياة النبي
  ","

   اللهم يا رب أحينا على دربه .. واحشرنا في زمرته وتحت لوائه ..
  
"
82239,"
   انا كنت بحكي مع شب وانتهى كلشي من زمان بس خايفة جدا 
وشعور باني خنت الشخص الي حارتبط فيه قدام ملازمني او مثلا لو عرف!!
كتير مرعوبة
  ","

   سبحان الله !
   
   هذا ذنب بينك وبين الله .. تستغفرينه هو وترجين عفوه ورضاه ..
   
   أي تفكير غير كده = وسوسة.
  
"
82240,"
   أبو أنس عايزة البوست اللي كنت مجمع فيها لايفات حضرتك كلها
  ","

   - اصنع عالمك الخاص:
   
   ‏https://www.facebook.com/m.atiia.soliman/videos/1300931739986668/
   
   - غلي نفسك:
   
   ‏https://www.facebook.com/m.atiia.soliman/videos/1305808432832332/
   
   - كن رجلا:
   
   ‏https://www.facebook.com/m.atiia.soliman/videos/1312807958799046/
   
   - فاستقيما:
   
   ‏https://www.facebook.com/m.atiia.soliman/videos/1321356817944160/
   
   - لأن الحلال أجمل:
   
   ‏https://www.facebook.com/m.atiia.soliman/videos/1333654656714376/
   
   - لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   - من أول نظرة:
   
   ‏https://www.facebook.com/m.atiia.soliman/videos/1366156033464238/
   
   - لقاء مفتوح:
   
   ‏https://www.facebook.com/m.atiia.soliman/videos/1373121009434407/
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
   
   - الحب .. أيها الزائر المنتظر:
   
   ‏https://www.facebook.com/m.atiia.soliman/videos/1427942897285551/
   
   - لا تذكره أبدا .. لا تتجاوزه أبدا:
   
   ‏https://www.facebook.com/m.atiia.soliman/videos/1454248847988289/
   
   - فرصة:
   
   ‏https://www.facebook.com/m.atiia.soliman/videos/1469011923178648/
   
   - ذكريات:
   
   ‏https://www.facebook.com/m.atiia.soliman/videos/1482898151790025/
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
   
   - توضيح الواضحات:
   

    https://www.facebook.com/m.atiia.soliman/videos/1564614870285019/
   

   - خايف أظلم:
   

    https://www.facebook.com/m.atiia.soliman/videos/1626517180761454/
   

   - أنت مش بابا:
   

    https://www.facebook.com/m.atiia.soliman/videos/1806787436067760/
   

"
82241,"
   ما هى صلتك بالدنيا
  ","

   بين إقبال بأمل .. وإدبار بخوف !
   
   عموما هي مجرد (كوبري) لازم هنعديه ..
   
   وبنحاول نعمل ما نرجو معه أن نجد في البر الثاني .. الجنة.
  
"
82242,"
   لما تقول ألقاكم ي صحبة الجنة 🌸تقولها هنا لو سمحت🌼🍃
  ","

   يلا يا ولاد .. نصلي ركعتين وندعي !
   
   اللهم من فضلك العظيم ..
   
   ألقاكم يا صحبة الجنة 💚
  
"
82243,"
   والقرآن سند.
  ","

   والسجود حياة.
  
"
82244,"
   اي الجمال ده يا ابي لسه سمعاه والله... وكأن الله أنزل على قلبي السكينه.. الله يداوي جرحك ولا يكتب عليك الحزن ابدا... مش عارفه اشكر حضرتك ازاي💚💚
  ","

   لا شيء غير الدعاء بظهر الغيب .. حيا وميتا.
  
"
82245,"
   الاكتئاب سيطر!
  ","

   لكن الله أكبر !
  
"
82246,"
   ربنا جميل وكريم ، سبحانه وتعالي ❤
  ","

   إي وعزته .. سبحانه وبحمده.
  
"
82247,"
   الفرق بين الغرور والثقه بالنفس؟
  ","

   الغرور ينكر مميزات الناس، ولا يقبل منهم الحق !
   
   الثقة بالنفس تحب الخير للجميع .. وتعلم نصيبك منه جيدا وتشكر ربك عليه وتسعى دوما في المحافظة عليه.
  
"
82248,"
   بتابعك من زمان ، و عايز اقولك بس 
انى احبك فى الله يا اخي و أملي ألقاك فى ظل عرش الله ❤❤
  ","

   أحبك الله يا حبيبي ..
   
   اللهم صحبة .. اللهم آمين.
  
"
82249,"
   عدى الشكل
المفروض اقول لخطيبي عيوبي و الا لا؟
  ","

   بدل ما تقوليها حاولي تصلحيها وتطوريها بينك وبين نفسك.
  
"
82250,"
   وانا كمان حقيقي ... اقولك علي سر يا شيخ ...انا كل ما بحس اني هنتكس واتساهل ف ذنوب بعد توبة بفتح الاسك بتاعك .. ادعيلي ربنا يقويني قصاد هوى نفسي و يهديني وينور بصيرتي بالله عليك يا شيخنا
  ","

   الله يثبتك ويرضى عنك ويجبر خاطرك 💚
  
"
82251,"
   السلام عليكم  خاطب من شهر وخطبيتي علي قدر من الجمال اللي هو انا متقبِّل الشكل والتدين والنسب المشكله هنا اني كنت مرتاح لشكلها ومش شايف اَي عيوب فيها بس هي كل مرة اروح البيت عندهم تقولي في كذاكذا عندي مش عجبني بتخليني اركز في حاجات تخلينا اكره شكلها  اعمل اَي
  ","

   قلة خبرة للأسف، وقلة ثقة في النفس !
   
   كلمها بوضوح إنك راضي بها زي ما هي .. وإنها لازم تحب نفسها وما تقولش كده تاني عشان ما تقفلكش ..
   
   لو ملكة جمال الدنيا قعدت تعدد عيوبها للناس = هيقرفوا منها.
  
"
82252,"
   ابو أنس.. 
في اشخاص بيدخلوا بالمجهول علي اسك هنا يطلبوا رقم بابا.. انا بعتبر دا نوع من التنطع و ان لو هو شخص صادق و علي قدر من الرجولة و المسؤلية هيبعتلي بشكل واضح سواء علي الفيس او باليوزر... مش متستر وراء ستار المجهول.. و برفض دا و كمان بهاجم الاشخاص دي.. انا كدا غلط؟؟
  ","

   ما يستاهلوش الهجوم حتى !
   
   بلوك وبس.
  
"
82253,"
   نصيحه لوجه الله اخلعى اخلعى .. انا جايالك من المستقبل حتتبهدلى وحتضربى وحيجبلك عقد وامراض نفسيه حتفضلى تعالجيها كتير وفجأه حتلاقى نفسك خسرانه كتير بكلمك ووانا على اعتاب قواضى ومحاكم  علشان اخلص منه ... وعلى فكرة لو حاولتى تسيبيه حيعيط وحيقولك بحبك وخيلعب على عواطفك  ابعدى حيفتنك فى دينك
  ","

   بالضبط !
   
   عشان ده تماما جاوبت بلا خيار آخر.
   
   النسق الشخصي ده محفوظ بالنسبة لي ومتكرر أمامي في سيناريوهات كتير جدا .. للأسف ..
   
   الله يعافينا والمسلمين ..
   
   وربنا ييسر أمرك ويفرج عنك ويعوضك خير.
  
"
82254,"
   ابو أنس في ولد بعتلي بيقول انه معجب وفضل فترة طويلة ساكت بس قال المرة دي وقالي ممكن طلب ف انا رديت بس ف الحدود كده انا عملت حاجة غلط ؟
  ","

   المهم يكون الطلب ده رقم بابا وبس !
   
   غير كده لأ.
  
"
82255,"
   احتجت انك تشكي همومك لحد!
  ","

   دايما بحتاج !
   
   لكن تعودت أن أفرغها في السجود .. ثم أخرج مبتسما، رغم كل شيء.
  
"
82256,"
   أحببت فتاه وكل عيلتها موافقه إلا هي الأول كانت موافقه وبعد كده قالت لما اخلص 
محتار اعمل ايه يا شيخ 
هي ذو خلق جدا
  ","

   القرار لها يا غالي !
   
   مفيش فايدة من الضغط عليها .. مش هتعيش مرتاح لو رضخت هي دون اقتناع ..
   
   ده مش معناه عيب فيك ولا فيها ..
   
   القبول لا يُملك.
  
"
82257,"
   انا عايشه فى القاهره و متقدملى واحد من بلد بابا و انا مش عايزه اعيش فى البلد و بابا موافق و زعلان و عايزنى اوافق
  ","

   القرار لك أنت.
  
"
82258,"
   ي شيخ محمد انت عباره عن اب بينصح واخ بيدادي فينا وموجود وقت شدتنا مبنتكلمش مع حد غيرك ادعيلنا نرجع للاسلام ي ابو انس عشان دنيتنا خربت مش عايزين نضيع اخرتنا
  ","

   يا رب يجعلني كذلك .. صادقا، خالصا لوجهه ..
   
   آمين.
  
"
82259,"
   حلوة فكرة الكتاب 😃💚💚💚💚
بس لازم اسمنا يكون مكتوب 😬
  ","

   هيكون كله مفاجآت تعجبكم بإذن الله :)
  
"
82260,"
   الله 😍 أخيراً كتاب لحضرتك 💚
بالتوفيق يارب
  ","

   يا رب يتمه على خير وينفع به ويكتب له القبول ..
  
"
82261,"
   عشم = حب.. يمكن احنا اوفر شوية بس بنحبك والله زائد إن كتير من الجفاف اللي في بيوتنا تخلينا حاسين إن دة البيت.. بس اهم حاجة والله حالتك انت النفسية .. ماتضغطش على نفسك أبدا .. قابل الحاجات دي بصدر رحب 😃💚
  ","

   بحبكو كلكو كلكو .. قمرات 😬
  
"
82262,"
   عامله file ليك في Gallery لوحدك .. كل ما الكهربا بتقطع او اكون في موصلات و زهقانه بفتحها وافضل اقرأ ال answers بتوعك 
في اللي بتعلم منه وف اللي بيضحكني 😅😂
  ","

   الفايل ده هيكون كتاب في المعرض الجاي بإذن الله !
   
   دعواتكم بالتيسير والتمام على خير ..
  
"
82263,"
   بنخاف تنام متخيل!
  ","

   بكرة أموت 😃
   
   المهم أكون ساعدتكم بأي حاجة تعرفوا تسعدوا بها في حياتكم وآخرتكم ..
  
"
82264,"
   ""صُحبه الجنه"" 
الإسم ده عظيم وغالي جدًا جدًا والله .
  ","

   رب يرفع لنا به لواء نجتمع تحته في ظل عرشه ..
   
   آمين .. آمين .. آمين.
  
"
82265,"
   عايز اعمل اخلاء طرف من الدنيا 😢
  ","

   اعمله بقلبك !
   
   أما جسدك فيظل عاملا فيها برضا الله، غير ناسٍ لنصيبه منها.
  
"
82266,"
   صحبة الجنه مستعده لزيارة المطعم البسيط برضو
  ","

   روحوا جربوا وقولولي !
   
   يلا خليه يندم عالدعوة العلني 😂
  
"
82267,"
   اكيد حضرتك اتقفلت من السؤال الاخير ده يا شيخ وهتدخل تنام 😣😣
  ","

   لا أبدا !
   
   أنا فاهم إن ده من العشم ..
   
   بس حبيت أفهمه / ها  درس إن كتير من مشاكل الحياةً والعلاقات بيكون فعلا نتيجة الأفورة المبنية على عشم.
  
"
82268,"
   السلام عليك ..  عارف اني مقصر معاك بقالي فترة ف السؤال عن حضرتك ،، لكن الله وحده العليم بحالي ،، ادعي لي يا سيدنا .. كلماتك دايماً بتقوينا .. الله يبارك لنا فيك .. ومنتظر زيارة حضرتك لمطعمنا البسيط .💚🌾🌷🌹
  ","

   تسلم يا محمد .. بس مش هاجي لوحدي ..
   
   الحبايب هنا كتير 😃
  
"
82269,"
   عمرك ما رديت عليا💔
  ","

   عارف إنك أنت اللي قايلها بالرمز بتاعك ده !
   
   فرضا مش عارف إجابة سؤالك .. أو ما شفتوش ..
   
   أو حتى مليش مزاج أجاوبه إيه رأيك ؟!
   
   ده مبرر تقول كلمة زي دي ؟!
   
   بتعطيني راتب حضرتك عشان أجاوبك ولا بابا اشتراني وقال يا محمد لازم تجاوب وإلا تبقى خاين !
   
   أنا مش بنتصر لنفسي في الإجابة دي .. أنا بس عايز أعلمك حاجة أنت والمتابعين إن بعض الكلام اللي بتدبوه كده بلا وعي ولا حق كتير بيكون السبب في مشاكل حياتكم !
   
   (الأفورة) في التعاطي مع الأمور بتلبسكم في الحيط وتخسركم كتير للأسف ..
   
   أما بعد ..
   
   فالله يعفو عني وعنك .. وإن كنت بتشكيني فأنا هدعيلك ربنا يصلح حالك ويقيك شر ما تسأل عنه.
  
"
82270,"
   شكيتك لربنا
  ","

   عشان ؟
  
"
82271,"
   بعت السؤال ٣٠ مره ولسه مفيش رد نفسى ترد عليا محتاجه قوى نصيحتك المره دى متقدملى شخص ذو دين وعلى خلق مش عارفه عنه معلومات كتيره لسه بس مش دا اللى كنت بتمناه بالبضبط انا لسه مشفتوش اصلا محصلش رؤيه لسه مش عارفه اعمل ايه شويه احس انى موافقه وأوقات اقول لأ انصحنى يا شيخ
  ","

   اقعدي معاه يا ماما وبعدين استخيري وشوفي قلبك هيروح على فين.
  
"
82272,"
   رفضني لأني ابنة لبسطاء وهو مهندس ابن مهندسين 💔
  ","

   وأنت قلبك واجعك ليه ؟!
   
   لو مش معتزة بالبسطاء اللي ربوك وعلموك تبقي أنت اللي دماغك تعبانة.
  
"
82273,"
   عبده صحبي فاهم  بس انا مش فاهم
  ","

   فهمه يا عبده 😬
  
"
82274,"
   واللي كلمته بيقولي انتي نضيفه وطيبه بس دا ذنب حد من اهلك بيترد فيكي 💔💔💔
  ","

   وهو ذنبه هيترد فمين بأه إن شاء الله !
   
   أنا لا أطيق قذارة من يتبجح بخطئه ويبرره.
   
   مريض يا بنت الناس احمدي الله الذي نجاك منه .. واتعلمي من التجربة ازاي تغلّي نفسك بعدين.
  
"
82275,"
   دا واحد صاحبي بدأت تراوده الأفكار دي بس قولتله أسالك شيخنا وتاج راسنا 😁
  ","

   ما هو عشان كده بجاوب الأسئلة دي بألش لأنها ناشئة عن فراغ وبحث فيما لا يفيد !
   
   فبقولكم فوقوا وانشغلوا بما ينفعكم .. بطريقتي :)
  
"
82276,"
   واللي صعب
  ","

   لو الصعوبة في الظروف حواليهم = فده مهر الصدق !
   
   لو الصعوبة بينهما = يبقى مش حب.
  
"
82277,"
   ليه الحب صعب ! و كله زعل !
  ","

   اللي كله زعل = هبل !
   
   مش حب.
  
"
82278,"
   بعد اذنك يا شيخ .. هما الشياطين بيتكاثروا زيينا كده نحن الإنس ؟
  ","

   ناوي تتخصص نسا وولادة شياطين ؟!
  
"
82279,"
   ايمت رح تنام شيخنا😊😊
  ","

   معاكم شوية .. أهو بغتنم فراغي قبل شغلي :)
  
"
82280,"
   طب ولو انا خلاص ف البكالريوس ياشيخ وبابا بيرفض اي حد من برا برا غير لما اخد الشهاده 😢
  ","

   لأ مش صح كده !
   
   ممكن جدا ترتبطي الوقت والزواج بعد التخرج ..
   
   اتكلموا معاه.
  
"
82281,"
   انا مريضة نفسية لما بشوف حضرتك فاتح والله برتاح نفسيا
  ","

   الله يا رب يعافيك ويسلمك ويصلح حالك وبالك.
  
"
82282,"
   لأ بقى 
كدا هنقلب ع برنامج أسامة منير يا دكتور :D
مش كدا يعني :3
  ","

   يا فندم السؤال قلب كابلز بيدحرجوا التماسي ! 😂
   
   يا جماعة أنتم كده فهمتوني غلط.
  
"
82283,"
   طالبة صيدلة ""بقي لي 3 سنوات دراسة "" حافظة لكتاب الله تقدم لخطبتي شاب حافظ لكتاب الله ميسور الحال متخرج من الجامعة يملك محل تجاري أحسبه على خلق و دين يريد الزواج بعد سنة أو سنتين ...لكن أهلي يرفضون الارتباط و الزواج قبل التخرج ولأن الشاب من محافظة بعيدة عنا ... بماذا تنصحني يا شيخ أرجو الرد
  ","

   أهلك كلامهم صح.
  
"
82284,"
   صاحبتي متابعة حضرتك ممكن تقولها يا آلاء يمني صحبتك بتحبك
  ","
  😂
  
  في الميكروفون ولا بدون ؟!
  "
82285,"
   خطيبى متدين و ملتحى ولكن عصبى جدا بشكل صعب لدرجة انه بيتعصب على اهله و بيشتم و بيقول كلام مينفعش خالص يتقال و اتعصب عليا اكتر من مرة و كانت طريقته وحشة جدا و بيتخانق معايا عشان ألبس النقاب و أنا مختمرة الحمدلله أعمل أيه و هل دة مؤشر سئ انا عارفة انه بيحبنى بس معاملته مع اهله و هو متعصب دايقتنى
  ","

   ما تكمليش.
  
"
82286,"
   هو لازم كل حاجة في حياتنا بتحصل يكون ليها حكمة من ربنا ؟
  ","

   طبعا !
   
   لكن مش لازم نفهمها.
  
"
82287,"
   @@@@مهي الحاجات المناسبة بقى كعبها عالي عليا عشان مطلقة مثلا المفروض لو واحد مع طفل ومطلق وكويس ف الباقي اقبل وانا للاسف مش متقبلة مش متقبلة فكرة مطلق حاسة هيبقى ظالم بالأخص مطلقي مصر
  ","

   لا بأه !
   
   أنت كده اللي بتهرجي وبتمارسي نفس اللي بتشتكي منه في المجتمع ..
   
   ليه مطلق يترفض لمجرد إنه مطلق !
   
   مش يمكن اتظلم أو اتخدع كما حصل معك أو حتى مرتحش مع حد كويس فتركها بما يرضي الله ..
   
   ليه ما دام مطلق يبقى لازم ظالم ؟
   
   يبقى ما تلوميش المجتمع اللي بيتهمك ويسيء بك الظن لمجرد طلاقك !
   
   عشان نبقى واقعيين غالبا مش هيتقدم لك حد بكر طبعا ..
   
   المهم يكون حد كويس وطيب .. ربنا يعوضك معاه خير.
  
"
82288,"
   الناس دلوقت يا شيخ بيدوا نفسهم الحق للتدخل ف حياة غيرهم بشكل استفزازي وخصوصا القري
  ","

   التدخل الفضولي وممارسة الوصاية مش مقبولين من أي حد.
  
"
82289,"
   ابو انس هو ممكن يكون فيه في الدنيا زوج وزوجه بينهم تفاهم لدرجه تجنب المشاكل ومفيش في حياته خلافات ومشاكل بينهم وبين بعض 
غير صعوبات الحياة 
بس في في الدنيا بجد ناس حياتهم كدا ؟
  ","

   بينهم تفاهم لدرجة لا تسمح للخلاف بالتمدد !
   
   بل يموت دوما في مهده.
   
   طبعا فيه .. وكتير ..
   
   لا يفقدكم السوء المنتشر رؤية الجمال ولو قل .. وليكن لديكم في أن تصبحوا أحد أمثلته أمل.
  
"
82290,"
   يا ابي هو لو اتقدمت مرتين واترفضت .استمر بالمحاولة ؟

وخاصة ان البنت متعرفش اصلا :)

اختصرت الموضوع خالص لعلك ترد  وترشدني في حيرتي الله يرضى عليك
  ","

   هل معرفتها هتغير الموقف ؟!
   
   يعني في النهاية رأي أهلها هو اللي هيمشي .. غالبا.
  
"
82291,"
   ولا حتي يزودوها حضرتك او لو ماخلوهاش فريندس اونلي ما براحتهم ما اللي يظن يظن احنا مش هنمسك ف كل واحد نقوله احنا كويسين وولاد ناس محترمين مش ناقصة قرف هي ما يرزعوا دماغهم ف اقرب حيطة ويبطلوا هما تسول احسن اللي عايز يعرف حد كويس يعرفه ع الحقيقة مش ع الفيس😑😑
  ","

   احنا مش عايشين لوحدنا !
   
   وما ينفعش الواحد يحط نفسه موضع شبهة وبعدين يقول للناس اولعوا.
   
   آه رأيهم مش محور حياتنا .. لكن في نفس الوقت ينبغي نعينهم على حسن الظن.
  
"
82292,"
   النقد الدائم بيبوظ اى احساس حلو .. للاسف :))
  ","

   عن نفسي لا أطيق صحبة من يكثرون النقد !
   
   أحب الرجل سهلا هينا .. يجيد النصح بلطف، ويجيد التغافل ما وسعه.
  
"
82293,"
   @@@@
  ","

   ولا يهمك !
   
   ما تحسيش بإهانة ..
   
   ارفضي اللي ما يناسبك وبس.
  
"
82294,"
   ايوة الفيس ملوش علاقة واحدة صاحبتى بتكتب شعر ورومانسية وحاجات كدا تقول عايشة 100 قصة حب ومفيش اى حاجة ف الحقيقة
  ","

   الحقيقة هو تنفيس عن الجفاف ! 😬
   
   عشان كده ما تبقوش تزودوها على صفحاتكن يا بنات؛ كيلا يظن بكن غير الواقع .. أو خلوا المنشورات فريندس أونلي.
  
"
82295,"
   ما لكم حل ! 😂
  ","

   الشباب جمعوا تراث الانيمي كله .. عاش يا ولاد 😃
  
"
82296,"
   انا هتقدم لبنت ..
الكل بيقول عليها محترمه وكده 
بس الفيس بتاعها كله عبارات حب واشتياق وكلام موجه لشخص محدد مش كلام عام 
يا ترى ايه التصرف الصح 
اتقدم ولا لا عشان لا اظلمها ولا اظلم نفسي 
ياريت اجابه مع التفكير عشان حقييي محتاج مساعده
  ","

   ما تاخدش على كلام الفيس !
   
   وكونك تظن إنه لشخص محدد فدي كده وسوسة ..
   
   عموما تقدم .. ولو لقيت البنت رافضة انسحب .. وربنا يكتب لك الخير.
  
"
82297,"
   اخويا بيكرهني اوي مش معايا غيره كان نفسي احس انه سند ليا💔 شايف اني واخده من رزقه ومكنش المفروض اهلي يعلموني حتي وبيعاملني اسوأ معامله رغم اني اكبر منه 😔
  ","

   طنشيه تماما .. وعيشي حياتك !
   
   عودوا نفسكم لا تنتظروا تغير أحد من أجلكم.
  
"
82298,"
   السلام عليكم يا شيخ ممكن سؤال هي إيه الأسئلة اللي أسألها في الرؤية الشرعية بحيث تساعدني في فهم شخصية اللي قدامي الرجاء الرد سريعاً 😢 ساعدني بالله عليك😣
  ","

   الرؤية مطلوب فيها بس حصول القبول المبدئي !
   
   الحديث يكون بسيط وتلقائي .. مش نظام أسئلة وإجابات نموذجية ..
   
   مع الأيام بأه والمواقف هتبان الطباع أكتر وتتأكدوا من صحة حصول القبول ولا لأ.
  
"
82299,"
   لاحظت يا شيخ انو صورك الثلاثة بيعبرول عن ثلاثة فترات مختلفة بحياتك
  ","

   أنت لمّاح .. جدا !
   
   ويا رب الجاية تكون بصلاح حال وبال.
  
"
82300,"
   عن الفرحة لما قلت أنمي😂
متقولش عنو كرتون بلاش نزعل😂😂
  ","

   هيغلطو فينا ويقولوا كارتون !
   
   دول زي اللي بيقولوا على البلاي استيشن أتاري 😏
  
"
82301,"
   Ballerina _zootopia _ the secret life of pets _ coco _moana
  ","

   ونضيف عليهم:
   
   Inside out
   
   ده أكتر اقتراح شامل حتى الآن.
   
   (الناس اللي بيقولوا شركة المرعبين .. هو فيه حد ممكن يكون لسه ما سمعهوش !).
  
"
82302,"
   غامبول 😂❤
  ","

   لا مش كده يا جدعان !
   
   قصدي انمي .. غامبول ايه بس ناقصين تقولوا اسبونچ بوب !
  
"
82303,"
   اسم كرتون حلو يا أبو أنس يتسمع بدل الملل 😃
  ","

   يلا يا جماعة حطوا هنا اقتراحات حلوة .. أنا آخري كان Kong fu 🐼
  
"
82304,"
   بس مش ده فيه ظلم لل متقدم ياشيخ وكده الموضوع ممكن يستمر الى مالانهاية مفيش حل قطعى ؟؟
  ","

   فايدة فترة الخطوبة أصلا في تأكد كلا الطرفين من صحة الاختيار !
   
   لذا فخيار التراجع مكفول تماما لكليهما ..
   
   المهم ما نظلمش ولا نجرح بترك أثر سيء أو ثقة مهزوزة في النفس.
  
"
82305,"
   دواء الوحدة ؟
  ","

   مالهاش دوا إلا رفقة الحب !
   
   لها مسكن اسمه الصبر .. ومقوي عام اسمه الأمل.
  
"
82306,"
   خطيبي بقالنا سنتين سوا وبيتجاوز كتير وقالي ساعديني وانا هتغير بس كل مره بيرجع للكلام دا اخر مره كلمني ومصمم نتكلم فيه قلتله لو اتكلمت مش هكلمك تاني خالص قفل ف وشي السكه وبعتلي بعد اللي قولتيه وانا ف الحاله دي مش عايز اعرفك تاني ومش هسامحك منك لله وعملي بلوك من كله ومكلمنيش ايه رأي حضرتك؟؟انا غلطت؟
  ","

   افسخي.
   
   (مش عشان الغلط .. أي حد ممكن يغلط ويضعف .. لكن البجاحة في الغلط والإصرار عليه مؤشر سيء جدا للشخصية).
  
"
82307,"
   ختى اتقدملها شاب كانت معجبة بشخصيته وشايفاه كويس لكن الموضوع لما بدأ يدخل ف الجد وخلاص هتربط خافت وتراجعت بسبب خوفها من الفشل ال وقعت فيه اختنا الكبيرة .. ايه الحل احنا قلقانين عليها
  ","

   اتكلموا معاها وفهموها ما تحكمش على نفسها من تجربة حد !
   
   واعطوها الأمان بإن محدش هيجبرها على حاجة ..
   
   يعني تاخد الخطوة ولو ما ارتاحتش فعلا من حقها ما تكملش ومحدش هيعارضها ..
   
   ربنا يهديها ويسعدها.
  
"
82308,"
   هل أنت من مرهفي الحس الذين يخفون مشاعرهم أم أنك تتعامل بلطف رغم قسوة قلبك؟
  ","

   زودتها يا آسك ومسختها بزيادة !
   
   اركن الوقت جيت متأخر .. مش فاضيلك.
  
"
82309,"
   غير السائله.. 
لسه كنت بسمع حلقه حضرتك 
لا تذكره أبداً... لا تتجاوزه ابداً
قلبي ينشرح من كلامك حضرتك والله 💙💙
جُزيت عنا كل خير💙💙
  ","

   الله يسعدك ..
   
   مهمة الحلقة دي يا شباب في هذا الموضوع:
   

    https://www.facebook.com/m.atiia.soliman/videos/1454248847988289/
   

"
82310,"
   انا مريضه كانسر و تعبت من الكيماوي اوي يا شيخ💔💔مش عارفه اعمل ايه 💔💔
  ","

   كل واحد وله ألمه صدقيني .. ياما ناس أصحاء وفي ألم وغم ما يعلم به إلا الله !
   
   لكن الفرق إنك بأه بصبرك على ألمك لك أجر عظيم جزيل يصل بك إلى الجنة -بإذن الله- ..
   
   احتسبي واصبري وربنا هيلطف بك ويعافيك بإذنه ..
   
   قلبي ودعائي معك.
  
"
82311,"
   كيف ونحن نتجرأ على الله بشكل سافر 😢 غير السائلة
  ","

   ربنا ما عصيناك استخفافا ولا جرأة !
   
   بل ضعفا وغفلة ..
   
   فمن علينا بالعفو .. وثبت قلوبنا على طاعتك.
  
"
82312,"
   ياشيخ فى ذنب كل ما أتوب منه ارجع اعمله تاني وبستغفر كتير وبردو برجع تعبت مابقتش عارفه اعمل ايه
  ","

   لا تيأسي !
   
   ولا تفقدي الأمل في رحمة ربك ..
   
   وكلما زللت فتوبي ..
   
   ما دمنا نتنفس سنخطئ .. وما دمنا نخطئ فلا بد أن نتوب.
  
"
82313,"
   ياشيخ عاقد ولكن من بعد العقد حسيت ان خطيبتي شهوتها عالية ودة قلقني وبفكر انفصل اية راي حضرتك؟
  ","

   طيب هحاول أكون هادي !
   
   كونها ملهوفة عليك .. حابة تقرب منك .. تاخدها في حضنك مثلا = فده المفروض عشان بتحبك وشايفاك حلالها خلاص .. ولو أنت طبيعي هتتبسط بحاجة زي دي ..
   
   لكن عشان حضرتك لسه صغير ومش فاهم فأنت فكرت كده .. فأدينا بنفهمك ويا رب تفهم !
   
   والله يسامحك عشان اللي زي حضرتك بيخوفوا البنات كتير يعبروا عن مشاعرهم ..
   
   وييجي واحد زيك لسه صغير برضه ومش بيفهم يقول باردة ومش بتحس !
   
   والله يعين ويهدي ويهيأ لنا حال يبقى فيه شهادة اسمها شهادة أهلية .. تمنح للذكور والإناث بعد فترة معينة من الدراسة والتثقيف لمبادئ الحياة والعشرة الطيبة .. واللي ما يتجاوز الدراسة دي لا يسمح له بدخول البيوت ولا يسمح لها باستقبال الخطّاب.
  
"
82314,"
   ولو اتطلقت اعمل ايه بالله عليك
  ","

   لو سابك عشان موقف زي ده = يبقى تحمدي ربنا وتشكري فضله إنه نجاك.
  
"
82315,"
   كنت بحب شخص وسبنا بعض علشان ربنا وكده والله لم اعصيه فيه حصلت ظروف ومبقناش لبعض راضية الحمد لله حاليا هو خاطب من فترة انتيمه كلمني ع الفيس ميعرفش بموضوعنا خالص وكان داخل جد جدا وعايز اسم الوالد بالكامل والعنوان علشان يبعت اهله يتقدموا لانه مسافر  بس انا صديته صحابي غلطوني هو انا غلطت كده واتصرف ازاي
  ","

   ده الأفضل ما دام مفيش ميزة تخليك متمسكة به !
  
"
82316,"
   اه مستأذناه
  ","

   يبقى تردي عليه بإن إذنك الوقت مع والدك ومش من حقه يتحكم في دخولك وخروجك طول منت في بيت بابا !
   
   وتنبهي بحسم ولطف إن الأسلوب ده مش مقبول .. لأني محترمة أوي، ومتربية أوي، وعارفة بعمل إيه.
   
   ويا ريت توريه الرد ده عشان يفهم غلطه.
  
"
82317,"
   غير السائلة-يا شيخ لا تزعل مني لكن ايام بحس انه غلي نفسك دي هي يلي موقفة للمراكب السايرة😢
البت يلي بتصاحب اديها اتسترت و احنا؟ 💔
  ","

   لو رضا ربنا توقيف للمراكب = فما يلزمناش البحر ده بحاله !
  
"
82318,"
   شيخ رأيك هينورلي حاجات كتير وينورنا كلنا
هل مستوي التعليم بيبفرق انا متقدملي واحد دبلوم وانا كليه علوم اوافق واقعد معاه ولا ارفض
  ","

   ده اختيارك أنت !
   
   لكن عموما المهم النضج والذكاء العاطفي والاجتماعي.
  
"
82319,"
   خطيبي عاقدين  عشان كنت ف الحديقه الغايه الساعه 11 بليل كلمني وقالي اني مش محترمه عشان سهرانه بره البيت وقفل السكه في وشي
  ","

   استأذنت والدك ؟!
  
"
82320,"
   قربت اضعف جدااا و اكلمه !
  ","

   غلّي نفسك !
   
   مقاومة الضعف الآن = أهون كثيرا من مقاساة الندم فيما بعد.
  
"
82321,"
   $$$
  ","

   محتاجة طبيبة نفسية .. والأمر بسيط بإذن الله ..
   
   ما تسيبيش الراجل ولا تعرفيه باللي أنت فيه.
  
"
82322,"
   نفسى ارجع فى علاقتى بربنا زى زمان بصلى بس مش حسه بالصلاه ومش متلهفه زى زمان رغم انى كبرت والمفروض أتقرب منه عن وانا صغيره الحل ايه؟
  ","

   - بصلي لكن مش بحس بخشوع.
   
   = المهم ما تبطلش صلاة.
   
   - بقرأ قرآن لكن مش بتدبر.
   
   = المهم يفضل لك ورد يومي منه.
   
   - بذكر ربنا لكن مش بركز.
   
   = المهم ما تبعدش عنه.
   
   إننا حين ننصح غيرنا ونجاهد أنفسنا دوما بقضية المداومة على الطاعة، حتى وإن كنت تشعرها (أو يوسوس لك شيطانك) أنها مجرد روتين لا كبير أثر لها تجده في نفسيتك أو حياتك أو ذنوبك؛ فذلك لأمرين:
   
   الأول: أنك ما دمت ملازما للباب بصدق، مجاهدا في الثبات على القرب = فإما أن يفتح لك فتذوق حقيقة النعيم .. أو تموت مجاهدا أعذرت لربك بلزوم الصراط المستقيم.
   
   الثاني: أنك تمر بك نفحات مفاجئة وسط هذا الروتين .. ركعة حضر فيها قلبك، سجدة صدق فيها دعاؤك، آية تلوتها بدموعك .. لعل نفحة منها هي المنجية ..
   
   أنت تعبد ربا لا حد لكرمه .. ولعله يطلع عليك ذات صدق منك فيقبلك، على ما كان من العمل !
   
   بحسناتك، بسيئاتك، بمميزاتك، بعيوبك .. غير أنك ذليل له تمام الذل، حريص على القرب منه تمام الحرص، قولا وعملا وحالا.
   
   وهذا يفسر لك قولة ابن عمر -رضي الله عنهما-:
   
   "" لو علمت أن الله تقبل مني سجدة واحدة أو صدقة درهم واحد = لم يكن غائب أحبَّ إلي من الموت "".
   
   اثبتوا عباد الله ولو لم تنعموا من لذة التعبد بالحصول .. فلا تدرون والله أي عملكم المقبول !
  
"
82323,"
   أنا ضد تماما فكرة الصداقه بين الولد والبنت ومتمسكه بالحلال إلى أبعد الحدود ولكن العاطفة تغلبنى أحيانا و أميل رغما عنى هل على ذنب ؟!
  ","

   مجرد الميل الفطري = طبيعي !
   
   إنما نؤاخذ بالقول والفعل ..
   
   ثبتك الله وحفظك.
  
"
82324,"
   خطيبى مواعيده ضاريه هيتغير بعد للجواز 😅
  ","

   كنت اتغيرت أنا من زمان في الموضوع ده 😬
  
"
82325,"
   انت اخر امل ليا تساعدني ف قراري ومع ذلك مش بترد. استحلفك بالله رد
  ","

   سامحني بالله !
   
   اكتب سؤالك هنا ..
   
   هو بس يا جماعة بالله.
  
"
82326,"
   انا عامل تيم جديد وحيفيد الشباب ما تدخل معانا يا مولانا ربنا يكرمك
  ","

   هتديني راتب أد إيه ؟! 😬
   
   طلعت مادي ؟
   
   آني آسف.
   
   ———————————-
   
   الله يوفقكم حبيبي وينفع بكم.
  
"
82327,"
   وقعت ف الزنا مع فتاه احببتها لثلاث سنوات وتقدمت لخطبتها ولكن لما أهلي سالوا وجدوا ان لها علاقات قبلي وشكوا ورفضوا البنت وانا كمان فقدت الثقه فيها لانها لم تصارحني ولما سألتها انكرت وانا مش مصدقها هل يلزم الزواج منها
  ","

   لك أسبوع بتكرر السؤال وبتلح في الإجابة ومش عارف هل عايز كلمة مني تريح بها ضميرك ؟!
   
   معنديش مشكلة تتزوجها أو لأ .. مشكلتي هي في نبرتك اللي مفيش فيها أدنى شعور بالذنب أو المسؤولية.
  
"
82328,"
   انا من الناس القديمة هنا بس مكنتش حاسه بمعنى صحبة الجنة اووى او يعنى كنت مش فاهمه لحد امبارح اما عملت حاجه غلط ولقيت نفسي بفتكر كلام حضرتك كانى بسمعك والله وقررت مش هعمل الغلط تانى وان الجنة تستاهل ومش بالساهل زى ما دايما تقولنا ربنا يبارك فى حضرتك وتتدخل الجنة من اوسع ابوابها يارب دعواتك
  ","

   يا رب .. يا رب .. يا رب ..
  
"
82329,"
   هو الشاب اللي بيهزر كتير مع بنات ممكن يتغير بعد الجواز؟
  ","

   مفيش حد بيتغير !
   
   تعملوا حسابكم على كده ..
   
   عاجبكم الوضع = كملوا.
   
   مش عاجبكم = ما تتعلقوش بحبل أمل دايب.
  
"
82330,"
   هل من حق ابن خالي انه يبصلي بقرف ويقولي انتي حاطة روج ويحرجني حتي لو انا غلطانه وحاطة ؟ من حقه يكلمني كدا ؟
  ","

   اللي عايز ينصحكم يا بأدب .. يا تدوله فوق دماغه !
  
"
82331,"
   حاسس انك هتنام وتسيبنا😂😂
  ","

   لا .. الليلة بلاي ستيشن .. معاكم طول منا مغلوب ومأنتخ بره 😬
  
"
82332,"
   عارف ياشيخ ، والله انت الحاجة الحلوة اللى بستناها ربنا يفرجها علينا وعليك☺
  ","

   الحاجة الحلوة جت جت 😃
  
"
82333,"
   والله يا شيخ بتضحكني ف عز منا مهمومه
  ","

   اللهم لك الحمد !
   
   وهذا ما أرجو التوفيق فيه دوما .. ولعله الهدف الأولى من وجودي هنا واستمراري ..
   
   اللهم من فضلك يا ذا المنة.
   
   ———————————————-
   
   ألقاكم يا صحبة الجنة 💚
  
"
82334,"
   بالله عليك دعوة منك كدا ياشيخ راجع بكرة لسوريا بعد ان كانت مصر وطني الثاني واعتبره الاول الذي تربيت فيه ادعو لي يأبي
  ","

   الله يا رب يحفظك ويرعاك ويسلمك .. وكل من مثلك ..
   
   على خير بإذن الله.
  
"
82335,"
   كيف أعرف من يحبنى صادق ام كاذب ؟
  ","

   للأسف لسه معملوش تست معملي للحكاية دي !
  
"
82336,"
   يعني ايه يابخت من بات مظلوم؟!!
  ","

   ولا باتش ظالم !
  
"
82337,"
   يا شيخ بعتلك من كام يوم أن لو دكتور العيون قالي لازم اقلع النقاب لان في ضرر كبير ع عيني و نظري اعمل ايه يا شيخ ، الموضوع صعب صعب اوووووووووي ..
  ","

   يبقى لازم تقلعيه !
  
"
82338,"
   انا عايشة بلا روح حقيقي بعد خيبة امل
  ","

   الأيام لها عمل !
   
   تنسين .. وتراودك من جديد نسمات الأمل ..
  
"
82339,"
   عشمي ف ربنا انك حترد عليا، اقسم بالله انا ف حيرة خطيبي السابق تركني بأسباب تافهة ياشيخ وبعدها ابويا اتوفي من الحسرة وحتي موقفش جمبي ف ايامي الصعبة  وكانبعد كده خطب بعد شهر من الفسخ ،ودلوقتي  فسخ خطوبته وعايز يرجعلي،انا حاسة اني فعلا يتيمة ومش عارفة اخد قرار ومحتاجة كلامك يقويني يخليني مااترددش لحظة😢
  ","

   إياك ترجعي .. إياك.
   
   هيدمرك ..
  
"
82340,"
   يا شيخ خطيبى شخص خلوق وملتزم وطيب بس فيه صفتين حاسة انى مش هقدر اتحملهم بعد كدا انه دايما مش بتعجبه حاجة بينتقد كتير ودايما عايز رأيه هو اللى يمشى فى كل حاجة هل ممكن يتغير
  ","

   لأ مش هيتغير !
   
   يا تتعايشي دون استنزاف .. يا ما تكمليش.
  
"
82341,"
   أعانك الله الأسلة كثيرة أعلم ، أكيد لم تري رسالتي .. إدعيلي كثيرا يا شيخي
عبدالرحمن الداخل . ( كما تتذكرني )
  ","

   أبشر حبيبي .. موفق في بلاد شنقيط 💚
  
"
82342,"
   حاسة اني ظُلمت وصعبان عليا نفسي اوي والله😅😅
  ","

   يا بخت من بات مظلوم !
  
"
82343,"
   يعني مش هتحتفل معايا اني عملت ورق عنب 😂🙄😌
  ","

   وأحتفل بحاجة مش هدوقها ليه !
  
"
82344,"
   يا ابي عوزه انتقب واهلي مش موافقين
  ","

   اسمعي كلامهم.
   
   ركزي على عباداتك وحجابك .. ولا تستنزفي طاقتك في معارك فرعية.
  
"
82345,"
   شكرا على عدم ردك
  ","

   ولا من غير شكرا !
  
"
82346,"
   يا عمو😅،مكتوب كتابي من 10 ايام كده المهم كان برا البيت فعملنا سيشن برا و كنت بالنقاب و لما رجعنا البيت عملنا سيشن بردو في البيت بس كنت بالفستان و شعري المهم خطيبي قالي ابعتله صور الفرح انا كده ابعت صور السيشن اللي برا البيت بس و لا ايه 😁
  ","

   برا وجوه .. فرن وعالبارد 😬
   
   الله يسعدكم ..
  
"
82347,"
   هل الوجهة تعني المقصد والهدف في الحياة؟
  ","

   نعم !
   
   ويمكن استرجاعها .. والبداية من صحة العلاقة بالله.
  
"
82348,"
   افرح معايا😂 جيتلك من فترة اشكيلك ان جالي من ارتضيت دينه وخلقه ووالدي رفض، والدي وافق بعد سبع مرات 😂💚💚💚💚💚 اتقينا الله ودعينا وربنا جبرنا، لازم صحبة الجنة يعملولي فرح😂💚💚💚
  ","

   هتقدروا تغدوهم المهم ؟!
   
   كل البركة يا رب .. الله يتم عليكم بخير.
  
"
82349,"
   ما اسوأ ما في الحياه ?
  ","

   فقدان الوجهة !
  
"
82350,"
   ابو انس والله بحمد الله كتيرر اني متبعاك ، انت بجد نعمة ولا ازكيك على الله ، اتعلمت منك كتير واستفدت وخبرتك قوتني بتعطينني الشجاعة وخلتني اتكلم بسن اكبر من سني وبفتخر وسط صحباتي اني عارفة كتير بالحياة وبنصحهم يتابعوك بجد حضرتك ممشيلي حياتي
  ","

   ياااه !
   
   على أد ما فيه حاجات بخجل فعلا من ربنا أرد عليها؛ فلا أستحق ..
   
   على أد ما فيه حاجات بطمع فيه يجعلني مثلها .. وأكثر ..
   
   اللهم تقبل واستر.
  
"
82351,"
   الحياة علمت حضرتك ايه ؟
  ","

   أنها لا تكمل .. أبدا.
  
"
82352,"
   انا بحب الرجل اللي هيكون زوجي وساعات بكتبله خواطر و انا معرفش مين اصلا .. دا هبل صح ؟
  ","

   لا أبدا !
   
   الهبل لما تبدأ تجيلك جوابات .. من المجهول 😬
  
"
82353,"
   يا أبي انا قاعدة ببكي ع حالي و ع اللي وصلتله فجأه لقيتني عملت رز و بيض مفقوش و باكل  واعيط ؟ 
هو انا اتجننت؟!
  ","

   سؤالك على ما به من فكاهة .. آلمني جدا والله !
   
   الله يصرف عنك ويجبر قلبك ..
   
   خدي الدنيا ببساطة يا بنتي وما تفكريش كتير .. اللي جاي بإذن الله أحسن.
  
"
82354,"
   دعوة يا ابو انس بالله عليك ❤️
  ","

   أبشر ..
  
"
82355,"
   ليه منمتش؟
  ","

   وقاك الله شر الأرق إن تسلط.
  
"
82356,"
   بيض وجبن
  ","

   حط شطة .. وعطني برتقال خلاط لا هنت :)
  
"
82357,"
   فقدت ثقتي ف نفسي ي شيخ 💔
  ","

   محدش هيرجعهالك غيرك !
   
   محدش هيساعدك إلا لو عرفت تتجاوز بداخلك كل رسائلهم السلبية.
  
"
82358,"
   كسنجل بائس عاوز يكمل متابعة هنا تنصحني بساندوتش اي دلوقتي 😆
  ","

   هات ساندوتش وتعالى .. وأنا أطلع معاك 😃
  
"
82359,"
   كلمت كام واحد هنا ع الاسك ويقولي مش تخصصي اسألي ابو انس ليش ابو انس ما عم يرد عليا
  ","

   حقك علي.
  
"
82360,"
   عمتو قالت ل ماما م تيجي نوفق راسين ف الحلال عليا انا و ابنها ب اسلوب هزار و كل شوية تقولهالها و قالتلي ايه رائيك فيه بهزار الله اعلم هزار فعلاً ولا جد نا قولتلها ك ابن عمة كويس ك حاجة تاني لأاا
كمان اخوه قال ل اخويا بردوا 
الموضوع ده مضايقني اوي و مش عاوزاه جد اعمل ايه علشان اوقف الموضوع
  ","

   تكرار الرفض بلطف برضه لين تيأس هي وتصرف نظر.
  
"
82361,"
   طب لو واحد طوويل خاالص ل واحده قصيره خاااالص اوى !!!؟
  ","

   أنا راضي .. وهو راضي !
   
   مالك أنت ومالنا يا فاضي 😬
  
"
82362,"
   لو رفضت واحد عشان قصير كدة انا تافهة ؟
  ","

   حقك.
  
"
82363,"
   رأى حضرتك ف العقد لمدة سنة مثلا ؟
  ","
  Maximum.
  "
82364,"
   طيب يا شيخ انا بنت وخطيبي عايز يعقد علشان يعف نفسه واخواتي رافضين كتب الكتاب   💔وانا بجاهد بس مبقتش قادره وخايفه ارجع اميل💔💔
  ","

   ما هو مش هيعف نفسه أوي برضه !
   
   هو هيشم ريحة الأكل ويفضل جعان غلبان تعبان ..
   
   يبقى اصبرا واثبتا .. معلش.
  
"
82365,"
   معظم العائلات ببلاد الشام
الرؤية الشرعية بتكون السبت...الجمعة بكون كتب الكتاب 😶😶
والله الواحد مابلحق يحفظ اسم العريس بهالفترة
.
شيخ انو افضل كتب الكتاب وخطبة فورا
.
او فترة خطبة مدة ٦ شهر..بعدين كتب الكتاب؟؟؟
  ","

   ٦ شهور بعدين كتب كتاب.
  
"
82366,"
   🙃
  ","

   يا ريت يا خويا .. يا ريت 😢
  
"
82367,"
   والله حرام ابعت سؤال للمرة الخمستلاف وحضرتك مش تجاوب 
عارفة انه مكرر لكن يمكن ف نقطة توضيح واعادة لحد يستفيد 
لو رديت ع ده هبعت السؤال ع نفس السؤال
  ","

   يا ميسر ..
  
"
82368,"
   ماذا لو جائتك بشري تلك الليلة انك من اهل الجنة ؟
  ","

   لتمنيت صباحي في المقبرة.
  
"
82369,"
   بالله عليك اقسمت لك بالله رد 
ينفع اتزوج شخص يصغرنى بعام واحد ؟؟
  ","

   ينفع ونص.
  
"
82370,"
   ابو أنس ؟؟
  ","

   عندك شك ف ايه ؟
  
"
82371,"
   يعني لو واحد يا شيخ عايز يتقدم لواحدة اطول منه ..بلاش يتقدم لها علشان غالبا مش هتوافق ..ولا يحاول ؟
  ","

   يحاول !
  
"
82372,"
   امتى آخد قرار العقد ؟
  ","

   لما تبقى مطمن ومشتاق للمرحلة المقبلة !
   
   طول ما فيه تردد = يبقى لسه شوية.
  
"
82373,"
   طاب انا عاوزاه يتخن شوية، اعمل ايه!!
  ","

   اتعلمي تعملي محشي كويس.
  
"
82374,"
   إحنا نور عينيك 😎😂
  ","

   عندي استيجماتيزم 🤓
  
"
82375,"
   بنت قاعدة تبعتلى بحبك وكده أقولها ايه ؟ بتقولى خايفه تعرفنى بنفسها عشان محترمه بس دا حصل غصب عنها 
عايز انصحها
  ","

   بلّك الحساب .. وبلاش دور الشهامة اللي بينتهي بمصيبة في الغالب.
  
"
82376,"
   الكائن دا اخد عليك 😂 ونسي نفسه
  ","

   الله يعوض علينا .. باللي يفرح عنينا 😌
  
"
82377,"
   ازاى اقنع خطيبي يروح جيم يزيد طوله شويه بدون احراج..لأني بحس اني اطول منه ولو قليلا
  ","

   نموه وقف خلاص !
   
   ما دام كويس = طنشي الحتة دي.
  
"
82378,"
   فين السحابه ؟؟
  ","

   يبدو آسك بيشيلها دون استئذان !
   
   هنقول ايه بس .. عادته ولا هيشتريها.
  
"
82379,"
   يعني لو حد مش عايز يختار و ربنا هو اللي يختارله يعمل ايه ؟
  ","

   أنت لازم هتختار .. وتتحمل مسؤولية اختيارك .. لا أحد يجبرك على شيء !
   
   والله -جل وعلا- سبق في علمه ماذا ستختار وكتبه لك.
   
   بالتالي نحن ندعوه أن يلطف بنا ويكفينا شر نفوسنا وشر عجزها وجهلها ويوفقنا ويهدينا للخير ..
   
   مفاد هذا:
   
   ١) ألا نلوم القدر .. لأننا اخترنا بكامل إرادتنا ..
   
   ٢) أن نصبر ونحتسب عند الاختيار الخاطئ، ونرجو ربنا العوض بخير ..
   
   ٣) أن نحسن الظن بأن ما قدر لنا -أيا كان- هو الخير.
  
"
82380,"
   ما هي أكثر الأشياء طفولية التي لا تزال تفعلها بعد أن كبرت؟
  ","

   أن لي ساعتان بالضبط في فراشي أتقلب بلا نوم يا آسك !
   
   في الطفولة كنت أفعل هذا خوفا من أشباح قصص الكبار، وأوهام رفاق المدرسة ..
   
   والآن ....
   
   الله المستعان.
   
   يلا بأه مارس هوايتك معي وأهدني غفوة 😵
  
"
82381,"
   ادعيلي يا ابيي الابواب متسكرة في وجهي
  ","

   يا جوعى الحب ..
   
   يا بائعي الشوق على أرصفة الخذلان ..
   
   يا أسرى السلوى في طيف الأحلام .. ولقاءات الأرواح؛ إذ الأجسام تجبن !
   
   يا ساكبي دموع الحاجة في آبار الأسرار ..
   
   يا رافعي دعوات العفة مع زفرات الأسحار ..
   
   في السماء متسع .. وإن ضاقت الأرض ..
   
   باب الأمل للدعوات مفتوح .. وحسن الظن عطر العمر، رغم الابتلاءات سيظل يفوح.
   
   —————————————————
   
   ألقاكم يا صحبة الجنة 💚
  
"
82382,"
   تركني بعد عام
  ","

   احمدي الله !
   
   أحسن من تركك بعد عمر ضائع في الندم.
  
"
82383,"
   لايكاتك ياشيخ اثابكم الله😂😂😄
  ","

   لا تعض قلبي، ولا رغيفي، ولا لايكاتي !
   
   وامشي من هنا الساعة دي 😬
  
"
82384,"
   يا شيخ حضرتك شايف كميه الناس المحبطة والحزينه والمكتئبه مع اختلاف الأسباب بس الواحد حاسس انه لو عاش لوحدة هيبقي احسن لا هيجرح حد ولا يتجرح من حد ولا يتعلق بحد 
انا بنت حاسه من كتر الي بشوفه واقرأه اني مش عايزه اتجوز واعيش مع بابا وماما واتبني طفل خايفه من المستقبل وخايفه الجرح اعمل ايه
  ","

   ومين قالك الوحدة هتضمن لك الوقاية ؟!
   
   مفيش وقاية إلا في فهم طبيعة الدنيا .. والتعامل معها بنفسية سمحة راضية ..
   
   تشكر عند العطاء وتصبر عند البلاء ..
   
   ولسان حالها: "" لا عيش إلا عيش الآخرة "".
  
"
82385,"
   انا اتخطبت لشاب وحبيته من الاول وشعوري معه لحد اللحظة كتير جميل
لكن انا متعودة اكتب اي شي بحسه واي تجربة بعيشها وبعرف اعبر عن طريق الكتابة بشكل مبدع
لكني لما أجي اكتب عنه وعن شعوري تجاهه وسعادتي فيه بلاقي اني عاجزة اكتب كلمة بسأل نفسي هو انا مش حاسة فعلا ولا ايه اللي بيحصل لي؟
  ","

   فيه مشاعر ما نقدرش فعلا نوصفها ولا نكتب عنها !
   
   عميقة جدا لحد عصيّ على الظهور .. ليس من اللائق بها تسطيحها لتنثر على السطور ..
   
   فيها مشاعر بنتنفسها ونعيش بها وندوق حلاوتها جوانا .. وبس.
  
"
82386,"
   انا مشمصدقه انك رديت عليا وكتاب الله انا لفيت البيت كله اوريهم 😂😂😂😂😂😂😂💔💔💔
  ","

   طب معندكوش فطار بأه ينوبكم ثواب ؟ 😂
  
"
82387,"
   طب لو العكس ياشيخ بيحاول يغيرنى ف ادق التفاصيل ومخطوبين لسه
  ","

   اللي يكون داخل الزواج شايفه معركة فرض سيطرة = هيكون الطرف الأخسر للأسف !
   
   عموما كوني واضحة تماما في تبيين حدودك .. وما المقبول عندك وما ليس كذلك .. عشان تبقوا على نور وكل واحد يعرف مستعد لإيه.
  
"
82388,"
   يعني ايه عاوزة افهم عشان خاطري
  ","

   المقصود هنا مش التعديل الجوهري لعيوب لازم تتعدل !
   
   المقصود بعض النساء تحب تشكيل زوجها بطريقة ما حتى في أدق التفاصيل التي يسعهما التعايش التام مع الاختلاف فيها بينهما؛ هذا التشكيل قد يفقده مميزات هي حبته عشانها أصلا.
  
"
82389,"
   هو بجد مش لازم احكي للمتقدم عن علاقتي القديمة مع شاب ،، يعني مش هكون بخدعه لو محكتش ؟
  ","

   اسمعوا ده:
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
  
"
82390,"
   وانا مشوفتش عليها حاجة بس اتقالي كده
  ","

   وأنت ملكش دخل بماضيها قبل ما تدخل حياتها على فكرة !
   
   ما دامت هي الآن صالحة نقية.
  
"
82391,"
   هو انا ممكن انسي الموضوع بس ده هيبقي فيه تقليل مني خصوصا ان في ناس عارفة عنها؟
  ","

   يا عم سيبها في حالها قلت لك !
  
"
82392,"
   ""جوزك ع ما تعوديه "" فعلا يا شيخ ؟
  ","

   تظل المرأة تمارس التعديل عليه .. ثم تتساءل: فين الرجل اللي حبيته واتجوزته ؟!
   
   نسيتيه في الفرن حضرتك 😢
  
"
82393,"
   مش كله يا شيخ
  ","

   هو فيه قاعدة برضه بتستغرق جميع الناس !
   
   طبعا مش كله.
  
"
82394,"
   في بنت عاوز اخطبها بس عارف ان ليها ماضي حب مع شاب واعرف الشاب اتقدم لخطبتها وانسي الامر وللا اشيل الموضوع من دماغي
  ","

   ما دام شاغلك كده يبقى سيب البنت في حالها !
  
"
82395,"
   شيخنا متقدم لي عريس قبل كدا باباه كان قال عشان يخطب اختي بس الموضوع متمش من عند العريس ومحدش منهم شاف التاتي واختي اتجوزت دلوقتي في احراج لو وافقت اني اقابله ويدخل بيتنا تانيوهو فركش مرتين ليا اساله سبب الفركشه ولا بلاش مع العلم قعد خاطب سنه ونص
  ","

   المقدمات دي ما تطمنش !
   
   عموما لو ميالة للموضوع مفيش عيب يدخل البيت عادي وتحكمي أنت بعد ما تفهمي.
  
"
82396,"
   لا بجد نتقابل كلنا ف محاضرة عامة
  ","

   بجهز لكم بإذن الله مفاجأة حلوة في المعرض :)
   
   لصحبة الجنة بالذات.
  
"
82397,"
   بنت اخويا اتوفت عمرها سنتين بس كان روحنا فيها مفتقداها جدااا وبصبر نفسي بالعافية .. دعواتك
  ","

   هنيئا لكم !
   
   اصطفاكم الله ليشفعها فيكم ..
   
   بشروا والديها ببيت الحمد في الجنة ..
   
   الله يصبركم ويربط على قلوبكم.
  
"
82398,"
   المغرب يا شيخنا 
خلي المصريين يقوموا يصلوا 😌ويدعوا لصحبة الجنة
  ","

   صلينا وأفطرنا .. والحمد لله.
  
"
82399,"
   مينفعش لما تنزل مصر تعزمني ع حاجه ع حسابك؟
  ","

   أنا ممكن منزلش خالص عشان طلب زي ده 😬
  
"
82400,"
   هو فعلا المرأة كائن معقد وماحدش فاهمه؟!😂
واللى بيقول فاهمهم يبئا مش فاهم حاجة🙄
  ","

   ولا معقد ولا حاجة !
   
   كل شخصية (رجل أو امرأة) لها مفتاح ..
   
   اللي يعرف مفتاحه هيريح اللي حواليه .. واللي يعرف مفتاح شريكه هيرتاح ..
   
   المشكلة في اللي لا فاهمين نفسهم ولا فاهمين اللي حواليهم !
   
   لا بيريحوا .. ولا بيرتاحوا ..
   
   وبنستسهل ساعتها تبادل الاتهامات.
  
"
82401,"
   بحبك تاني
  ","

   هو قلبي لسه فاق من الأولاني ! 😛
  
"
82402,"
   طب انا صايمة ومش هقوم افطر غير لما حضرتك ترد عليا
  ","

   الله يتقبل ..
   
   ادعيلنا.
  
"
82403,"
   جعاااااانة 
و نفسي اتجوز 😂😂
  ","

   ربنا يكرمك بصاحب مطعم 😳
  
"
82404,"
   بيتريقوا عليها علشان بتقول للبنات اعمليله بلوق يا شيخ هنا بنقول بلوق 24 ساعه ومحدش يقدر بيكلمنا😌
  ","

   هو أي أي .. ولا زي زي !
  
"
82405,"
   - لماذا المرأة تتأثر بالفراق أكثر من الرجل؟
  ","

   الرجل -في العموم- أكثر قدرة على التجاوز والنسيان .. وأسرع في التهيؤ لتجارب جديدة، دون كثير التفات لما كان !
  
"
82406,"
   هون الله عليك زي ما بتهون علينا
  ","

   روقوا .. مفيش حاجة تستاهل ..
  
"
82407,"
   هو ممكن شاب ينجذب لواحدة شكل جواهر هانم؟
  ","

   مالها يا خويا !
   
   ما حلوة ومدملكة أهي 😃
  
"
82408,"
   كسر الناس خاطري بسبب عدم ارتباطي مع اني جميلة وصغيرة قولي شئ يطيب خاطري دعواتك ي ابي
  ","

   خلي عندك ثقة جواهر هانم !
   
   وليذهب الناس خلف الشمس :)
  
"
82409,"
   انا زوجي طيب جدا ومش مقصر معاية بشيء
لكن مشكلته لما يعصب 
عمره ما مد ايده علي لكنه بيخبص بالكلام وبيجرحني جدا  ،مش عارفة كيف اتعامل معه واخليه يبطل هالاسلوب
  ","

   مش هيبطل !
   
   أنت تعايشي مع العيب ده؛ محدش كامل ..
   
   تجنبي توصليه للعصبية .. وتجنبيه لو تعصب ..
   
   ووقت الصفا تلوميه بلطف ويطيب خاطرك ..
   
   وتستمر الحياة.
  
"
82410,"

    https://ask.fm/abuanaaas08/answers/144525470324#_=_
   
   أنا صاحبة نفس السؤال .. 
الآن قد تغير كل شيء .. أصبحنا بفضل الله عاقدين :) 
لكنى أمر باضطرابات نفسية شديدة .. أتواصل مع طبيبة نفسية :) , دعواتكم لنا بالتمام والسعادة !
  ","

   الله يعافيك ويسلمك .. ويتم عليكم بخير.
  
"
82411,"
   كيف حال روحك يا شيخ
  ","

   راضية 💚
  
"
82412,"
   المحموديه مفتقداك ياشيخ
  ","

   عليك وعليها وعلى أهلها السلام والبركات 💚
  
"
82413,"
   الموضوع مش مستاهل وحد الله
  ","

   أنا مش هضربه !
   
   أنا هعرفه غلطه بس ..
   
   ده بيقولي mo 2 يا عم !
  
"
82414,"
   نتعامل ازاى مع الشخص النرجسي أو السايكوبتك يا أبي خصوصا لو كان أب أو أخ منقدرش نقطع علاقاتنا بيه ونطلع من غير تشوهات نفسية
  ","

   أخطر شخصية ممكن نتعامل معاها !
   
   بيكون حريص جدا يدمرنا ويطلع منا أسوأ ما فينا عشان يحس هو بقيمته ..
   
   لازم ما نسمحش له بكده .. مهما كان الثمن !
   
   قلصوا التعامل تماما لحدود باردة سطحية.
  
"
82415,"
   劇団アニマル王子の俳優、以下のキーワードにピンと来たら、ぜひフォローを☆小劇場、朗読ライブ、一人芝居、シェークスピア、ハムレット、舞台メイク、殺陣、マクベス、真田幸村、戦国魂、モンハン、ポケモン、拳士プロジェクト、停電少女と羽蟲のオーケストラ、停電夏祭り、怪盗朧、お稲荷仮面、廻天百眼 、SAI、臓物系アイドルmo2
  ","

   احتياطا يعني ..
   
   أهو أنت 😬
  
"
82416,"
   انا عيط وانا بدعي ربنا بالزوج الصالح اول مرة أحس اني فعلا محتاجة حد يكون جنبي هو ده طبيعي ؟
  ","

   طبعا !
   
   والدنيا دي إيه لو كنت وحيد !
   
   الإنسان يأنس ويؤنس .. إنما القضية في الصبر والرضا والانشغال بما ينفعنا حتى يجعل الله فرجا.
  
"
82417,"
   بقيت احكي عن نصايحك وكلامك يا أبي لكل الناس يلي بعرفها .. بعد تجربة سيئة خرجت منها بفضل الله ومتعايشة رغم الانكسارات
اسمك مربوط بدعوة ""الله يسعدك ويجزيك الخير وين مارحت ""
  ","

   الله يجبر خاطرك .. ويبشرك بما يسرك ..
  
"
82418,"
   وان كنا انطفينا وحسين بأرواحنا ماتت ايه الحل 😔
  ","

   يحييها من هي من أمره !
   
   سبحانه وبحمده.
  
"
82419,"
   رائع 
تجيد فن الحروف
  ","

   المهم فن الصدق :)
   
   آمين ..
  
"
82420,"
   كنت علي وشك الزواج بعد انتظار عامين ونصف تركني بلامروءةفجأة(انا32عام)
قدمت ف شغل ولم اوفق اخر امل كان اليوم وقوبلت بالرفض
اضطراري للعمل كان ضمن علاجي النفسي بعدصدمتي الأولى
هل هذه دلالات علي غضب الله؟حتي كل اصدقائي المقربون سافروا ولايوجد من يدعمني في وعكتي النفسية
كيف استرد املي ف الحياة؟
ارجوك ترد
  ","
  "" إن الله إذا أحب قوما ابتلاهم "" !
  
  أي غضب ذاك الذي تظنينه بربك ؟
  
  سيدتي أنا أقدر تماما مرارة الخذلان، وشعور الوحدة الذي يكتنف قلبك الآن .. لكن والله يأتيك الفرج كطاقة نور وسط العتمة ..
  
  اصبري وأبشري .. وتوكئي على حسن الظن ..
  
  حافظي على زادك التعبدي وأشهدي الله على رضاك عنه ..
  
  وسترين ..
  "
82421,"
   اولم يأن لهذا الظلام ان ينجلي ؟
  ","

   المهم احنا ما ننطفيش !
   
   المهم أرواحنا تفضل تعيش.
  
"
82422,"
   روحت فين يادكتور  😭😭
  ","

   غفوة غفوة ! 😬
   
   يبدو إنكم علاج ناجع للأرق يا ولاد.
  
"
82423,"
   هو عيب اقول لماما انتي مالك في حاجة خاصة بتعليمي ونجاحي أو لا ؟
  ","
  "" أنت مالك "" !
  
  كلمة وقحة مع أي حد كبير .. ومع الوالدين عقوق ..
  
  واحنا لما ببنصحكم أحيانا بالإصرار على اختياراتكم بنأكد إن ده لازم يحصل مع لزوم الأدب، بألطف طريقة.
  "
82424,"
   هل أنت ممثل جيد؟
  ","

   لو قصدك التمثيل اللي هو صفة مذمومة يا آسك = فأسأل الله الصدق والعافية !
   
   ولو قصدك التمثيل اللي هو موهبة = فأيوه جيد جدا بالفطرة، وأنا في خامس ابتدائي كنت بطل مسرحية مدرسية، وأديت دوري بطريقة أبهرت الحضور 😌
   
   مكنتش هطلع أقولكم أنا الكينج ونمبر وان وأنتم اللي فشلة سواء الدولار بجنيه ولا بمية .. وأخرج عقد النقص عليكم.
   
   يلا .. التاريخ الفني ملوش نصيب 😬
  
"
82425,"
   يلا ألقاكم ياصحبة الجنة
  ","

   وماله !
   
   تصبحون على خير يا صحبة الجنة 💚
  
"
82426,"
   شيخي 
قولك في اللي بيقللوا من مكانة كلية تمريض 
واللي بيعيبوا اللي بيدخلوها!💔
  ","

   جهلة !
   
   ليلة ما أصبت بوعكة شديدة نقلت على أثرها للمستشفى .. أتلوى من الألم ..
   
   ممدد على سريري في حالة استسلام ورجاء .. سمعت صوتها: سلامتك .. أنت كويس .. ما تقلقش ..
   
   ركبت لي جهاز محلول .. وأحسست به يسري في عروقي .. والألم بالتدريج يزول .. تذهب وتأتي .. تلقي نظرة رحيمة .. ولسانها يلقي كلمة كريمة !
   
   إن لم يكن هذا من صفات الملائكة فماذا ؟
   
   هي والله مهنة شريفة .. بكل أدوارها ودرجاتها ..
   
   الحمقى يوم يمدد أحدهم على نفس السرير، أو أحد ممن يحب .. سيود الاعتذار بقبلة على اليد التي تهدي رسالة السماء بالشفاء.
  
"
82427,"
   رأيك ف مسابقة الحلم ي شيخ 
فلوسنا ضايعه عليها
  ","

   مجرمون يتاجرون بأحلام الحمقى، ويتخمون بأموالهم المبللة بعرق الوهم !
  
"
82428,"
   اقسم بالله حضرتك مسخره السنين🤣🤣🤣🤣🤣🤣🤣🤣🤣
  ","

   يا راجل ولازمتها ايه حضرتك بأه ! 😂
   
   ضحكتني يا منيل وأنا مليش نفس 🙃
  
"
82429,"
   بلوق بلوق بلوق .. ع الفيس بلوك ع الواتس بلوك ع الاسك بلوك 😂😂 .. 
هي عايزة تقول غلّي نفسك يا بنتي بس بأسلوب تاني يا شيخ محمد 😌😂😂
  ","

   غلي نفسك دي التريد مارك بتاعتنا !
   
   دنا أرفع عليها قضية 😬
  
"
82430,"
   انا عايزه افكر بطريقتك. 
بس حضرتك مأيد كل كلامها ؟
اصل في كلام ليها مقعد ويكرهك في الرجاله. 
انا بنت
  ","

   لا طبعا !
   
   أنا معرفش كل كلامها ..
   
   ما سمعتش فعلا غير المقطع ده.
  
"
82431,"
   ياشيخ بالله عليك لاتقولنا رايك فموضوع رضوى الشربينى ده كده ؟ 😂💔
  ","

   سمعت (وغض البصر عن مثلها واجب) مقطع لها جه عرضا أمامي عالفيس .. كانت بترد على واحدة بتقول لها الأفندي سابها بعد أربع سنين !
   
   ردها كان شبه منقول من هنا الصراحة يعني 😬
   
   فعجبني .. ولكنكم تحبون الزيطة 🙄
  
"
82432,"
   ماذا بك ي شيخنا؟ أشعر بالحزن ف الاحرف التي تكتبها..
  ","

   أنا بتمنى الوقت يكون لي حساب مش باسمي !
   
   محدش يعرفني بشخصي من اللي بيتابعوني !
   
   كان نفسي أعرف أخلي حروفي تبكي .. بلا رقيب يحاصرها ..
   
   لعلها تستريح .. وتريحني.
  
"
82433,"
   سلام عليكم..
رسالة بس؛ حضرتك ياشيخ أول داعية حقيقى قريب مننا ويفكر بعقل وتفاهم؛أنا تابعت ناس كتير جدآ..لكن حضرتك كنت أكثر الناس فهماً وتحضراً ..أول داعية حقيقى فى زماننا هذا اقتنع بيه هو الدكتور عمر عبد الكافى..حضرتك زيادة عليه إن فكرك قريب مننا جدآ وده كويس؛استمر يا شيخ ربنا يكرمك  ويثبتك على الخير
  ","

   الله يجعلني خيرا مما تظن .. ويغفر لي ما لا تعلم !
  
"
82434,"
   يا ابي لو زوجي عندما جاء ليخطبني كان جيد وعندما سألنا عليه قالوا عنه انسان متدين وخلوق و وافقت بعد هذا طلع انسان نذل لكن للاسف بعد فوات الاوان لان لدي طفلين منه اتيته باللين والنصح فلم يرضى جعلت اهله واهلي حكما ليرتدع ولا جدوى بل تجاوز على والدي عندما رفع والدي صوته عليه لخوفه علي ماذا افعل ارجوك ؟
  ","

   إن كان كما تقولين = فتربية الأطفال في جو صحي بالانفصال أفضل من الاستمرار في تدميرهم من أجل نظر الناس !
  
"
82435,"
   طب لو الاب هو اللي بيضرب بناته وبيأذيهم وامهم و بيغلط في شرفهم .. احنا بقينا خايفين منه والله معتش عاوزنا نخرج ولا نروح في حتة مع اننا مبنروحش الا للمسجد و محفظات قرآن و الام مريضة سرطان .. و كل دة عشان اختي خرجت تجيب تحاليل ماما .. والله انا بقيت ما عارفة ادعي عليه ولا اعمل ايه . ادعيلنا ربناينجينا
  ","

   ربنا يهديه وينجيكم .. أو ياخده ويريحكم.
  
"
82436,"
   هل يجب ابلاغ الزوجه بان زوجها عنده فرط فى الرغبه الجنسيه قبل الزواج ؟
  ","

   مفيش حاجة اسمها فرط !
   
   ده من الجوع بس.
  
"
82437,"
   والله ياشيخ انت جميل😌💜
  ","

   أرجو !
  
"
82438,"
   يا شيخ انا طالبة داخلة 6 طب فيه دكتور علاج طبيعي عاوز يتقدم وكده بس لما دخلت ع الاكونت بتاعته عرفت انه 30 سنة أو ماشي ف 31وانا حاليا 23 وانا بصراحة مكنتش حابة ارتبط بحد ف 30، مش عارفة اعمل ايه أوافق انه ييجي البيت واقعد معاه واشوف هستريح ولا لا. ولا أرفض من الأول وهل سنه كده كبير لأن لسه فاضل سنتين
  ","

   اقعدي وشوفي يا دكتورة.
  
"
82439,"
   شيخي الفاضل 
انا مؤمنه جدا بالدعاء وبدعي ربنا علطول بس أحيانا بيجيني هاجس وخوف أن ربنا مش هيوفقني هل دة ممكن يكون سوء ظن بالله والله بيكون غصب عني هل ممكن ربنا ميستجبليش بسبب كدة 😢
  ","

   خلونا نتفق أننا لا نستحق شيئا !
   
   خوفنا وقلقنا بيكون من جهة معرفتنا بأنفسنا ..
   
   اطمئناننا وأماننا بيكون من جهة معرفتنا بالله وحسن ظننا به ..
   
   الاستجابة حاصلة ولا بد .. لأنه -سبحانه- وعد !
   
   لكن مش لازم على الوجه الذي نريد.
  
"
82440,"
   لو بنت لبست نضارهنضاره شمس ! كده هتبقي مُلفته .
ولو لبستها لسبب معين بالعين هتبقي نفس الاجابه ؟
  ","

   عادي جدا !
  
"
82441,"
   شيخ يا شيخ 😃
أنا من المحاربات القديمات و كنت بأطلب تدعيلي بالزوج الصالح و حضرتك تقولي اشربي لبن و تغطي كويس و نامي 😂
أهو شكله جه و أخيرا ( حبيته في صمت طيلة 4 سنوات :') )
طب ادعيلنا بالتّمام و الخير يا شيخ
  ","

   ارفع اللبن يا ابني خلاص .. ونزل واحد شربات هنا ..
   
   الله يتم عليكم بخير.
  
"
82442,"
   ما هو الشيء الذي لو اختفى من حياتك سوف تصبح أفضل مما هي عليه؟
  ","

   الوحدة.
  
"
82443,"
   هو ممكن يكون بيحبني بجد بس ظروفه تمنع ان يتقدم دلوقت
  ","

   غلّي نفسك !
   
   عيشي حياتك وما تفكريش .. نصيبك هيخبط على باب بيتك.
  
"
82444,"
   قلبي تقل اوي ي شيخ
  ","

   دعه يحلق في السجود !
  
"
82445,"
   ادعيلى اتجوز دكتور أطفال 😂
طيب وأخلاقه كويسة
  ","

   اشمعنا ؟
   
   بتنشني على الكشف المجاني للعيال من الوقت ؟
  
"
82446,"
   هل البعد عن الناس غنيمه .. ام معرفة الناس كنوز 😏
  ","

   حسب الناس !
  
"
82447,"
   أين ذهبت يا أبا أنس؟
هل أخدتك سِنة اليوم أيضًا؟😢
  ","

   ليته يأخذني !
  
"
82448,"
   ياأبو أنس أخويا بيضربني جامد والله مش قادرة أتحرك هو دا مش حرام أعمل ايه بالله عليك  💔
  ","

   طبعا حرام !
   
   مفيش حاجة تحل له هذا .. ده لو زوجك فلا يحل له .. ما بالنا بنذل جبان لم يجد شيئا يثبت به رجولته إلا ذلك ..
   
   أيوه بقول نذل جبان دون معرفة السبب لأن مفيش سبب يبرر له هذا الإجرام.
   
   تجنبيه تماما يا بنتي .. وادعيله بالهداية أو اشكيه لربنا.
  
"
82449,"
   لماذا نبذل أقصى ما في وسعنا من أجل الأشخاص الذين لا يفعلون المثل لنا؟
  ","

   لأننا نحبهم !
   
   (وهذا حب لن يصمد طويلا بل يقتله الاستنزاف) ..
   
   أو نريد إثبات أننا ليس كما يظنون هم !
   
   (وهذه حماقة فمن يريد أن يراك سيئا سيظل كذلك مهما فعلت) ..
   
   أو لأننا تسامينا عن حساباتهم، واستغنينا عن مقابلهم فنبذل لهم ما يليق بنا .. لا بهم !
   
   (أما هذه ""وما يلقاها إلا الذين صبروا وما يلقاها إلا ذو حظ عظيم"").
  
"
82450,"
   اللى باعنا خسر دلعنا ؟
  ","

   وممكن بيتدلع في حتة تانية ! 😬
   
   يلا .. نقوم نصلي ركعتين ..
   
   عسى الله يسعدنا .. ويسعد اللي يشترينا .. ويسامح اللي باعنا.
   
   ألقاكم يا صحبة الجنة 💚
  
"
82451,"
   ابو انس : اتخطبت وفيك تقول خطيبي كان بيحب من طرف واحد ومقدرتش اكمل معاه 
كدة ظلمته ؟
  ","

   لأ .. ما دمت خدت القرار بأسرع ما يمكن !
   
   وبأنبل طريقة ..
  
"
82452,"
   حضرتك كنت بتديني كلام جامد جدا وزعلت من حضرتك جدا بس بعد لما عملتله بلوك تعبت جدا فترة بس حاليا انا احسن ادعيلي ربنا يعوضني وشكرا ان حضرتك اديتني الكلام ده
  ","

   يا رب لك الحمد !
   
   الشد بيكون شد حد حريص والله ويريد لكم الخير ..
  
"
82453,"
   ابو انس لو سمحت تقدم لخطبتي شخص كويس ..وصليت استخارة لاول مرة وبعدها وافقت علطول والخطوبة تيسرت جدا 
انا حاليا غير مرتاحه بالمرة ومن الاول والله اشعر بضيق ولكن ضغط الاهل فتمت بسرعة
ينفع اصليها تاني وازاي افهم منها ان الخير ليا اكمل ولا لا ؟؟
استحلفك بالله ساعدني 
اصبحت لا اطيق هذا الشخص مع انه كويس
  ","

   فيه حالة من الانغلاق بتصيب أي علاقة !
   
   مفيش فيها مشكلة لو عابرة، وقدرنا نصبر عليها ونتجاوزها ..
   
   أما لو وصلت للنفور، ومفيش حاجة نافعة في إنهائها .. لا تركيز على مميزات، ولا تحكيم للعقل، ولا رغبة في بداية جديدة ..
   
   يبقى لازم العلاقة دي تنتهي.
  
"
82454,"
   إيه أكتر لقب حضرتك تحب نناديك بيه ؟!
  ","

   أبو أنس.
  
"
82455,"
   لو سمحت يا شيخ لو أنا بشتغل شغل كروشية وبحب أنزل شغلي علي المواقع بس الفترة الأخيرة بقيت خايفة من الحسد أكمل ولا أعمل اية ؟
  ","

   كملي .. وادعي لنفسك بالحفظ والبركة !
   
   الحسد حق .. لكن لا تحولوه لسجن يحاصركم ويخوفكم.
  
"
82456,"
   حضرتك فوقتني وبعدت وحياتي بقيت احسن اللهم لك الحمد
  ","

   الحمد لله الذي نجاك.
  
"
82457,"
   انت مش جعان يا شيخ
  ","

   تصدق إنك رخم 😢
  
"
82458,"
   مين اكتر شيخ من اللى موجدين حاليا حضرتك بتحبه
  ","

   أحب كل من أجرى الله على يديه نفعا .. ولو حتى اختلفنا ..
   
   وهناك مقربون للقلب .. أدخر ما لهم عندي بين يدي الرب.
  
"
82459,"
   و الله ياشيخ.. أنا كنت عايزة اتزوج بس الفترة الأخيرة تغيرت نظرتي ليه بحكم أني اشوف اللي متتزوجين مو مرتاحين و اللي معاهم أولاد يشتكون و كل واحد مش عاجبه حاله.. و أنا أرى أني في أحسن حال هكذا رغم أني سني 26 سنة.. تفكيري طبيعي؟
  ","

   لا طبعا !
   
   ما تحكميش على نفسك من تجارب حد.
  
"
82460,"
   انا مكتوب كتابى و حطلق بسبب اهله و هو مسافر و انا مظلومه والله ادعيلى ربنا يفك كربى و همى 😢😢
  ","

   مظلومة ؟!
   
   هتسعدي وهيتجبر خاطرك .. بإذن الله ..
   
   واللي يفوتك = فوتيه.
  
"
82461,"
   ابو أنس ي ابو أنس انت نعم الونس😂😂
  ","

   دي زي الحلزونة يما الحلزونة كده ؟! 😬
  
"
82462,"
   بالنسبة للي بيقول مسيب مذاكرة ناس تالتة فأحب أقول إني طول فترة الثانوية متابعة الشيخ ودخلت صيدلة الحمدلله 😂💙 
تابعوا الشيخ محمد عطية تابعوه
  ","

   طب والله دي حاجة فرحتني !
   
   عاش 👍🏻
  
"
82463,"
   طب واللي بيحب من طرف واحد يعمل ايه 😓
  ","

   يفوق .. قبل الخذلان ما يقضي عليه.
  
"
82464,"
   ومش بترد علي ناس رابعه 😂
  ","

   أنا براحتي 🙄
  
"
82465,"
   ومسيب مذاكرة ناس تالته.
  ","

   أنا نجحت 😌
  
"
82466,"
   ومضيع باقة ناس تانية 😂
  ","

   أنا واي فاي 😃
  
"
82467,"
   الأفضل أم الأسهل ؟!
  ","
  Easy come = Easy go !
  "
82468,"
   كيف السبيل الي حب الاخره والله وكره الحياه وملذاتها الخادعه؟
  ","

   المطلوب مش كرهها !
   
   المطلوب تطويعها للآخرة.
  
"
82469,"
   حضرتك مسهر ناس كتير 😂😂
  ","

   أنا مرتبط 😛
  
"
82470,"
   تفتكر مفيش حد على سرير مستشفى بتابعك الوقت؟ 😅
  ","

   بقوله: ابتلاك الله بالمرض، كما ابتلانا بالصحة !
   
   غير أنه وعدك بأننا سنغبطك على الأجر بين يديه يوم القيامة .. فهنيئا لك ..
   
   أعلاك الله إلى العافية .. ومسح عنك بيمينه الشافية.
  
"
82471,"
   بتفكر ف ايه قبل ما تنام ؟؟
  ","

   بحمد ربنا إني مش على سرير في مستشفى، أو في زنزانة ظالمة !
   
   هذا ما يهون كثيرا.
  
"
82472,"
   كان كاتب كتابي وطلقني ودلوقتي عاوز يرجع اوافق؟
  ","

   ليه طلق ؟
   
   وليه عاوز يرجع ؟
  
"
82473,"
   طب مهو المفروض نلتمس عذرا ونعطيه  فرصه واتنين وتلاته
  ","

   وأحيانا بنبقى مغفلين لما نسمحله يطعنا تاني !
   
   كل حالة ولها ما يناسبها.
  
"
82474,"
   يا شيخ انا اتخطبت من شهر لشاب كويس بس مافيش قبول و لا راحة ناحيته و بابا هو اللي اقنعني بيه و النهاردة حلمت ان في كلب  ماشي ورايا و كنت خايفة منه و بقول لبابا على الكلب قالي ماتخافيش و فجاة الكلب  جري عليا و عضني في رجلي و بابا ماعرفش ينقذني منه و صحيت مخضوضة
  ","

   ما عليك من الحلم .. المهم الواقع !
   
   ركزي على مميزاته وحاولي تفرحي بها ..
   
   لو فضلت مش قابلاه = أنهي الأمر فورا.
  
"
82475,"
   لو حد غلط معانا مرة واحدة ممكن يكررها ؟ لو احنا عفونا عنه ؟
  ","

   ممكن !
   
   وممكن يظل مدينا لنا بهذا العفو ما دام يتنفس.
  
"
82476,"
   انا فى هندسه وخطيبى  شارط  عليا انى اقعد فى البيت بردك وانا نفسى اشتغل😂😂😂
  ","

   بردك ؟
   
   اقعدي في البيت وارتاحي 😬
   
   (حرام عليك كفاية معنتش اللي بوظتوها لي .. مش هنبوظ برضه كمان).
  
"
82477,"
   انامش عاوزه اسأل على حاجه لانى كل حاجه بتحصل ليا او احتاجها بلاقى ليها اجابه عند حضرتك وسبحان الله اخدت خبره كبيره جدا من الكلام هناوفهمتنى اموركتير جدا وبفرح جدا لمابلاقى حضرتك فاتح بتمنى منك الدعاء بس
  ","

   الحمد لله .. الحمد لله ..
   
   الله يسعدك .. دنيا وآخرة.
  
"
82478,"
   أنا ف بشري وشايفة انه والله الست ماليها غير بيتها ووالله كمان مرة ماليها غير بيتها 😂
  ","

   عندك امتحان ايه ولسه ما لمتيش المادة ؟!
  
"
82479,"
   الحمدلله مطلعتش لوحدى اللى بفكر كده بس ماما بتقولى وكنا بنعلموكى السنين دى كلها ليه عشان تقعدى فى البيت
  ","

   عشان دي أعظم وظيفة في الدنيا !
   
   ولما تكوني متعلمة ومثقفة بمستوى عالي هتأديها صح.
  
"
82480,"
   أصل فى ناس كده فى الخطوبة بتشترط أن الزوجة تقعد ف البيت مهما كانت كليتها
  ","

   يروحوا للي عايزة تقعد في البيت !
  
"
82481,"
   يا شيخ هل يوجد إشكال ف عمل الزوجة؟
  ","

   لا طبعا !
   
   ما دامت وازنة أمورها صح.
  
"
82482,"
   اخي بيعايرني بخطوباتي اللي مبتكملش انا من وقتها وانا مكسورة وبعيط حتي مشيت عيطت في الشارع
  ","

   واحد دماغه تعبانة !
   
   آخر حاجة يستاهلها منك الدموع.
  
"
82483,"
   معرفش بصراحة .. بس انا الي يهمني الشخص ده .. هو لو بيحبني كان يسعى اكتر صح ولا لا ؟؟
  ","

   هيخطف أبوك يعني ويهدده ؟
   
   ولا هيخطفك أنت ؟
  
"
82484,"
   يا شيخ انا في كلية صيدلة لكن من جوايا مقتنعه ان البنت ملهاش غير بيتها و جوزها و طموحي لا يتعدي شهادة التخرج و اني اربي اولادي و اكون زوجة مطيعة 
 تفكيري خطأ ؟
  ","

   استلمي تكليفك وخدي إجازة بدون راتب لما تتزوجي.
   
   الله يسعدك، دنيا وآخرة ..
  
"
82485,"
   هو اتقدملي من عام وبابا ما ردش عليه لت بالقبول ولا الرفض .. فمؤخرا حسيت انو عايز يسبني فتركتلو فرصة الذهاب فقال الخلل ف ابوك مش فيا انا !!
  ","

   وبابا مردش ليه ؟
  
"
82486,"
   واللي خارج من خطوبه يا شيخ مدتها كانت اقل من شهر ،، ومتقدم له فرصه كويسه عريس ""لقطة "" يعمل إيه
  ","

   توافق بلا تردد.
  
"
82487,"
   &&&شيخ خارجة من طلاق أفكر ف الموضوع امتى تاني
  ","

   لما قلبك يكون مستعد يتفتح من جديد !
  
"
82488,"
   ازاي ابعد عن الانسان الي انا بحبه .. هو تقدملي بس حاسة انو ماعملش الي عليه علشان يكسبني 😞😞
  ","

   اللي عليه زي ايه ؟
  
"
82489,"
   ياأبي اري في امر الزواج انه شئ صعب وشاق ولا اريده واخشي واخاف من ذلك المرحلة جدا وكل اما افكر في ذلك الامر اشعر بضيق 
هل حقا سااصبح وحيدة ومنبوذة ف المجتمع لانني افكر بذلك سيكون الكل بجانبي قل لي ذلك فلست ممن يصلح لتحمل تلك المسؤلية !!
  ","

   إن وجدت من تأمنين بجواره = سيزول كل ذلك.
  
"
82490,"
   هل الزواج اختيار أم نصيب
  ","

   اختيار النصيب.
  
"
82491,"
   يا شيخ أنا داخلة خامسة طب ومتقدملي شخص أول مرة يقولوا في البيت لما بيكون في حد  عادة بيقولوا لا من غير مانا اعرف هيجيوا آخر الاسبوع اعمل ايه مش عارفه اصلا  هقول ايه او المفروض  اتصرف ازاي يومها  وهو الوقت مناسب ولا استني لما اخلص ساتة حتي أنا خايفة من الاخر يعني
  ","

   لو مواصفاته مناسبة = اقعدي وشوفي قلبك هيروح على فين !
   
   خدي الأمور ببساطة.
  
"
82492,"
   ارمله من سنه ومعايا طفلين وعايشه فشقتي فبيت اهل زوجي الله يرحمه اخوه كان الاول بيتدخل فحياة اولادي بس قلت مش مشكله عمهم بس بقي بيتدخل فحياتي بطريقه رخمه زي ما يكون وصي عليا اوقفه ازاي من غير ما اعمل مشاكل
  ","

   طنشيه .. الطناش كتير بيفهم الحدود المسموح بها بدون كلام كتير.
  
"
82493,"
   ما هي أكثر مدينة رومانسية في العالم؟
  ","

   أنت اديني لفة كده يا آسك .. وأنا أعطيك تقرير مفصل والله !
   
   محدش هيعرف يكتبه لك زيي صدقني 😌
   
   ديل ؟!
   
   أنت فشار أصلا .. ولا بنشوف منك حاجة 😏
  
"
82494,"
   صباح الرضا يا شيخ محمد ربنا يوسع رزقك ويرضيك وصبحة الجنة جميعا🌸🌸
  ","

   يا رب .. يا رب 🤲🏻
   
   ألقاكم يا صحبة الجنة 💚
  
"
82495,"
   ياشيخ محمد إذا كنت بتقول أترك من تحبه أو من تحبيه ولا تخبريه مع العلم كمان لو كان الطرفين بيحبو بعض، أمال فين النصيب إلي هنحارب عشانه وماذا لو كان القلب لا يريد غيرها أو غيره، محتاج توضيح ف النقطه دي رجاءا
  ","

   تحاربوا في السكة الصح !
   
   في دخول البيت من بابه ..
   
   غير كده = يبقى بتعذبوا نفسكم وبس.
  
"
82496,"
   لو كنت مقطع في الصلاة اللي هو ممكن اخر فرض وممكن تفوت فرض .. وربنا هداني بحاول انتظم كل الفروض في المسجد ..
ايه مصيري في الفروض اللي ضيعتها .. خايف منها قوي ! المفروض اعمل ايه
  ","

   حافظ جدا من الآن .. وأكثر من النوافل .. واستغفر الله كثيرا ..
   
   ربنا يثبتك.
  
"
82497,"
   هو المرار اللي بمر بيه مسيري أنساه معقول
  ","

   وهتضحك عليه كمان؛ ساخرا منه .. يوما ما.
  
"
82498,"
   صباح الخير شيخي 🌸 
كنت بتفرج علي مسلسل عمر سأله رجل في بنته التي زنت وتابت انه يقول للمتقدم ليها فزعقله جدا وقاله لا تكشف ما ستره الله افتكرتك جدا يا شيخ ساعتها ربنا يديم وجودك بيننا في هذا الزمن ويجعلك أنيس غربتنا دمت الداعم والشديد والرحيم والمعلم لنا سأظل أدعو لك ما حييت والله..
  ","

   الله يجبر خاطركم ..
  
"
82499,"
   واحده لم يسبق لها الزواج 29 سنه متقدم لها واحد 43 سنه وكان متزوج ومطلق وفيه صفات كويسه نوعاً ما... هل فرق السن ده كويس ولا نُصبر
  ","

   لو إنسان كويس فعلا = توكلوا على الله.
  
"
82500,"
   ماذا وان تزوجته وهو عمره ما صلى الفجر حاضر 
 ممكن هيخليني ابطل اصليه
  ","

   بل ممكن أنت تصحيه !
   
   لو إنسان كويس في مجمله.
  
"
82501,"
   طب وانا 


 حصل حد واتعدى عليا وانا صغيره احكي لخطيبي خصوصا ان الامر ماثر عليا نفسيا 
هل كده ابق بكذب عليه او كده
  ","

   تحكي ايه يا بنت الناس الله يهديك !
   
   فيه أسرار لازم تدفن معاكم .. لا تحدثوا بها أنفسكم حتى.
  
"
82502,"
   اية يعني يا شيخ !!🙂
لو في بينا حب حلال !
الحب باين فى عينة وباين فى عيني برضة 😅
بس مبنكلمش ولا بنتاعمل ولا حتى بنشوف بعض غير صدف 
وهو ملتزم وكل صفات الخير فية 🙂
  ","

   يتقدم.
  
"
82503,"
   $$$$
  ","

   بطلي هبل .. وإياك تتكلمي في حاجة زي دي.
  
"
82504,"
   يا شيخ، معجب بيها واخلاقها ودماغها عجباني جداً  لمحتلها كذا مره واهتمامي بيها واضح حسيت بصد منها، اقولها صريحة ولا ابعد؟ وخايف م الرفض عشان محسش بانكسار... 
مع العلم اني اوقات كتير بشتاق لها جداً.. وشايفها زوجة مناسبة و الموضوع تاعبني نفسيا ومش عارف اتصرف ازاي...ممكن حضرتك تدلني اعمل ايه؟
  ","

   انكسار ايه بس !
   
   تقدم يا رجل ..
   
   حصل قبول = خير وبركة.
   
   ما حصلش = لا يعيبك، ولا يعيبها.
  
"
82505,"
   شيخي الفاضل وأبي العزيز 
انا كنت متمسكة بشخص قريبي لآخر لحظة بس أهلي كانو رافضين وبشدة وبعد مناقشات طويله اقتنعت بكلامهم وتاكدت بس والدتي الله يسعدها كل شوية تقولي مش هيجيلك حد كويس عشان مسمعتيش كلامنا من الأول ووقفتي نصيبك بأيدك  دة صحيح انا خايفة اوي والله مع اني صرفت نظر والله وبدعي ربنا بحد كويس
  ","

   ما تخافيش .. كلام ماما مش صح.
  
"
82506,"
   شيخناا💙 انا دايماا حاسة انى علياا جن عااشق اتاكد ازاى من حاجة زى دى انها صح ولا لا؟؟ ارجو الرد
  ","

   وهم .. سيبك من الكلام ده.
   
   وأحسني علاقتك بربك.
  
"
82507,"
   بنحب بعض جداا انا وهي واتقدمتلها كتير بقالي اكتر من ٣ سنين بعافر مع اهلها ومفيش طرف خيط امل ممكن يجمعني بيها ومش قادرين نسيب بعض ناس كتيىر قالتلي النصيب بيكون متسهل وانت مفيش امل هل ده حقيقي 
وخصوصا ان الرفض عشان العيله بتاعتي ليها نفوذ شويه اضافه ان ف ناس بتقول كلام مش كويس فيا ودول قرايبي
  ","

   قلبي ودعائي معكما.
  
"
82508,"
   طب لو بنعمل شير ل بوست بردو حرام ؟
  ","

   لا طبعا !
   
   الممنوع هو نسبة حق غيركم لأنفسكم ..
   
   لا أدري كيف يقبل أحدهم أن يقال له: إيه الإبداع ده، تسلم ايدك .. ويعمل لايك ويرد: شكرا .. على حروف ليست له.
   
   أما الشير أو النقل مع العزو لصاحب الكلام = فجميل.
  
"
82509,"
   الارشيف عند حضرتك مش شغال فعلا ولا فيه مشكلة عندى
  ","

   شغال !
   

    https://thearchive.me/ask/abuanaaas08
   

"
82510,"
   هى سرقه البوستات حرام ي شيخنا؟
  ","

   المتشبع بما لم يعط = كلابس ثوبي زور !
  
"
82511,"
   عيلة العريس احسن مني ماديا..ممكن دا يعمل مشاكل بعد كده؟؟؟؟؟
  ","

   لأ !
   
   ما دام فيه توافق وتفاهم بينكما.
  
"
82512,"
   هي لو واحده صحبتي والله بجد مش عارفه احبها مش عارفه نهائيا خلاص تعبت من اسلوبها  ، وهي بتحبني وبتفضل تلومني وانا تعبت من كتر ما باجي على نفسي عشان اراضيها وانا من جوايا مش راضيه عن نفسي وحاسه اني منافقه وموقفي صعب عشان هي معايا دايما في كل حته
  ","

   مفيش حب بالعافية !
   
   عامليها على أنها مجرد زميلة ..
   
   قنني العلاقة وحدودها وهي هتفهم.
  
"
82513,"
   يا شيخ ..انا معجبة بولد اصغر مني بسنة 😂😂😂
  ","

   لا منا مش داخلكم بعد الفجر بعين وعين عشان أسمع الهبل ده 😩
  
"
82514,"
   شيخ محمد كويس انك جيت 
في واحد بيحاول يجر كلام معايا علي الواتس دخلي خاص من جروب
 اعمل قطمت معاه وبرضو مش راضي يسكت وخايفة لو هزقته يبقا عيب
  ","

   فيه حاجة والله مريحة خالص .. اسمها بلوك !
  
"
82515,"
   يا شيخي , معجبة انا بزميلي في الدراسة اتابع صفحاته الالكترونية مرارا وتكرارا هذا 
 هوا فعلي الوحيد بموجب هذا الاعجاب 
 أهذا خطأ , انا اشعر باني اعبث بنقاء قلبي وفطرته واحيانا يغالبني شيطاني باني لا افعل جرما 
دلني شيخي , رزقت الجنة يا غال .
  ","

   عاوزة تشتري راحة قلبك ؟
   
   بلّكي حساباته .. وعيشي حياتك.
  
"
82516,"
   ماذا لو تقاسمنا ما في محفظتك ؟ 😃✋
  ","

   مش هتجيب ساندوتش طعمية تفطر به 😬
   
   احنا في أصعب أيام الشهر حضرتك.
  
"
82517,"
   سامحني يا شيخ تكلمت كلام عنك ربما يسؤوك لكني لم اقصد الاساءة بعدما تكلمت تنبهت الى انه قد تكون غيبة
  ","

   عفا الله عني وعنك وعن المسلمين !
   
   وأنا مسامح كل حد ..
   
   مش عشان سواد عيونك على فكرة .. ولا عيونهم ..
   
   لكن لأني أحب أن يعفو الله عني .. فكيف أطلب منه ما لا أبذله لخلقه ؟!
   
   بوركت حبيبي .. والجميع.
   
   ألقاكم يا صحبة الجنة 💚
  
"
82518,"
   انت بتقول حرام علي الجبناء وترجع تقول ان البنت متعترفلوش بحاجة ؟؟ 🤔
  ","

   البنت مطلوبة .. لا طالبة !
   
   هذا هو الأصل.
   
   ثم هي إن اعترفت لجبان كانت زلة عمرها .. تترك فيها جراحا الله أعلم متى تداوى ..
  
"
82519,"
   الحجاب بيكبرني في السن جدا و مابقتش قادرة أستحمله
  ","

   وبيكبر مقامك عند ربنا !
   
   إيه رأيك ؟!
  
"
82520,"
   فيفا 17 الجيم بلاي احسن بعد ما شالوا جليتش السنترة ساعتها يا شيخنا
  ","

   كلامك صح .. ١٨ فيها حاجات كارثية في الجيم بلاي .. أما نشوف ظبطوها ١٩ ولا لأ !
   
   طبعا ده ملوش علاقة بإن البيس ما ينفعش تتقارن أصلا.
  
"
82521,"
   ينفع دكتور يتجوز ممرضة هو بيحبها يا شيخنا ؟ انا في رابعه صيدلة وهي في ثالثة تمريض الأن نصيحتك يا شيخ
  ","

   سؤالك لا يعكس حبا ولا نضجا !
   
   اصبر على نفسك .. ودع بنت الناس في حالها.
  
"
82522,"
   لو متقدملي واحد كويس جدا في كل حاجه وبيحبني بس اهلي رافضينه بسبب سكنه لاني هبعد عنهم هما هيبقوا في مدينه وانا هبقى في مدينه تانيه...اعمل ايه؟
  ","

   حاولي تقنعيهم !
   
   المهم السعادة .. مش المكان.
  
"
82523,"
   شكرا يا شيخنا ع الاطراء الجميل ده ⁦❤️⁩
المشكله عندى بقى انى ع الاقل هضيع مش اقل من سنتين من عمرى عشان اتعود ع وضع الزراير ف الانالوج و تركات اللعبه 😃😃
  ","

   لا ما تقلقش .. من وضع كلاسيكي في ذراع التحكم هتعدلها لنفس زراير البيس تماما .. وابدأ مع ١٩ .. أسبوع وهتتعود وتعيش 👍🏻
  
"
82524,"
   ي شيخ خطيبي بيحب اللعبة دي اوي واخويا انا نفسي اتعلم عشان ميروحش يلعب مع صحابه ويسيبني 😭 بيتأخر اتعلمها ازاي ‘أبقى شاطرة فيها 😂
  ","

   الأريح لك والأسعد له = تديله ليلة في الشهر يقضيها مع أصحابه للفجر يروي هذا العطش !
   
   وهيعوضك صدقيني فسحة مفاجئة ولا عزومة حلوة.
   
   طول منتم بتسألوا عن الزرار اللي بيجيب جون = انسوا موضوع الشطارة ده.
  
"
82525,"
   هل الموت عطشا افضل من جرعات ماء تبقيك ع قيد الحياة دون ان ترتوي
  ","

   إن كانت الجرعات لا تحل = فالعطش عنها هو الحياة !
  
"
82526,"
   حضرتك أنا بنت أهو يمكن محدش ياخد برأيي .. بس فعليًّا من بعد بيس ١٣ و فيفا في الصداره بصراحه .. سواء جرافيكس او أسلوب لعب .. بالذات يعني فيفا ١٨ عشان الكارير و قصه أليكس هانتر و كده 😂💚💚💚💚
  ","

   واااو !
   
   حاسس أخوك هو اللي مغششك البقين  دول ..
   
   عموما كلام صح تماما .. بيس ١٣ آخر إصدار محترم من اللعبة فعلا.
  
"
82527,"
   ربنا يبارك فيك والله
يبقي كفاية علينا اننا نشوفك بس ❤️

اسال الله ان يجمعنا في جنته
  ","

   يا رب .. يا رب 💚
  
"
82528,"
   اانا متعلقه بشخص جدا وللاسف اهلى رافضين النسب بره القبيلة تنصحنى ب ايه
  ","

   داوي نفسك بسرعة قبل ما تدخلي في مشاكل هتاخد منك كتير للأسف !
   
   ربنا يسعدك ويقر عينك.
  
"
82529,"
   لا لا
انا مسيطر علي الوادي الجديد هنا 💔😂
وناوي احترف محافظات
هتتغلب وتعزمني 😢🙄
  ","

   هو بالنسبة للعزومة فكده كده أنت هتدبس !
   
   عشان حرام أراهنك 😌
  
"
82530,"
   نفهم المشكله بيساوى دا الى هو مين
  ","

   ههههههه
   
   ده كلام رجالة 😬
  
"
82531,"
   ما تيجي تتغلب يا شيخ 💔😂😂
  ","

   يا عم والله بتزعلوا !
   
   ونزلت المعرف بتاعي قبل كده وجه واحد جميل وحريف الصراحة .. خد اللي فيه النصيب ومعدتش شفته تاني 😢
  
"
82532,"
   انا نمت وصحيت وحضرتك لسه بتجاوب😂
  ","

   يلا .. على الله يتمر بس.
  
"
82533,"
   قاعد فى شقة لوحدى لا فى تليفزيون و لا شبكة و لا نت و لا راديو و لا اى حاجة .. اعمل ايه لحد ما انام 🙄
  ","

   على أساس إنك داخلنا من سلك الكهربا 🙄
  
"
82534,"
   مش هترد ! 😏 طب هات خصومة بقى 😛
  ","
  🤙🏻
  "
82535,"
   انا شاب ظلمت نفسى من زمان 
الحكايه بدأت بكونى بيساوى متعصب و كم من نقاشات و جدالات دخلت فيها لكى ادافع عن كون بيس افضل من فيفا و ان الجيم بلاى فى بيس افضل من فيفا التى لا تتقن اى شى الا الجرافيك فقط و لكنى عندما طاوعتنى نفسى و لعبت فيفا 18 اليوم ، ضعفت أمامها و غيرت ميولى .
(موجهه لكل بيساوى متعصب)
  ","

   أنت عسل على فكرة 😃
   
   أحب أنا الإنصاف ..
   
   ولسه ١٩ نازلة بمفاجآت وانبهارات ..
   
   أنا لعبت ماتش لديمو بيس ١٩ والله ما كنت متحمل شكل الملعب أصلا.
  
"
82536,"
   حضرتك من الناس دي يا شيخ 💚
ربنا يجبر بخاطرك دائمًا 🌸
  ","

   اللهم 🤲🏻
  
"
82537,"
   خطيبي تجاوز ف الكلام وانا تجاوبت هل كده احنا وحشين
  ","

   ما تعملوش كده تاني .. وأنتم تبقوا حلوين ..
   
   بس.
  
"
82538,"
   عندي١٨سنة ومتقدملي واحد٣٠ اوافق؟ ولا الفرق كبير؟
  ","

   كبير !
   
   لكن عموما اقعدي معاه وشوفي لو مستعدة للمبدأ .. العبرة بالطباع مش بالسن.
  
"
82539,"
   انا ف الحرم ياابى. . ادعيلك بايه ^^
  ","

   بالستر والرضا ..
   
   وصلاح الحال والبال.
  
"
82540,"
   هو الكلام في جوالك تقيل كدة ليه مينفعش تخفف الخط شوية 😃
  ","

   ربنا ينورهملك يا ابني 😂
  
"
82541,"
   بوست الفيس جميل جدا جدا ، اللهم لا تحرمنا رفقتهم ولا تعذبنا بندرتهم حولنا ❤❤
  ","

   على فكرة ناس كتير منكم هنا ينطبق عليهم هذا الكلام .. وإن لم أعرف أشخاصهم !
  
"
82542,"
   متعبه لا أشعر بأي شيء حزين كان أو مفرح أنا ف ال٣٥ وأمي تكاد تجن لعدم زواجي حتى أنها تبحث عن عريس على الفيسبوك ومنذ تخرجي وهي تأتي لي بمن هم يكبروني بال٢٠ عام ومن هم غير مناسبين ودائما هذا الموضوع سبب خلاف بنا لا نلتقي فيه ابدا مهما حاولت من التفاهم مقتنعه فقط انه وجب الزواج ولو كان غير مريح ومناسب
  ","

   الزواج يا يسعد القلب ويكمل الروح .. يا قلته أحسن !
  
"
82543,"
   ليك وحشة وريحتك وحشة يشيخ 😄😂🌸
  ","

   طب دي ريحتي !
   
   (مزيان - من أجمل).
   
   أنت نظامك إيه بأه 😛
  
"
82544,"
   بجد؟!
  ","

   ماليزي من المنصورة 😂
   
   مصري يا عم وابن مصري.
  
"
82545,"
   يا شيخ .. كنت مخطوبة ما يقارب عامين .. أحببته فيهم جدا جدا والله يشهد .. قبل عقد القران باسبوع أصبت بمرحلة اكتئاب ، حاولت تجاوزها ونجحت 
لكن بعد العقد وعاد لقلبى خوف شديد وقلق ، أبكى من ألم ما أشعر به وأصلى وأدعو الله .. ادعى لنا وانصحنى !! لا اعلم لم الشعور بكل هذا الخوف :'( :'( هل لم اعد أحبه !!
  ","

   لازم طبيبة نفسية بسرعة !
   
   والأمر بسيط بإذن الله.
  
"
82546,"
   انت ماليزي؟
  ","

   بيقولوا 😬
  
"
82547,"
   بغض النظر عن شعارات الفيس 
من الراجل الى اقول عليه رزق
  ","

   اللي لو زعلت منه = هتجري عليه ياخدلك حقك.
  
"
82548,"
   طب اي احسن مهنة للبنت
  ","

   أن تكون أمة لربها طائعة .. وزوجة لبيتها مؤنسة .. وأما لأولادها مدرسة !
   
   ثم لتكن بعد ذلك ما تكون .. أستاذة ورئيسة قسم، أو بتفك الخط بالعافية.
  
"
82549,"
   طب علوم للبنات 💔😂✋
  ","

   تكفير سيئات ☹️
  
"
82550,"
   وصيدلة يا شيخ؟
  ","

   أفضل كلية للبنت من وجهة نظري.
  
"
82551,"
   وبالرغم من إني ما بحب النوعية دي من النظارات بس جميلة فيك يا سيدنا
  ","

   يسلموا 💚
  
"
82552,"
   ايه رايك في هندسه للبنت
  ","

   لا أحبها لهن !
   
   وربنا يوفق جميع الباشمهندسات اللي معانا عشان محدش يزعل.
  
"
82553,"
   انا بدرس طب ي شيخ وبسيب مزاكرتي علشان اتابع اجاباتك 😂😂 اول مرة اسألك ياريت تجاوبني ، 
لو طلبت نصيحة منك التزم بها لحد م اموت ، هتكون ايه؟
  ","

   طول منت قادر تشهد ربنا على ما في قلبك بصدق = فأنت بخير !
   
   إياك تسيبه يضيع منك تحت ركام الدنيا وهموما وأوهامها.
  
"
82554,"
   هو مافيش أمل ترد عليّ؟؟
  ","

   أما بتحضر الغدا .. أو العشا .. المهم أنا جعان 😢
  
"
82555,"
   أبا أنس أنت شخص جميل ف نفسك بروحك بكلماتك حقيقي تعلمت منك الكثير ، الوسطية ف أموري ،ما هو الحب ، أحب نفسي ،أخرج نفسي من أي شئ ف إمكانياتي وحدودي،  لا أبالي أو أنتقض أحد واترك كل عبد يفعل أو يقول ما يشاء طالما معي الله فإنه لا يخذلني تعلمت يكون لي رب يكفني ويؤنسني  شكرا ع روحك الحلوة وجودك معانا
  ","

   شكرا على كرمك أنت !
   
   جبر الله خاطرك، وسترنا بستره الجميل.
  
"
82556,"
   ألا يكـفيه أُنسُه بربه !؟
  ","

   بلى !
   
   ولولاه مات هما وخذلانا.
  
"
82557,"
   غفوة ايه يا شيخ فكرتينى ب أحمد حلمى هخطف حلم سريع وهقوم 😂😂😂😂😂😂
  ","

   على فكرة علميا من عشر دقايق لربع ساعة عميقة تتخطف كده وسط الشغل أو المذاكرة بتفرق جدا في استعادة الانتباه !
   
   أنا أستاذ غفوات الصراحة 😬
  
"
82558,"
   بتنام وانت ماسك التيليفون زينا 😂
  ","

   آه والله وبيقع على وشي !
   
   والعامل الأخطر إن فيه نظارة بقوم كل مرة مفزوع يا ترى حطيتها فين 😩
  
"
82559,"
   يا أبا أنس ..هو عادي لو عرضوا عليّ فلوس في تحفيظ قرآن وكده ؟ 
يارب ترد عليّ
  ","

   لا بأس !
   
   واجعل نيتك لله خالصة ..
   
   الله يتقبل منك.
  
"
82560,"
   شيخ محمد انا خطيبي شخص كويس ومحترم جدا وبيحبنى جدا جدا بيتمنى اكلب منه اى حاجه ولا يعملى اى حاجه وشايلنى ف عيتيه زى مابيقولوا بس فيه عيب انه بيتجاوز بالكلام معايا وانا بفضل اصد فيه واغير الموضوع واقفش احيانانفسي يبطل الكلام ده لانه يوميا لازم يحصل ويتكلم بالتجاوز ده وانا حاسة انى بجاهد والله وتعبت😟
  ","

   معلش .. اثبتي ولا تتجاوبي معه وفهميه يسيب كل حاجة لوقتها ..
   
   ربنا يتم عليكم بخير.
  
"
82561,"
   من يومين بنت بعتت للشيخ عمرو تقول له عاقدين ودخل بيا وحملت وبعدين قالي اللي خلاكي تسيبي نفسك ليا كنتي هتسيبي نفسك لغيري متخيل اد ايه ده شخص قذر ووسخ وماعندوش مروءة 
ف اسمعي كلام ابوكي معلش
  ","

   والأوساخ كثر .. للأسف.
  
"
82562,"
   هو لي معندناش نادى نتغدى فيه طب مش بنروح حفله صحبتنا بليل ونلبس فساتين وجونتيات فوقها خواتم الماظ والشوفير يستننا عشان منتاخرش على الحفله هاه لي يعنى 😒😒
  ","

   معلش .. أكتر من كده وربنا بيحوش 😬
  
"
82563,"
   يا شيخ أنا حلمت بحضرتك انك قاعد وحواليك أطفال كتير بتحفظهم قرآن وتوزع عليهم هدايا 😍
  ","

   يا رب !
   
   خيرا رأيت .. وخيرا يكون ..
  
"
82564,"
   ياشيخنا مارايك بمن يتمسك بفتاه منذ أكثر من سنه ويحاول يصل لوالدها ويطلب منها فقط عنوان بيت أبيها ليدخل من الباب كما امرنا الله ماذا افعل ياريت تجاوب
  ","

   اديله رقم بابا يا فتاة.
  
"
82565,"
   الغصة التى تصيب القلب أحيانا أثناء المسير تنافي الرضا ؟
  ","

   لا !
   
   القلب يحزن، والعين تدمع، والروح تختنق .. ولا نقول إلا ما يرضي ربنا.
  
"
82566,"
   اصحي يا شيخ ورد علينا بقي😂😂
  ","

   صحينا وصلينا الحمد لله 😃
  
"
82567,"
   وين رحت
  ","

   أخذتني غفوة .. فنمت 🙃
  
"
82568,"
   حدثني عن أسوأ شعور يمكن أن يمر به الانسان ؟
  ","

   الوحدة.
   
   رغم وجود كتير حواليه !
  
"
82569,"
   من محض التجربه اخبرك بأنه لا ياتى من الجميل الا بجميل 
اللهم لطفك وسترك دائما ابدا
  ","

   صدقت !
   
   حتى في ابتلائه يرسل لنا في طياته جمالا من الرضا والعوض بخير.
  
"
82570,"
   حزينه جدا ياشيخي اكاد اختنق...ابي يضيق عليّ الامور كثيرا انا وخطيبي(عاقدان)
حتي انه اليوم اقسم اني لن اذهب برفقته مره اخري الي المسجد لحضور درس الاربعاء لاحد المشايخ
اريد ان ابره لاكني لا افهم سبب لهذا التضيق علينا دائما مع العلم انه عالم جيد باامور الدين لاكن دائما يقول لي..لما تتجوزو ابقو اخرجو
  ","

   معلش اعذروا غيرته وخوفه ..
   
   مشوا أموركم وعدوا المرحلة دي.
  
"
82571,"
   ياشيخ ينفع اوافق للخطبة من شاب يصغرني بعام .
ع الرغم هناك توافق ومشاعر حب من الطرفين .
  ","

   ينفع.
  
"
82572,"
   ممكن آخد رأي حضرتك في الكلام ده

صاحبتي بتزعل مني عشان حاجات تافهة جدا جدا بلقاها اتقمصت ومش بترد عليا خالص عشان أصالحها حتى
انا زهقت من اللي بتعمله
واحنا في جامعة اصلا مش صغيرين عشان تعمل كده ومش عارفة اعمل معاها ايه
  ","

   ضعي حدا لهذه العلاقة المرهقة !
   
   لما تتقمص اعتذري لها مرة لو أنت غلطانة .. وسيبيها بعد كده تروق مع نفسها؛ براحتها خالص.
  
"
82573,"
   ادعيلنا يا شيخ بالله شقتنا كلها اتحرقت بجهازي كامل أنا وأختي وأمي هي اللي مجهزانا وتعبنا انا وأختي وامي جداً فييه الحمد لله على كل حال 😭😭💔
  ","

   الحمد لله على سلامتكم أهم حاجة ..
   
   أي حاجة بعد كده تتعوض ..
   
   قدر ولطف .. ربنا يخلف عليكم بخير.
  
"
82574,"
   هو ليه ربنا بيبتلينا ما إحنا بنحبه من غير ابتلاء؟
  ","
  "" ومن الناس من يعبد الله على حرف فإن أصابه خير اطمأن به وإن أصابته فتنة انقلب على وجهه .. "" !
  
  ليس الحب في العافية .. كالرضا تحت وطأة الألم.
  "
82575,"
   حقيقى كلامك يا شيخ .. لو فضلنا بننظر للدنيا على أنها دار جزاء فى كل شئ .. قد يصاب القلب بالسخط والعياذ بالله 
نسألك الدعاء يا شيخنا بالثبات والرضا
  ","

   بالضبط !
   
   لسه حد باعتلي من شوية بيقول: ازاي اللي ظلمني وافترى علي عايش وشايف حياته .. وأنا بتعذب .. ازاي دعائي ما استجيبش وأنا مظلوم.
   
   غفل صاحبنا عن أن الدنيا ليست دار جزاء ولا استيفاء .. بل هي مجرد قنطرة قد يدخر أجر المحسنين فيها وعقوبة المتجبرين بها للآخرة ..
   
   من لم يفهم هذا ويرض به = أساء بربه الظن !
   
   سبحان ربنا وبحمده.
  
"
82576,"
   لا يظفر بذات الدين إلا من كان قلبه معلق ٌ بالدين 💙
  ","

   لا !
   
   بل قد تبتلى ذات الدين بفاجر غير مستقيم .. ويبتلى القلب السليم بقاسية تتنكر للخلق الرحيم ..
   
   أخرجوا الدنيا من المعادلة لتستريحوا ..
   
   اعبدوا الله طلبا لرضاه، ثم ارضوا بعد ذلك بما قسمه لكم.
  
"
82577,"
   هو لو ربنا جازانى فى الدنيا على طاعة وحلُم عليا بسببها على الرغم من ذنوبى هل مش هيجازينى عليها فى الآخرة؟
  ","

   سبحان ربنا وبحمده !
   
   ومن أكرم منه ؟!
  
"
82578,"
   ده انت عندك بنك يا ابو انس 
جزء للكبت وجزء للحب وجزء الفراق وجزء السناجل الفرافيش 
كله كله يعني 😂😂
الاهتمام مبيطلبش
  ","

   والظالم بيسألني لسه أنت إيه !
   
   يلا .. أدينا بنعامله لله وعايشين معاه عشان العيال (اللي هم أنتم) وخلاص.
  
"
82579,"
   هل أنت شخص مدقق أم متعاطف مع الآخرين؟
  ","

   يعني عشرة تلات سنين يا آسك .. ومغرقك مشاعر وأحاسيس ولسه مش عارف !
   
   عموما لو مهتم كنت عرفت 😏
  
"
82580,"
   اذا طلبت منك تعليمي ما انت بارع ومبدع به ماذا ستعلمني؟؟
  ","

   لا ترى لنفسك ميزة على أحد !
   
   لولا ستر الله = لما والله ألقي عليك سلام، ولا وجه لك كلام، ولا استطعت النظر في وجه أحد من الأنام.
   
   اوعى تنسى دي .. ظل بها ذليلا لربك، رحيما بخلقه.
   
   وبعد ..
   
   دي مش براعة ولا إبداع .. ده الحبل اللي متعلق به، وأرجو أن يكون العفو في نهايته، مربوطا بحلقة في باب الفرودس.
   
   آمين .. آمين .. آمين ..
   
   ألقاكم يا صحبة الجنة 💚
  
"
82581,"
   ربنا يبارك ف اولاد حضرتك يا شيخ
كنت كل مقع في مشكله تافهه كنت ببعت لحضرتك
دلوقتي انا فعلا موجوعه ولا يعلم بوجعي الإ الله
إجابات حضرتك بتداوي جرحي والله ومش قادرة احكي مشكلتي المرادي يدوب مستوعباها بالعافيه
بتقويني وبحس ف حد واقف ف صفي
دعواتك بالله عليك
متفكرش تتأخر علينا بالله عليك ي ابا أنس
  ","

   هذا مما أحب أن ألقى الله به !
   
   اللهم خالصا لوجهك.
  
"
82582,"
   البوست رائع رائع رائع والله العظيم، شوف حضرتك كام واحدة فينا محتاجه إن حد يقولها حاجه زي دي علشان يبقي عندها الشجاعة إنها تواجه كل اللي بيقابلها حتي في وقت ضعفها.... آدامك الله لنا ناصحاً ومقويآ لقلوبنا الضعيفة💙
  ","

   واحدة .. وواحد 😃
   
   ما تظلموش العيال .. عندهم قلوب والله وفيه منهم بيتوجع بزيادة ..
   
   الله يسعدكم جميعا ويحفظكم يا ولاد.
  
"
82583,"
   لم تحس بظلم اهلك وأصحابك ليك أو تسمع كلام مش فيك تعمل ايه💔💔
  ","

   أشهد الله على ما يعلمه من قلبي .. وأكتفي به.
  
"
82584,"
   السلام عليكم 
انا والله مش عارفه اشكر اللي بتبعت لحضرتك بالذات ازاي ♥️
وجزاك الله كل خير ع كل مجهود حضرتك معانا 
انا هنا من ايام ما كنت ببعت السؤال بليل وانام وانا مطمنه هلاقيه متجاوب الصبح 😃
ربنا يبارك ف الوقت والمجهود
دعوات حضرتك بالبركه 
شرف لينا والله اهتمام حضرتك 
ربنا يبارك ف انس واخواته يارب
  ","

   الله يسعدك .. معلش؛ الدنيا بتتغير 😃
   
   المهم الناس ما يتغيروش.
  
"
82585,"
   انا كنت عاوزه اشكر حضرتك ع دعائك وان حضرتك افتكرتنا من سنه 
واشكر البنت اللي بتبعت لحضرتك 
يا ريت حضرتك متحرمناش من دعائك بالخير 

جزاك الله كل خير
  ","

   أكرمك الله يا دكتورة .. هذا حق واجب ..
   
   وسعد المسلمين يسعدنا ..
   
   ونصيحة لوجه الله (كما تقول لي أمي دوما) : ""داروا على شمعتكم تقيد"" ..
   
   الحقيقة أنتما مثال جميل رائع .. في المبتدأ والختام ..
   
   الله يحفظكم ويبارك لكم وعليكم .. ويجمع شملكم على رضاه .. دنيا وآخرة.
  
"
82586,"
   ما الجملة التي قالها لك أحدهم أو سمعتها أثرت بك، يا أبي؟
  ","

   من يومين كنت بجيب واحد صاحبي من المطار !
   
   واقفين في الصالة .. وفجأة صوت عالب لحد بيقول:
   
   "" الحمد لله والشكر لله .. الحمد لله والشكر لله .. واتجمع الشمل ياض من تاني""
   
   اتلفت لقيت كم واحد بيقابلوا واحد صاحبهم وبيحضنوا عليه .. وواحد منهم بيقول الكلام ده ودموعه مغرقة وشه !
   
   أنا بكيت لبكائه الصادق هذا ..
   
   إن من أكبر نعم الجنة = جمع الشمل.
  
"
82587,"
   اختراق الواتس من خطيبي العاقد لانه شاك بحاجة غلط مع صديقتي حرام ولا لا؟
  ","

   حرام.
  
"
82588,"
   ابي ، 
اخي يوتيوبر جديد وبيقدم محتوي هادف ونفسه حد يدعمه ويسمعه
   
    https://youtu.be/c4-E2qoT4UY
   
   هيكون شرف لينا لو سمعت ليه 😃
  ","

   واسطة صحبة الجنة ما تتردش !
   
   سمعته الصراحة .. الحلقة خدتني .. معلومات جميلة وشغل متعوب عليه ..
   
   الإلقاء محتاج يطور .. يكون حماسي شوية مع الموضوع ..
   
   يا ريت يكمل في سلسلة تخلي الحلقات مترابطة ..
   
   بحييه وبشكره ..
   
   شجعوه يا شباب.
  
"
82589,"
   كلام البوست خلاني اعيط كتير اوي حسيت اني قللت من نفسي اوي ومن حيائي
  ","

   معلش .. المهم نتعلم ..
   
   التجربة اللي ما تموتش بتقوي.
  
"
82590,"
   يعني المختمرات لا! 😒😒😒😂😂😂

هدانا الله جميعا وأعاننا على الخير وادام الله ستره الجميل علينا 👐
  ","

   كل محتشمة ديّنة طيبة وعايزة تعيش بما يرضي الله = تستحق !
   
   الله يسعد الطيبين .. دنيا وآخرة.
  
"
82591,"
   واللي واهله مش راضيين ع النقاب بأي شكل 💔💔!!
  ","

   تسمع كلامهم.
  
"
82592,"
   يعنى عادى اهو احب واحدة منتقبة يا شيخ .. ؟ 💙💙
بحبها رغم كل كلامكم يا محبطين
  ","

   المهم لما تشوفها ما تقولش أوبس .. كنت فاكرك شبه مارلين 😏
  
"
82593,"
   لازم خطيبي يعرف اني معملتش عملية الختان
  ","

   لا طبعا !
   
   ولا ينفع تتكلموا في حاجة زي دي أصلا .. وبطلوا وسوسة ..
   
   مختونة / مش مختونة .. مفيش مشاكل ..
   
   المهم المشاعر والتوافق.
   
   احنا لما بننصح الآباء والأمهات بعدمه مش معناه توسوسوا أنتم .. ربنا يهديكم.
  
"
82594,"
   بارك الله بك شيخ محمد... من اعترض على كلامك جاهل بالمشاعر والنفس الإنسانية... فقط لا أكثر
  ","

   سلمت أخي 💚
  
"
82595,"
   هو فرض لو لبسي فضفاض وطرحة ساترة ؟ غير السائلة
  ","

   لأ.
  
"
82596,"
   الإقبال ع المنتقبات تاريخي يا افندم 😃😂😂💙
  ","

   يستاهلن 👍🏻
  
"
82597,"
   أصبحت الأنا عندك صوتها عالي جدا،  أنت لا تسمع من حولك يا أخانا
  ","

   أسمع العقلاء يا غالي.
  
"
82598,"
   طرح كويسه وجيب وعايزني ألبس خمار ي شيخ ..
  ","

   البسيه .. هو أستر وأريح.
  
"
82599,"
   على فكره الكلمه دى متنفعش تخرج منك والراجل باين عليه انه بيفكر معاك بصوت عالى ويمكن خام ومش فاهم
  ","

   ما هو لو ده حصل مع أختك أو بنتك هتلاقي كلمة (وساخة) قليلة أوي !
   
   والكلمة مفيش فيها حاجة؛ دي توصيف قليل لحقيقة الفعل اللي بيدمر وبيسيب جرح الله وحده يعلك متى يُشفى .. وكف / كفي عنا ورعك البارد.
  
"
82600,"
   أنا بنت و حصل كده معايا،وفعلا عمل كل حاجة عشان يكرهني فيه،بس كرهني في نفسي اكتر مل كرهني قيه من كتر ما حسسني بعدم الاستحقاق، و السبب ان هو كان عاوز واحدة اجنبية عشان ميدفعش فلوس الاستقدام ، أرجوك قوله ميعملش كده و يبعد بالاحترام ارحم
  ","

   احمدي الله الذي نجاك من عشرته.
   
   ربنا يعوضك خير ..
  
"
82601,"
   أنا إبتديت أتعقد من الرجاله والله 💔
  ","

   وأنا بديت أتعقد من نفسي 😂
  
"
82602,"
   خطيبي كان جايلي محجبه حجاب ساتر وقالي مكنتش اتوقع أخطب واحده مش منتقبه وسابني طيب ماكان يروح من الاول ولا احنا مشاعرنا لعبه في أيديهم
  ","

   مريض !
   
   الحمد لله الذي نجاك منه.
  
"
82603,"
   هوا حضرتك بقيت مستسهل إن إتنين يسيبو بعض ليه ؟
*غير السائل*
  ","

   عشان لما يسيبوا بعض على البر وكل واحد يشوف حياته أهون كتير من يسيبوا بعض بعدين وأطراف مالهاش ذنب تتضرر .. أو يكملوا بيمثلوا إنهم عايشين؛ عشان الناس !
  
"
82604,"
   انا بتضايق من كده جدا بقا 
يبقا رايح لوحده طول عمرها نفسها تشتغل مثلا ويقولها مفيش شغل.. او واحده مش منتقبه وعاوزها تنتقب حتي لو مش مقتنعه..او واحده مليانه ويقولها خسي..
ما يروح للي هو عاوزه من الاول ويسيب بنات الناس بدل الفرهده دي...!!!
  ","

   فرهدة بس !
   
   قرف ووجع قلب .. ربنا الهادي.
  
"
82605,"
   الله يكرمك يا شيخ والله على الرد أنا مختمرة والحمد لله ملتزمة بالخمار الشرعي وبقول هشرط ع الي يخطبني إني مش عاوزة نقاب أخويا بيزعقلي ويقولي لا متشرطيش عشان ما تطفشيش وبقوله ما يختار منتقبة م الأول مش مقتنع
  ","

   حقك يا بنتي .. حقك !
   
   كفاية جهل بأه بشرع ربنا .. عقدوا الناس في عيشتهم، الله يسامحهم.
  
"
82606,"
   اديله فرصة يهدأ و يعيد حساباته يا مولانا و يشوف فعلا هل فيه توافق كبير و مميزات كثير تانية و لا لا انا مريت بنفس الاحساس و اصعب كمان و حاليا الأمور اختلفت تماما بعد ما عرفت معدن اللى معايا و إن تدبير ربنا كان خير. يفكر كويس بس الاول قبل القرار
  ","

   أهو يا سيدي مقر أهو بإن المعدن نضيف !
   
   لكن تقول ايه في بطر ابن آدم .. عايز قمة الذوق والاحترام وقمة الجمال وقمة كل حاجة .. على أساس إنه نازل علينا من السما ..
   
   الله يهديه .. الله يهديه ويعرف قيمة النعمة اللي معاه، أو يتركها بسلام لمن يستحقها.
  
"
82607,"
   سامحني يعني
أنا كنت حريص جدا على انها تقبل ف البداية وما عدّاش شهر ع خطوبتنا.
هي وأهلها ناس في قمة الذوق والأدب بغض النظر عن موضوع المكياج ده.
ينفع أكرهها فيا بحيث هي اللي تفسخ. 
حاسس لو عملت كده مش هحترم نفسي بعدها
وبرضو معنديش الجرأة أواجهها وأهلها بكده.
عارف ان كلامي غريب بس اعذرني وبرضو انصحني.
  ","

   أجل كنت حريص بأي سبب ؟!
   
   هاه .. دنا كنت فاكرك أول مرة تشوفها ولا حاجة ..
   
   كلامك مش غريب .. كلامك مريض !
   
   اتق الله وإياك تستنزفها معاك .. نظام أكرهها في و(الوساخة) اللي بتلجئوا لها قال إيه عشان ما تتعذبش وتاخد هي القرار !
   
   لا ما تخافش .. اتركها لمن يستحقها ..
   
   وإياك تجيب سيرة أبدا عن السبب ..
   
   لعلها في عين غيرك ملكة جمال ..
   
   لا حول ولا قوة إلا بالله.
  
"
82608,"
   زوجى رأى محادثات لى و لامى كنا نغتابه و نتحدث عنه بما لم يتوقع أن يسمع فى حين انى لا أكن له أى مشاعر سلبية و كذلك امى و معاملتنا معه طيبة جدا و نحبه و لكنها كانت ثرثرة و فضفضة من بعض الاشياء الخاطئة التى كانت تحدث هو الآن يتجنبنى تماما و لا يريد أن يحدثنى.انا تبت و استغفر كثيرا لكن لا اعلم ماذا افعل
  ","

   هو الغلطان !
   
   كيف يتجسس على حوار خاص بينك وبين أمك .. معروف النساء ياما بيقولوا بينهم وبين بعض .. عاطفيات وأحكامهن متسرعة .. وأحيانا بيحبوا يخزوا العين فبيجودوا ..
   
   ولو كان الوضع بالعكس كنت لمتك أنت برضه ..
   
   حتى لو المحادثة جت أدامه قدرا .. واجب يقفل وما يكملش قراية ..
   
   ده شرع ربنا.
  
"
82609,"
   هي مشاهدة التلفزيون وسماع الاغانى كفيل للرفض ؟
  ","

   لأ !
   
   لو بيصلي وأخلاقه كويسة ..
  
"
82610,"
   يا مولانا… 
خطبت وحاسس ببرود تام تجاه خطيبتي… 
انا اول جلسة ليا معاها كانت جميلة ف عيني.
بعد الشبكة شفتها عكس تماما. 
طلع كان مكياج😥
وانا مش بعرف ف الحاجات دي كويس. 
ومش قادر أستمر ومش قادر أفركش ومش هقدر.
ماشي بما يرضي الله كده وخلاص!

بكلمها جبران خاطر مش أكتر ولما ما تردش أحمد ربنا!
انصحني😭
  ","

   ما تكملش .. هتظلمها وتظلم نفسك.
  
"
82611,"
   يا شيخ 
هل كافي انى ارفض شخص لمجرد انو مش طموح وعنده هدف عايز يحقق 
هوا عايش وخلاص (هوا قالي كده) 
بالرغم انو كويس أخلاقيا ودينا ومفيش ميل للقلب خالص اكتر من شهر والعقل له التحكم ف كل شئ
أهلي شايفينو مناسب بس مش ده اللي كنت اتمنا الزواج منه
وخصوصا انى طموحه كده وبحب اطور من نفسي وشغلي وهوا مش مهتم
  ","

   مش فاهم معنى التطوير والطموح اللي تقصديه لأنه أحيانا فعلا بيكون أوفر جواكم كبنات !
  
"
82612,"
   ###
  ","

   باعت لك أنت ؟!
   
   متعمد يكلمك أنت يعني كده ؟
  
"
82613,"
   نفسي ترد عليا 
عايزه اعرف المساحه المسموحه بيني وبين خطيبي "" عاقدين "" ؟؟
بخاف الامر يكبر عن مجرد حضن واحنا لسه اكتر من سنه ع الزفاف
  ","

   أنا معدتش هجاوب على الموضوع ده عشان اتكلمت فيه كتير !
   
   ولسه إجابة تفصيلية قريب من أقل من عشرين سؤال فاتوا على ما أذكر.
  
"
82614,"
   يا شيخ هل يصح انى البس النقاب من ورا أبى بالرغم انه متدين بس شايفه انى ف كلية طبيه وكمان غلط عشان المجتمع والظروف الامنيه وانا اصلا ف جامعه خاصه .. اعمل اى ياشيخ قد اختل وزن الصبر بلهفتى للنقاب .. قولى ي شيخ حل بالله
  ","

   الزمي حجابك .. بدون نقاب.
  
"
82615,"
   انا عايزه من حضرتك رد قاطع هو النقاب فرض أكون آثمه لو ملبستهوش ولا هو من باب اكتساب الأجر والثواب ؟
  ","

   لاكتساب الأجر والثواب .. وهذا وحده باب عظيم !
  
"
82616,"
   مش لوحدك يا أختي 🌸
أنا نفس حالتك بالظبط لابسة الخمار و مقتنعة أني أجمل بشعري و أي بنت بشعرها و اللبس المظبوط أحلي و لما أشوف بنت مش لابسة الحجاب و جميلة بقولها و بقول في نفسي ما شاء الله 💜
  ","

   وده برضه مش صح !
   
   هي ما يتقالش لها: ما شاء الله ..
   
   هي يُحزن على معصيتها وتتمني لها من جواك الهداية والطاعة ..
   
   كونها جميلة فده شيء هي المفروض تشكر ربنا عليه بالحجاب.
   
   يعني لا بنشوف نفسنا على خلق الله .. ولا بنتعايش مع معصيتهم على إنها العادي .. وبنشوف نفسنا جميعا عندنا تقصير، فنحب لنا ولهم العافية والمغفرة.
  
"
82617,"
   وبرضو النقاب مبحسش اني ملكه ولا اول ما لبسته حسيت بكدا ..وعارفه اني شكلي من غير النقاب والحمار والطرحه احلي بس انا بحبهم وبعمل كدا عشان ربنا ..ولا دا عشان انا مش ملتزمة اوي واصدقائي ملتزمين فبحسوا ولا فيه افوره ف الموضوع ولا ايه ؟!🤔
غير السائله
  ","

   فيه أفورة فعلا .. أحيانا بتتطور من الشكر والفرح بالطاعة للاستطالة والكبر من طرف خفي !
   
   وهذا باب دقيق جدا لا يحسنه كل أحد.
  
"
82618,"
   دايما بقول لنفسى أن ازاي حد هيحبني لأن فيه احسن واجمل بكتير. ايه اللى هيخليه يتقدم ليا وفيه احسن!!!
  ","

   زي ما هو هيعجبك ويملى عينك وقلبك وتخلصي له طول حياتك .. وياما فيه أحسن منه !
  
"
82619,"
   ذنوبي ك جبل أحد ،، وقلبي يعتصر ألماً 💔😭
  ","

   ورحمة الله وسعت كل شيء !
   
   المهم تعود صادقا ..
  
"
82620,"
   أبي😭عمري 19 وادرس الطب أصبت بمرض مزمن لا شفاء له منذ عام، رضيت بالقدر لكن نظرات الألم ف عين والدي التي اراها لاول مره وحزن امي يقتلني
صعوبه الدراسه،آلام المرض اثار الأدويه،وحزنهم عليا كل ذلك جعلني اعيش ف الم وابكي كثيرا حتي اني كذبت عليهم ولم اتناول ادويتي منذ فتره رغم تحذير الطبيب ساعدني ماذا أفعل
  ","

   مفيش حاجة اسمها (لا شفاء الله) !
   
   ربنا قادر على كل شيء ..
   
   ثم عيشي حياتك .. دراستك وروحك ونفسك .. وخدي دواك وأحسني بالله الظن ..
   
   هو احنا يعني ضامنين نفسنا ؟
   
   والله من شوية صغيرين نجاني ربي من حادث ما كنت عارف هطلع منه سليم ولا لأ !
   
   كلنا ماشيين على لحظة .. الله أعلم هتيجي متى ..
   
   أنا مقدر خضتك على نفسك .. وهدعيلك كتير .. لكن صدقيني نفسيتك هتفرق معاك جدا ومع اللي حواليك ..
   
   فرفشي وسلمي أمرك لله .. وأبشري بالخير .. كل خير يا دكتورة.
  
"
82621,"
   انا بنت مختمرة ومش حاسة انى ملكة و جوهرة والحاجات دى 😂الموضوع عادى ومش حاسة انى باقابل تحديات والكلام الكبير دا ..وعارفة ان البنت اللى بشعرها اجمل وانا نفسى بعاكسهم 😂هو انا فيا حاجة غلط
  ","

   أنت فاهمة صح !
   
   الخمار بياكل جمالك كبنت .. وهنا معنى الاحتساب لله في مخالفة هوى نفسك التي تحب الثناء بالحسن، والانقياد لأمر الله بمقتضى فطرتك التي تميل للستر.
   
   الله يثبتك ..
  
"
82622,"
   البوست الأخير وجعني جدا ياشيخ
  ","

   المهم نتعلم !
  
"
82623,"
   السلام عليكم ازيك ي شيخنا اول مره ابعت لحضرتك بس متابعه حضرتك من زمان 

راي حضرتك لو الوالده شايفه شخص (كان تلميذها وبينهم ود للآن ) مناسب لي دينا وخلقا وعاوزه تفاتحه هي في الامر مع العلم والدي متوفي 
هل فعلا تكلمه ولا فيها احراج لي ولها
قطوف تمتنع
  ","

   شايف توسط حد حكيم يلفت نظره (ويجس نبضه) بذكاء وحكمة بدون ما يحسسه أبدا إن دي رغبة والدتك !
   
   لأننا في زمن صعب للأسف .. نادر نجد فيه رجلا نظيف الطبع يقدر فضل زي ده، ويحطه على راسه .. سواء قبل أو اعتذر.
  
"
82624,"
   هو احنا ازاي اتجمعنا هنا 🌸 !
  ","

   بفضل ربنا وستره !
   
   زي ما طمعانين في الجنة بفضله وستره.
  
"
82625,"
   امتى هتطلع لايف بقا ي شيخنا
  ","

   لا ده مش عايز إلهام !
   
   ده عايز النفسية تبقى تمام .. دعواتكم.
  
"
82626,"
   والله كنت عارفة انك رح تفتح.. وأول ما اجاني إشعار قلت هذا أكيد الشيخ محمد عطية😂😂
بس صاير تروح الفيسبوك قبلنا😞
أصل الإهتمام مينطلبش😞💔
  ","

   قصدك أصل الإلهام .. مش الاهتمام !
  
"
82627,"
   الاسك بيتكلم ف حلو و حضرتك ف حادق😂😂
  ","

   ما هو هنحلي على بطن فاضية يعني !
  
"
82628,"
   الشوكولاتة الداكنة أم الشوكولاتة بالحليب؟
  ","

   التمر حنة 😛
   
   أي حاجة يا آسك .. إن شا الله طبق محشي وصدر بطة محمر.
  
"
82629,"
   قم وناجِ الرحمن 🌸
  ","

   صدقت !
   
   فثم الأمان.
   
   تصبحون على خير يا صحبة الجنة 💚
  
"
82630,"
   نفسي اتزوج منتقبه يا شيخ وخطيبتي حاسسها رافضاه اعمل ايه
  ","

   مختمرة ومحتشمة ومحافظة على صلاتها وبتعاملك كويس ؟
   
   زي الفل .. مفيش فيها عيب.
   
   نفسك في النقاب وهتنكد عليها ؟
   
   سيبها وروح لغيرها منتقبة جاهزة.
  
"
82631,"
   هو عيب اسأل السؤال دا
أنا شاب عاوز ابدا ف مجال اللانجيرى والملابس الحريمى فهل عليا حرج لو اشتغلت ف المجال دا
  ","

   بلاش .. لا أحبه لك أبدا !
   
   دي شغلات المفروض اللي يتاجروا فيها نساء.
  
"
82632,"
   يا شيخ هو في حد اتعرفت عليه علي النت وتقريبا كده حبينا بعض وعايز يشوف صورتي اوريهاله ولا لا
  ","

   اتقي ربك، واحترمي نفسك، وما تخونيش ثقة أهلك !
   
   يا يتقدم لك ويشوفك زي ما بنات الناس بيتشافوا ..
   
   يا هتبقي رخيصة .. للأسف.
  
"
82633,"
   ربنا يسعدك سعادة الدارين يارب 
كدا سادة 😃
  ","

   يا رب .. يا رب ..
   
   هو ده ..
   
   ولك بمثل .. محوّج 😃
  
"
82634,"
   بالسهولة دي !
  ","

   لا مش بالسهولة دي !
   
   هيتعذب وهتعدي عليه أيام سودة ..
   
   وهيتجاوز .. ويتعافى .. وتجيله أيام تنسيه.
  
"
82635,"
   ربنا يسعد حضرتك ياشيخ
  ","

   لما تدعولي ما تقولوش ""حضرتك"" !
   
   الدعاء مقام تذلل من عبد ضعيف .. لسيد كريم.
  
"
82636,"
   ما تقول ف حلا شيحة
  ","

   أقول: اتق الله .. وانشغل بنفسك؛ فهو خير.
  
"
82637,"
   ايوه هما يا شيخ 
الاتنين ايه ف الاخلاق والاحترام والعلم والرحمه بالعيانين 

ادعيلهم ربنا يبعد عنهم العين يا شيخ لان كل اللي ف المستشفى متابع تحركاتهم 
ربنا يحببهم ف بعض اكتر 💙
  ","

   يا رب .. يا رب ..
   
   أهي متابع تحركاتهم دي 😏
   
   الله يحفظنا والمسلمين.
  
"
82638,"

    https://ask.fm/memeee883/answer/150337275654?utm_source=copy_link&utm_medium=iOShttps://ask.fm/memeee883/answer/150337275654
   
   ?utm_source=copy_link&utm_medium=iOS
بعت لحضرتك من سنة تدعيلهم بالخير وقت فسخ خطوبتهم ،وحضرتك قولت افترقا باحسان ودعيتلهم 

الحمد لله رجعوا وبفرح حضرتك 💙
  ","

   ايه ده ؟!
   
   دول اللي بعتّم لي من سنة ندعيلهم يرجعوا ؟!
   
   أنا معرفهمش .. لكن فرحت لهم من قلبي والله الوقت.
   
   سبحان الله .. "" وفي أنفسهم "" !
   
   ادعولهم بالبركة .. ولا تزعجوهم بالتدخل إذن.
  
"
82639,"
   هو شاب ممتاز من حيث الاخلاق والطبع الرحيم احسبه ع خيرجداولكن حساه مش فارق معاه قصة اني اوافق او لا يعني عادي ماعندوش شغف لوجود بنت تكمل حياته وترضي قلبه الزواج بالنسباله هي مجرد خطوه روتينية الكل بياخدها ماعندوش بئي فكرة انه ملهوف ع الحب وكدة وانا شخصية عاطفية بزيادة جدا قرارتي كلها مبنية ع احساسي!
  ","

   ممكن يطلع مية من تحت تبن ويفاجئك !
   
   خدي الخطوة وشوفي.
  
"
82640,"
   ال بحبها خطوبتها السبت يا شيخ ايه العمل ؟
  ","

   تنسى وتكمل حياتك.
  
"
82641,"
   قطعت نفسي من متابعة أخباره من يومين وحاسة حالي مخنوقة كتير، بعرف اني مستحيل أبطل أحبه او احب حدا مثله لكن لا بد من اني ابعد عن متابعته لحتى أقدر استمر!
  ","

   لازم !
   
   غير كده يبقى تهريج.
  
"
82642,"
   اسعى منذ فتره طويله لاِعرف عنوان اخت من الاخوات ولكنها ترفض ماذا افعل
  ","

   كلم باباها !
   
   ما ينفعش تديك العنوان إلا لما تكون جد.
  
"
82643,"
   مولانا ، خريج طب و مصدر دخلي من تدريس طلاب الطب دروس تقوية ، حالتي المادية صعبة شوي بسبب ديون دراستي ، بحب بنت من زمان و كنت اكلمها و قطعنا ، كانت متمسكة بي جدا و مستعدة لتحمل الظروف الصعبة حتى ربنا يفتحها علي ، أمها على علم و وعدتها تراعي ظروفي ، خطتي اني اتزوج بعد سنتين ، أتقدم لها برأيك ؟
  ","

   تقدم يا دكتور .. لعل وشها يكون حلو عليك وتتيسر أمورك وتتجوزوا بعد سنة.
  
"
82644,"
   كان نفسي بابا يكون زي حضرتك ..
انا تقريبا متعقده من الجواز من زمان لكن برجع اقول لاء في جوازات ناجحه عسى تكوني منهم .. انا بابا وماما منفصلين كمان خالو عنده مشاكل كتير جدا مع زوجته وهنفصلوا .. انا دلوقتي اتخطبت بعد معاناه من امي انها تحاول تخفف من خوفي بس برجع اخاف تاني ومش عارفه اعمل ايه فالحاله دي
  ","

   إياك تحبسي نفسك في تجارب غيرك .. إياك !
   
   خطيبك ممكن يكون أحسن رجل في الدنيا ..
   
   تعاملي بهذا المبدأ وأبشري بالخير.
  
"
82645,"
   عندك اسك ؟
  ","

   ههههههه
   
   آخر مرة كنت عند الحلاق دخل عليه واحد وقاله: صديق أنت تعرف تحلق ؟!
   
   الواد كان بيبرطم أردو .. حسيت كده والله أعلم إنه كان بيشتم 😬
  
"
82646,"
   انا بلعب كاراتيه مع ولاد وكده وساعات بنزل ماتشات معاهم.. حرام؟
  ","

   فكرك حد عاقل في الدنيا ممكن يقول على ده حلال ؟!
  
"
82647,"
   حق كل رجل يتجوز واحدة ترضيه لكن في حاجات بتبقي أوڤر لدرجة واحد يقولك عاوز اتجوز واحدة بطنها فلات!! 
ولذلك نصيحة لكل بنت ما تطلعيش في الرؤية بلبس الشارع اللي هو خمار أو ملحفة ، لا أطلعي بچيب وبلوزة مثلا وطرحة صغيرة عشان شكلك يبان والأخ يعرف يشوفك كويس وخلي عندك ثقة في نفسك وشكلك 
والله المستعان
  ","
  ....
  
  زي الفل.
  "
82648,"
   الفرح كان النهارده و احنا جيران خرجت عشان الهي نفسي ولما رجعت لاقيت اهلي قاعدين ف الفرح ماعرفتش اطلع واسيبهم و قعدت معاهم و كلت ترمس و سوداني 😂 بس مش عارفه افرحله ياشيخ محمد لما قعدت لوحدي ماعرفتش امسك نفسي من العياط .!
  ","

   المهم الترمس كان بلمون ولا سادة ؟!
   
   روقي .. بلا وجع قلب.
  
"
82649,"
   أنس وحشنا يا شيخ 😃
  ","

   ووحشني أنا كمان !
   
   الله المستعان.
  
"
82650,"
   😭😭😭😭😭 خطيبي اول واحد اتعلق فيه واحبه قالي مش هسيبك ومع اول مشكله حصلت معرفش يحل والاهل اتدخلت مبيكلمنيش وشكله باعني خلاص قولي حاجه تبرد قلبي يا ابي 😭😭
  ","

   تحمدي ربنا إن الأمور بانت بسرعة.
  
"
82651,"
   حاجه تخاف منها؟
  ","

   الوحدة في آخر المشوار !
  
"
82652,"
   هل صبغت شعرك من قبل؟
  ","

   فال الله ولا فالك يا آسك يا بومة ☹️
  
"
82653,"
   دخلت اصلي الفجر ولقيت بعد الصلاه طفل وابوه بيصلي السنه الطفل وهو بيقلده بصتله ومبسوط جدا بيه وفجأه بدأ يبصلي وانا اضحك وهو يبصلي وتعابير وشه كانت بجد حاجه جميله جدا واناكنت زعلان ورايح نفسي افرح وشوفت الملاك ده 
دلوقتي انا لسه فاضلي اربع سنين دراسه والمفروض اني راكن الجواز بقي وعاوز اتجوز اعمل ايه
  ","

   ههههههه
   
   الملاك ده بيحتاج بامبرز وحليب وبيصحى في نص الليل يقلق منامك !
   
   عش مرحلتك عشان تبقى تعرف تربي عيالك 😬
  
"
82654,"
   ينفع ابويا يمد ايده ع اختي مخطوبه ويضربها ب ايده وب جزمه اي كان السبب 
مش عارفين  بعد الي حصل نتعامل معه ازاي
  ","

   لا طبعا مفيش مبرر لمثل هذا !
   
   ربنا الهادي.
  
"
82655,"
   برغم كل المشاكل اللي عندك هنا 
انا واحدة م الناس اللي بفضل مبتسمة وأنا  بقرأ الإجابات😃
أسعدك الله أبي وأعانك علي تخفيف همومنا وجعله حجة لك يوم القيامة
  ","

   يا رب من فضلك العظيم .. يا رب ..
  
"
82656,"
   هو ليه ياشيخنا الشباب مش بيحدوا من تدخل الامهات ف حياتهم او تأثيرهم عليهم من ناحية زوجاتهم 
انا مقصدش يقطع والدته طبعا بس ليه هي مش بتقتنع ان دي حياته بس 
وهو يقدر يسيطر عالعلاقة مش يهد حياتي وحياته عشان انا مش عاجبة مامته ؟ 
انا ساخطة ع الموضوع دا 
هو اكيد لو باع اهله مش هوافق بس يبقا ف توازن بس!
  ","

   مفيش بيت سعيد بدون هذا التوازن !
   
   الخلط للأسف بين مفهوم (البر) وبين معنى (الضعف) بيدمر وبيظلم.
  
"
82657,"
   ولتشيخا سويا على وسادة واحدة كل ما أشوف صورة أتنين كبار أفتكر الجمله دى معناها رائع فوق الوصف
  ","

   جدا !
   
   مرحلة العمر اللي مش بنحتاج فيها غير الونس ..
   
   نعوذ بالله من الوحدة؛ فهي من سوء الكبر.
  
"
82658,"
   بقيت بدخل اكتئب و اخرج تاني 😂
  ","

   وأنا كمان 😃
  
"
82659,"
   انا لو في شخص شاغل تفكيري كنت هقول لحضرتك عادي عشان احل مشكلتي بس انا فعلا مفيش اي حد في تفكيري بالعكس بحاول اشغل نفسي بخطيبي لكن بدون جدوى
  ","

   تمام جدا !
   
   يبقى الحل كما قلت لك ..
   
   الله المستعان.
  
"
82660,"
   اعتقد ان البنت دى مشغوله بحد تانى والله أعلم ..مجرد رأى .
  ","

   وأنا أعتقد زيك .. لكن مش عايز أجرح حد بحاجة مكنش صريح مع نفسه فيها !
  
"
82661,"
   غير الساءله يا ابى وانصحنى  خطيبى شخص كويس بس نفسي احبه نفسي احس احاسيس الحب دى مع العلم مش هظهرها غير بعد العقد باذن الله بس خايفه الحب ميجيش بعد العقد ، اعمل ايه ؟
  ","

   أحيانا بحس دماغكم ضربت والله فعلا !
   
   يا ولاد الحلال فيه قبول مبدئي للشكل وقناعة عقلية بالأخلاق والطباع = فده يا هيتحول لحب مع العشرة ومواقف الأيام .. يا هتعيشوا على الأقل في حياة هادئة بالمودة والاحترام ..
   
   بلاش تصور سطحي ساذج يجعلكم غير مؤهلين للحب أصلا.
  
"
82662,"
   والحل المفروض يكون ايه علما باني مكمله معاه بناء ع الخلق وضغط اهلي
  ","

   المفروض يكون تسيبيه لمن تستحقه .. تحبه وتسعده .. ويحبها ويسعدها.
   
   هتستنزفوا بعض .. ومحدش فيكم هيسعد.
  
"
82663,"
   لو سمحت اشيخ، خطيبى محترم جداً ومتدين وملتزم وخطيب كمان، ما شاءالله يعنى حاجه افتخر بيها 
بس المشكلة ان الكل بيقولو عليه انه مش اجتماعى ومش مدردح 
مش عارفه انا شيفاها عادى يعنى ، هو ع نياته شوية بس ده مش عيب
بس كم الانتقادات اللى حواليه حاجه تقفل بصراحه
  ","

   سيبك من اللي حواليك !
   
   المهم تكوني مقتنعة به فعلا.
  
"
82664,"
   خطيبى مدنيش عيديه بعتلى رساله قلى نسيت خالص اديكى عيديه لم اجى فكرينى وجه مدنيش حاجه برضو هو كويس معايا جدا بس اضايقت واتكسفت اقله هو مش بخيل بس مبيجبليش حاجه الا فى المناسبات وبيقلى بعد الجواز مفيش داعرطى للهدايا خاالص
  ","

   ده البخل بعينه حضرتك !
  
"
82665,"
   متي ينتهي  كلام القلب ؟!
  ","

   حين يتوقف عن النبض !
  
"
82666,"
   خطيبي محترم جدا ومركزو كويس واقل ما يقال فيه الشخص المناسب لاي بنت بس انا مش قادره احبو وعلى طول بنتقضو في حاجات تافهه وهوه ميستهلش غير الخير بس بحس ان تصرفاتي بعدم تفكير ومش بديلو اي وش وتكملتي معاه حاليا عشان اهلي علما باني حاولت كتيرافركش الخطوبه معرفتش وهوه بيحبني بجد ممكن بجدالحب يجي بعد الجواز
  ","

   نعوذ بالله من البطر.
  
"
82667,"
   هوا ليه دائما بتحذرونا من اليأس؟😞
  ","
  "" إنه لا ييأس من روح الله إلا القوم الكافرون "".
  "
82668,"
   أنا كبنت اضايقت وخوفت وحسيت انى سلعه :(
  ","

   لا !
   
   ما هو من حق حضرتك برضه تبصي وتركزي وتشوفي هيعجبك ولا لأ ..
   
   احنا مش بلاستيك .. احنا مشاعر ولحم ودم ..
   
   والزواج لازم فيه توافق أرواح .. واشتهاء جسد ..
   
   غير كده يبقى دروشة وكلام فاضي زي اللي حضرتك بتقوليه ده.
  
"
82669,"
   لو أمي كل شوية تقولي هتجيبي بنت تتعبك زي ما بتتعبيني وبكرة تتذلي ف بيت جوزك(مع أني والله العظيم بساعدها وبعملها ال هي عيزاه بس احيانا بعتمد عليها عشان هي ماما❤ بس هي عيزاني بيرفكت ف تنضيف البيت وبروفشينال وانا ف الجزئية دي نص نص)بزعل والله لما تتوقع لي مستقبل مؤلم كده انا بخاف والله.فعلا ممكن يحصل؟؟
  ","

   الله أرحم منها وأكرم !
   
   اعملي معاها اللي تقدري عليه وطنشي كلامها ده.
  
"
82670,"
   انا طول عمري بتمنى احب واتحب واحد محترم شكله حلو كنت رسماله صوره حلوه أوي ف خيالي
بس انا غلطت وبعدت عن الطريق الصح واتجاوزت باللمس مع واحد خدعني وسابني وتوبت لربنا وقلت خلاص انا مستاهلش اتحب بعد اللي عملته بس بردو بقعد ادعي ربنا يرزقني انا لسه استاهل واحد زي الصوره الحلوه اللي رسمتها ياشيخ؟
  ","

   تستاهلي وأكثر !
   
   من تاب = تاب الله عليه ..
   
   أحسني بالله الظن، وأبشري.
  
"
82671,"
   يا شيخ خطيبي اذا انشغل بعمله قد يغيب يومين او ثلاثة دون سؤال الا اذا سألت عليه فيجيب الحمدلله فقط وانا اكون اغلي من القلق والخوف عليه في غربته وحين اعاتبه انه لابد ان يطمئني يقول اسف ولكن الفعل هذا يتكرر 
واخاف ان يهملني وخصوصا اننا من المفترض سنستقر في المانيا بم تنصحني
  ","

   هل ده حفظا منه لحدود الفترة يعني ولا ده طبعه ؟
   
   غالبا ده طبعه وهيفضل كده !
   
   يا تتعايشي معاه وتتأقلمي .. يا القرار قرارك.
  
"
82672,"
   هو ف الرؤية الشريعة يحل لى إني أنظر لجسمها ولا ماينفعش ولازم أغض بصري ؟!
  ","

   تنظر لكل ما يدعوك لزواجها !
  
"
82673,"
   @@
  ","

   لا يتزوجها ولا يقربها !
   
   يتوب بعيد عنها .. بلاش جهل.
  
"
82674,"
   خرفت يا شيخ في الرؤية الشرعية :( مكنتش نايمة كويس وعكييييييت :(:(
  ","

   عادي .. هتعوضي في الفاينال 😬
  
"
82675,"
   حب قديم من طرف واحد عاد يطاردنى ارشدنى ..
  ","

   فر منه فرارك من الأسد !
  
"
82676,"
   أيهما تفضل الريف أم المدينة؟
  ","

   ولدت وربيت في الريف !
   
   وأعيش في المدينة .. بين الرياض العاصمة، والمنصورة الساحرة ..
   
   لا أستغني عن كليهما يا آسك.
  
"
82677,"
   كم أسئلة مش طبيعية بتنتقد الإجابة .. حتى صاحبنا اللي قلتله سلامة النظر !
  ","

   باعت تاني يقول نظري كويس .. بس ده خطيبها !
   
   يا جماعة ياللي ثقافتكم مش عربي بعد (خطيبي) فيه كلمة (عاقدين) .. يعني كاتب كتابه .. يعني عقد عليها عقدا شرعيا بإيجاب وقبول ومهر وشاهدي عدل .. يعني صارت زوجته شرعا !
   
   يعني يحل له منها ما يحل للزوج ..
   
   لكن بما أن البناء لم يتم إشهاره بعد، وما زالت في بيت أبيها، وسدا لذريعة الإضرار بها لو تركها أو مات قبل البناء فلا يجوز له بحال أن يجامعها.
   
   إذن له (الحضن والقبلة وما إلى ذلك .. وبس) .. وهذه أمور تكون عرضا في إطار من الحب بينهما .. لا يسمحا للجسد بالطغيان على المشاعر في هذه المرحلة ..
   
   يعني ما يبقاش رايح لها مركز هيعرف ياخد ايه النهاردة ويصدمها ويخوفها منه؛ لأن ده مؤشر تسرع سيء.
   
   وكذلك هي ما تقفلش عليه كل الأبواب بغشم؛ لأن ده مؤشر برود سيء.
   
   أيوه الأهالي طبعا بيغيروا وبيخافوا وبيضيقوا عليكم وممكن ينبهوا إياك حتى يمسك ايدك .. وهم معذورين في ده من البلاوي اللي بنشوفها.
   
   الوسط دايما حلو ومريح .. ومع التفاهم كل حاجة بتعدي ..
   
   عسى الأمور واضحة كده 😏 .. وعسى الإخوة العزّاب يسامحونا 😔
  
"
82678,"
   بما ان حضرتك فاتح يا مولانا الله يباركلك عندي شقة في بيت العيلة لكن في منطقة شعبيه بعيد عن شغلي بمواصلات تتكلف 1000 جنيه ف الشهر لكن شغلي في منطقة حلوة وناوي اشتري فيها شقة تمليك لكن كمان ٥ سنين رايك بقي اخد هناك ايجار وابعد عن مشاكل بيت العيله واوفر فلوس المواصلات ولا استني ف لحد ما اجيب التمليك ؟
  ","

   ابعد يا غالي بلا تردد .. كل ساعة في راحة بال ما تتقدرش بمال !
   
   الله يوفقك ويعينك.
  
"
82679,"
   انا معايا زمايل كتير بنات فى الشغل يا شيخ وبنسلم على بعض بالايد دى فيها حاجة
  ","

   حرام.
  
"
82680,"
   وانا بنت وبضم صوتى للشيخ (انا جاية من هناك) ومفيش هناك راحة !
هايعيش فى دور الرحيم اللى مش عايز يصدمنك وهايهتم بيكى الاهتمام اللى يوجع ولا يعلمش زى ضرب المخبرين كده ولا منه بيوعد وعد صريح فى اطار شرعى ولا بيبعد والظاهر زمالة واحترام ويفرح بمشاعرك المبذولة بدون مقابل، ربنا يغفرلنا جميعا ويريح قلوبنا
  ","
  ....
  
  برافو !
  
  شكرا للتجارب اللي بتعلمنا وتكبرنا.
  "
82681,"
   استريحت ياشيخ محمد اهو انت قولت غلي نفسك وهي عملت ليا بلوك ف كل حاجه وانا لو غابت عنى لحظه بكره كل حاجه ف حياتى حتى نفسى والله بكره ابص لنفسى أو حتى أمسك الموبايل وأحاول اوصل لحاجه ليها اعصابى بتعب ومبقدرش حتى ارد على كلمة ازيك من حد
  ","

   أيوه جدا !
   
   عشان لو بتحبها فعلا هتعمل المستحيل عشان تبقى زوجتك وتعيش معاك في بيتك ..
   
   أي حاجة غير كده يبقى كلام ضعف ملوش لازمة .. زي اللي بتقوله الوقت.
   
   شد حيلك يا غالي .. الله يوفقك.
  
"
82682,"
   بيحبني جدا وشاريني بس مستواه المادي مش اد كده بس عنده طموح وبيتعب علي نفسه بس دماغي لسه مع اللي بايعني اعمل ايه
  ","

   دماغك تعبانة .. أنا مالي.
  
"
82683,"
   لو سمحت بصير احب شخص في الاسلام؟؟ يعني اتمناله الخير
  ","

   كلنا بنتمنى الخير لبعض كمسلمين !
   
   لكن بلاش حكاية حب في الله، وفي الإسلام دي.
  
"
82684,"
   السلام عليكم.. ضروري يا شيخ انا محتارة جدا ف موضوع الالوان ده.. انا منتقبه وعاوزه البس الوان زي نبيتي واوف وايت وكافيه وكده.. بس خايفه يكون الالوان حرام او اهانه للنقاب..وهل فعلا زوجات النبي كانو بيلبسوا منقوش واحمر ومعصفر؟
وهل حكم النقاب هو هو حكم الخمار ف الالوان ولا يختلف؟
  ","

   الألوان مباحة .. بشرط ما تكونش فاقعة ملفتة.
   
   يعني الفوسفوريات مثلا ممنوعة.
  
"
82685,"
   طب انا ي ابي 

ف حد كان مكلمني من ٦ شهور انه هيتقدم كمان سنه ونص يعني سنه من دلوقت وانا لما قعدت مع نفسي حاليا انا مش عايزاه ف غلط كتير ف حياته وف حد تاني  دلوقت هو متابعني وهيتقدم خلال شهرين وف خطوات بجد بيعملها زي انه بيجهزر كلام وبيحضر نفسه وبيسال بجد 
الشخص الاول بيبعتلي وعملت بلوك انا كده صح؟
  ","

   صح.
  
"
82686,"
   مفيش مشكله ازاي حرام ياشيخ ..هو مبقاش جوزها لسه ع سنه الله ورسوله 😌😌
  ","

   سلامة النظر 😏
  
"
82687,"
   سؤال اتسأل لحضرتك كتير بس جاوبني بشئ يثلج صدري من فضلك
كلمت بنت اني اتقدملها وكلمت مامتها وكانوا مبسوطين بيا جدا الام مسافرة السعودية والبنت قاعدة لوحدها فمصر لان والديها منفصلان..فجأة الام اكتشفت اني غير مناسب بعد سنة كاملة كنت بكلم فيها بنتها واديتها ما اكنه من مشاعر
منهارجدا دلوقتي؟ ماالحل؟
عافاك
  ","

   الكرة في ملعب البنت يا غالي !
   
   هي اللي تضغط وتدافع وتقنع ..
   
   كتب الله الخير .. حيث كان.
  
"
82688,"
   أنا سابني علشان رفيعة، مع إنه عملت كل اللي يرضيه و روحت للدكتور و صحتي و نفسيتي اتدمرت من الأدوية.. و في الآخر سابني 💔😃
  ","

   مع ألف سلامة !
   
   ثبتي ده 😃
   
   وانسي ده 💔
   
   وفي يوم هتلاقي ده ❤️
   
   وتكون أيامك كده 😍
  
"
82689,"
   لو بنت عرضت نفسها عليا وعارف إنها انتقبت عشان تلفت نظرى وحافظة القرآن بس المشكلة انها كانت بتكلم ولد وقطعت العلاقة بيه وانا عمرى ما كلمت بنت ابدا متضايق من فعلها وخاصة انى عمرى ما كلمت بنت ابدا
بس الغريبة انى كنت معجب بيها وتركتها بسبب فعلها القديم
انصحنى بالله عليك واللى هتقوله هنفذه
  ","

   هي اللي محتاجة نصيحة بأن تبتعد عنك تماما وتنساك للأبد.
  
"
82690,"
   غير السائله 
طب ي شيخ مش دي خلقة ربنا مش حرام ترفض واحد علشان مش حلو وهو مناسب مش الجمال رزق ربنا مرزقهوش هو ذنبه اي ؟
  ","

   ملوش ذنب !
   
   لكن حقها توافق أو ترفض ..
   
   زي ما هي مالهاش دخل !
   
   وحقه يوافق أو يرفض.
  
"
82691,"
   يا ابي ..انا كان عندي امتحان سهرت ليله الامتحان تهجد وصلاه الفجر واذكار وقرآن نمت شويه حلمت ان امي جوزتني جن  ..ده معناه ايه ؟...الموضوع بجد تاعبني جدا.
  ","

   معناه إنك محتاجة تقومي تراجعي .. عشان ما تلبسيش في الحيط جوه اللجنة 😏
   
   مش كل خطاريف تشوفوها يا جدعان تبقى لها معنى وتفسير.
  
"
82692,"
   مخطوبة من شهر بس وخطيبي بيحج السنة دي فجأة وبدون اي مقدمات بطل يكلمني وبيقفل في الكلام وكنت بكلم مامته لقيتها بتأجل المعاد اللي كنا متفقين نروح نشوف فيه العفش وبتقولي بس عدوا مواضيعكم انتم بس .. مستغربة جدا لان مفيش اي حاجة خالص حصلت ومش فاهمة ايه اللي بيحصل
  ","

   عادي جدا !
   
   لا تتصلي ولا تجري وراه ..
   
   هو يا يهدى ويتكلم ويبين السبب .. يا هيفسخ وساعتها مع ألف سلامة.
  
"
82693,"
   انا اتطلقت امبارح ياشيخ كنا عاقدين فقط مع انه كان بيقعد معايا بالعشر ساعات بعتلك كتير مردتش عليا أنا منهاره هو لما مش مرتاح قعد معايا كل الوقت ليه ولا بنات الناس تسليه
  ","

   شفت كذا حد مجاوب سؤالك !
   
   منهارة ليه إن شاء الله ؟
   
   مع ألف سلامة .. والباب يفوت قطيع مش جمل واحد ..
   
   وبعدين عشر ساعات أوفر منك قبل ما يكون منه !
   
   احمدي الله .. ما تعرفيش الخير فين.
  
"
82694,"
   اممم طب لو اتصورت مع صورته؟  
يعني في بانر متعلق واتصورت معاه؟
  ","

   لا دي محتاجة طبيب نفسي 😬
  
"
82695,"
   معلش نفسي ترد انا دلوقتي عايزة انزل ولم اطهر من الحيض و هرجع بعد العشاء هل آثم لو كان الطهر بين المغرب والعشاء وانا برّه؟ ضروووري
  ","

   انزلي .. وارجعي بإذن الله تغتسلي وتصلي مغرب وعشا.
  
"
82696,"
   علي فكرة انا زوجي لما كان لسه خاطبني كنت معجبة بصفاته بس لبسه مش مهندم اوي وهو رفيع جدا وكان كمان ف تعليقات من اللي حواليا وانتي حلوة  وما الي ذلك وهو اسمر شويه ووو..  بس احب اقولكم انه الحمد لله بعد الزواج وبالحب والمعاملة الطيبة انا مستغربة ازاي مش شايفينه جميل!وجدا كمان اللهم احفظه واصلحنا سويا
  ","

   الله يسعدكم ويحفظكم ..
   
   كلام زي الفل 👍🏻
   
   وبعدين ما يغوروا الناس .. المهم احنا شايفين بعض إيه !
   
   بحبها وشايفها أجمل واحدة في الدنيا .. مال أهلكم أنتم تقولوا حلوة ولا وحشة ؟
   
   وهكذا ..
  
"
82697,"
   دكتور محمد من فضلك جاوب أنا فتاة جامعية وعندي مشكلة ف تحديد مشاعري يعني أنا بأعجب بناس كتير مجرد اعجاب بيني وبين نفسي  يومين ويروح لحاله بس بفضل الله يعني ملتزمة ومفيش أي علاقة أو صحوبية أو كلام مع أى شاب غير في حدود بسيطة جدا للضرورة مش أكتر ، فلو سمحت قولي أتعامل ازاي مع موضوع الإعجاب المتكرر ؟
  ","

   طنشي !
   
   مرحلة وهتعدي.
  
"
82698,"
   يا شيخ خطيبي سابني ويشهد ربي اني مجتش عليه ومدوستلوش علي طرف ورضيت وقلت الحمد لله ومفيش نصيب .بس يسيب الدنيا كلها ويجي يتقدم لصاحبتي وجارتي وقريبتي في نفس الوقت؟! الموضوع المني اوي يا شيخ هو بكلامه وبطريقته اللي سابني بيها حسسني اني متحبش واني مستاهلش وبعد ما مشي مصمم يفضل يدبحني بنفس السكينه التلمه
  ","

   شيليه من حساباتك تماما .. كأن لم يكن !
   
   ولا تفكري حتى ..
   
   هتتجاوزي والله .. وهتسعدي بإذن الله وتشوفي الخير.
  
"
82699,"
   متقدملي واحد أبيضاني و شعره أصفر و عينيه ملونه و كل الناس بتشكر في أخلاقه و أنا جمالي متوسط و سمرا 
دا عادي ؟
أنا قلقانه 💔
  ","

   ما دام متقدملك تبقي عاجباه !
   
   خلي عندك ثقة في نفسك.
  
"
82700,"
   بحس انك ما شاء الله يعني الناس بتحبك اووووى بتعمل ايه بقي
  ","

   المهم السما يا غالي .. المهم السما.
  
"
82701,"
   يارب ترد عليا ❌❌❌خطيبي عاقدين ييقولي انتي بقيتي بعيده عني عشان معدتش بحضنه و اقبله و بقي يقفل التلفون في وشي ..مش عارفه اعمل ايه
  ","

   لو على أد حضن وقبلة مفيش مشكلة !
   
   لكن قفل السكة مؤشر مش كويس لعدم الاحترام بينكما.
  
"
82702,"
   اكتشفت بعد كتب الكتاب إن خطيبتي شديده الرفع وعاوز اسيبها هكون ظلمتها؟ مع العلم انها كانت بتلبس واسع مخدتش بالي من رفعها
  ","

   تعرف ؟
   
   كأنك الزمن الماضي البسيط لصاحبنا بتاع: تخنت بشكل بشع.
   
   لو البنت كويسة وعاجباك ومفيش غير حكاية الرفع فبيتخنوا بعد الزواج ما تقلقش .. زي ما حضرتك هتفشول برضه عادي.
   
   وطبعا احنا مش عبط عشان حجة اللبس الواسع دي !
  
"
82703,"
   يا شيخ انا علاج طبيعى وموضوع التغذيه حل مهما كلن وزنها انا كنت بشوف فى المركز اوزان مهوله وكانت بتنزل الحمد لله
  ","
  ....
  "
82704,"
   ياشيخ حله محشي وبط محمر مستنينك..
  ","

   نظام (تحنيس) بأه 😏
  
"
82705,"
   اسف طيب ايه الحل ياشيخ
  ","

   شوف يا غالي .. السؤال بيعكس خلل في طبيعة العلاقة نفسها !
   
   يعني حياتكم وتعاملكم اليومي مع بعض شكله إيه ..
   
   مشاعركم لبعض نوعها ايه ..
   
   بالتالي لو الخلل هنا اتصلح .. أي حاجة تانية قابلة جدا تتصلح ..
   
   دكتور تغذية تتابع معاه وفيه حلول كتيرة مهما كانت درجة السمنة.
  
"
82706,"
   متابع حضرتك من فترة ومن الواضح ان حضرتك مصلح لقلوب عباد الله 😃
انا خلصت ثانوية ازهرية 
ومرضتش اغش 
وللأسف مجموعي 92 ٪ 
غالبا ممكن ميجيبش صيدلة 
بس في هندسه 
اللي مضايقني هما الناس اللي من نفس مستوايا وجابوا اعلى مني بالغش 
حاسس بدونيه فظيعه ياشيخنا 
ومأثرة عليا جامد كل ما بحاول انسى ...
  ","

   ولا يهمك حبيبي .. هتاخد نصيبك المكتوب ..
   
   ادخل أي حاجة وتميز فيها ..
   
   ده النجاح.
  
"
82707,"
   نعدي الايام الصعبه ازاي
  ","

   هي اللي بتعدي !
   
   لازم هتعدي ..
   
   المهم احنا نصبر ونرضى .. ونعرف إنها دنيا .. ممر مؤقت.
  
"
82708,"
   يعني لو لقيت محمد صلاح مثلا متصورش معاااه وانا امسك نفسي ازاي بقا
  ","

   ولو لقيت محمد عطية نفسه 😌
  
"
82709,"
   لو اتجوزت واحده وتخنت بشكل بشع مش هينفع معاها رجيم اعمل ايه ياشيخ
  ","

   عيب لما تتكلم كده عن مراتك على فكرة.
  
"
82710,"
   حضرتك هتبدا الدوام امتي
  ","

   الأحد ..
   
   خلصت الإجازة 😢
  
"
82711,"
   دكتور ، زوجتي عندها رجال في قائمة اصدقاء فيسبوك منهم واحد (زوج صديقتها) بيعمل لها لايك ولاڤ على بوستات عندها، وأنا رجل عندي غيرة، طلبت منها تشيل الشخص ده من عندها، ولا تتفاعل مع صور بينشرها على صفحته بيكون متصور فيها هو ومراته فرفضت وطلبت الطلاق!!! أيه العمل؟
  ","

   طلبت الطلاق !
   
   حقك تغير وتطلب .. ما دام بأسلوب طيب مفيش فيه اتهام ولا شك ..
   
   طبعا ما سمعتش منها عشان أعرف طلبها عشان كده ولا ده مجرد تراكم لأشياء أخرى سيئة.
   
   عموما اتكلموا سوا وحطوا اديكم على سبب الشرخ اللي أظنه أكبر من مجرد الفيس ولايكاته.
  
"
82712,"
   في طب وبحب  اتعلم لغات رغم اني ممكن ما اسافرش
  ","

   تعلم أي حاجة كويس.
  
"
82713,"
   ازاي اكون ناضج و اتحمل المسؤولية ؟
  ","

   دي مش بازاي !
   
   دي تراكم لتطوير نفسك ومهاراتك ولخبرة حياتية ولاستعداد داخلي.
  
"
82714,"
   لو اجبت هكون ممنونه جداً لحضرتك انا فتالته ثانوي والدروس طبعاً من اول اليوم لأخره وعلي قد ماربنا بيقدرني بحافظ علي الصلاه سواء فالمسجد او فغرف فالدروس فاول سؤال ليا انا لسه مكملتش شهر فالدروس فبصلي وكله تمام لما ابقي حائض حرام اقول لزميلتي اني مش هصلي لان امي مربياني علي انه مينفعش وانا مش عارفة ...
  ","

   لا مش حرام .. كلمة ""مش بصلي"" كافية أوي بين البنات يفهموا.
   
   ربنا يوفقك ويتم لك بخير ..
  
"
82715,"
   السن المناسب  لزواج البنت و الرجل؟
  ","

   مفيش قاعدة !
   
   الحال المناسب هو حال النضج الذي يسمح لهما بتحمل مسؤولية مشتركة عن بيت .. وقلب.
   
   متى توفر هذا = فهو السن المناسب.
  
"
82716,"
   ادعيلي ياشيخنا بنور البصيره والخير والصالح ليا ادعيلي يرشدني الخير والصح
  ","

   يا رب جميعا .. آمين ..
   
   ألقاكم يا صحبة الجنة 💚
  
"
82717,"
   هو انا ينفع اتخطب لواحد اصغر مني 
مع العلم هو ابن عمتي 
وعمتي توفت من فتره وحسااه مكسور وتاايه 
هو فيه حاجات كتير مش مناسبااني بس مش عاوزااه يزعل  
اعمل اي
  ","

   مفيش زواج جبر خاطر.
  
"
82718,"
   اقوله اني بحبه ؟  هرتاح والله
  ","

   هتتبهدلي والله !
   
   غلّي نفسك.
  
"
82719,"
   طيب لو كل دا وحنية وحب كمان وكل حاجة حلوة وانا وافقت وقبلت لكن ساعات بتردد وبحس اني مش عايزة اكمل يمكن يجي حد يحبني اكتر
  ","

   نعوذ بالله من البطر.
  
"
82720,"
   ممكن تدعى لامى بالرحمه ..
  ","

   اللهم ارحمها واقبلها .. وموتى المسلمين.
  
"
82721,"
   طيب بصراحة انا وهي غلطنا كذا مرة و اتكلمنا ،، كان ضعف و الله بس ،، فهل ربنا بيعاقبنا في كدا عشان الذنب دا يعني ؟؟ 😔
  ","

   استغفر ربك ولا تعد ..
   
   بس.
  
"
82722,"
   هل يكفى أن يكون ازهريا حتى يكون زوجا صالحا؟
  ","

   لا يكفي إلا أن يكون متقيا لربه، سليم القلب، رحيم الطبع .. ولو كان أمّيا.
  
"
82723,"
   عندي يقين في الله إن حضرتك هتشوف السؤال
انا من فترة التزمت وأصلي في المسجد و لي ورد استغفار وقرءاني وقيام ليل وحاجات كتير بيني وبين ربنا ومع ذلك اشعر في قلبي بضيق احيانا واقتله بالاستغفار فيرجع 😔
للعلم بس انا بحب بنت و كنا بنتكلم لفترة و عرفنا غلطنا و مش بنتكلم دلوقت فهل دا السبب ولا ايه 💔
  ","

   استعن بالله حبيبي .. اثبت فأنت على خير وإلى خير بإذن الله.
  
"
82724,"
   انا فسخت خطبتي من شهر وف البيت عايزني اتخطب تاني علطول وانا شايفه اني محتاجه فتره كبيره عشان اختار صح انا اللي صح ولا هما
  ","

   الفترة الكبيرة دي المفروض ما تزيدش عن ست شهور.
  
"
82725,"
   طمنى و قول ان ربنا هيستجاب لى قريبا
  ","

   المهم تظل قريبا منه .. مداوما على طاعته !
   
   قد ترى الاستجابة في الدنيا .. وقد يدخرها لك بين يديه.
  
"
82726,"
   صديقتي ياشيخ اتجوزت من ٣ شهور غصب عنها واهلها موافقوش علي الولد اللي كانت بتحبه ،كنت بزورها امبارح وأخدت موبايلها اتصور بيه عرفت انها لسه علي علاقه باللي كانت بتحبه ،اقدر اساعدها ولا متدخلش؟
  ","

   الله المستعان !
   
   ملكيش دعوة.
  
"
82727,"
   بس انا عندي 20 سنة ولسه عايشة جو الأطفال لازم يوم العيد اجيب بلالين واشتري حلويات واطبق واصلي العيد واجيب لعبة وببقي فرحانة جدا كأني صغيرة بالظبط ده عادي؟  ماما بتقولي لازم تكبري شوية مينفعش تفضلي طفلة كده 😂
  ","

   حافظي على هذه الطفولة ما استطعت.
  
"
82728,"
   طب ليه بحس ان ولاد اخواتي مش بيفرحوا ويستمتعوا زينا زمان بحسهم عادى
  ","

   بعتبر جيل الثمانينيات هو آخر جيل له ذكريات عميقة !
   
   آخر جيل يقدر يتنهد ويقول: زمان واحنا صغيرين ..
  
"
82729,"
   لو واحد اعجب بيا من صورة شافها ليا مشفنيش شخصيا فحب يكون فيه تعارف بين الاهل وأنه يتقدم ده سبب كافى أنه يكون معجب بيا شكلا دى حاجة تطمن !!
  ","

   الأصل إن الرجل بيعجبه الشكل حضرتك !
  
"
82730,"
   إذا تقدم لي شخص مناسب ..لكن بالشكل مش مريح بالنسبة لي ماذا أفعل؟
  ","

   مش مريح = يبقى مش مناسب.
  
"
82731,"
   هو احنا ليه مبقناش نفرح بالعيد زى ما كنا صغار هل كبرنا ع الفرحة ام ماذا
  ","

   مفيش حاجة هتبقى زي ما كنا صغار !
   
   لا الأحلام ولا الفرح ولا اللعب ولا الضحك ولا حتى الحزن ..
   
   كل مرحلة ولها طبيعتها .. والسعادة إننا نعرف نعيش أجمل ما فيها، كما هي.
  
"
82732,"
   غير السائله 
كان جد و قال لأهله و اهلي و فجأه الموضوع ماكملش لسبب مش عارفاه لحد دلوقتي..فات 3سنين و فرحه بعد بكرا و حالتي مايعلم بيها الا ربنا و مع ذلك عمري مادعيت عليه ..ادعيلي يا شيخ محمد بالله
  ","

   أحترم هذا القلب !
   
   ربنا يسعدك ويرضيك ويعوضك كل خير ..
  
"
82733,"
   اخد رقم باباوكان بيشتغل عشان يتقدم وبعدين قالي لا انا مشواري لسه طويل وانسيني وقدامك فرص احسن وانسب
انا اتضايقت جدا وحسيت اني اتقهرت بس مكنش ينفع حالتي النفسيه تسوء لأن كان دراسه وامتحانات 
بدعي عليه ومش مسامحاه ومستنيه اشوف هيبقي ايه وهيتجوز مين مش كده وبس لأ ..ده انا هعزمه علي فرحي كمان 
هنتقم
  ","

   الحمد لله الذي نجاه 😢
  
"
82734,"
   ع قد منا شغال فوق ال ١٢ ساعه يوميا بس حاسس اني مقصر مع نفسي و مفروض اعمل حاجه اكتر من كده بالذات مع الظروف الصعبه اللي عيشنها
  ","

   ارفق بنفسك وقسم وقتك وجهدك !
   
   وما تنساش حظ روحك وجسمك ..
   
   الله يقويك .. ويوسع علينا وعليك.
  
"
82735,"
   ابي 
ليه اني اتصور مع حد مشهور حرام ( راجل يعني ) طالما الصوره هتكون معايا ؟
  ","

   إذا كان الخضوع بالقول محرم .. فكيف بصورة فيها قرب وتثير من الفتنة ما الله به عليم ؟!
   
   لا أحب هذا.
  
"
82736,"
   هو الاب اللى عمره ما حسس عياله انه مسؤل عنهم ودايما سايب المسؤليه ع زوجته م يوم ما اتولدو لحد ما كبروا وفى منهم اتجوز  ، حياته لنفسه وبس افتكر وانا طفله فضل سنين كتير جدا يقسم مرتبه نصين نص لنفسه بس يصرفه بره ونص للبيت ومصاريفنا هو مش قاسى علينا بس عمرى ما حسيت  أنه زى اى اب هل ده له عقاب عند ربنا !
  ","

   ركزي على حياتك أنت !
   
   دعي حسابه لله.
  
"
82737,"
   في الوقت اللي هتقصر فيه هيعتبروه حق مكتسب ليهم 
و وقت تعبك و انك محتاج تاخد هدنة لنفسك الاغلبية الا من رحم ربي مش هيكزن موجود ..
  ","

   ويقولولك مش بترد على كل الأسئلة ليه ؟! 😔
   
   #مقصودة 😬
  
"
82738,"
   وعدني بالزواج وموفاش بوعده ومش مسامحاه وبدعي عليه من قلبي ..حرام ادعي عليه؟
  ","

   حسب طبيعة الوعد .. وجدية الخطوات اللي أخدها .. وسبب عدم وفائه .. ونيته من البداية أصلا.
   
   عموما ربنا يعوضك خير.
  
"
82739,"
   انا مش عايزه انجوز علشان المرض اللي عندي يا اما لو هتجوز هصارح المتقدم في اول لقاء  اهلي رافضين الاتنين وخناقات يوميا علي الموضوع ده اعمل ايه
  ","

   حسب طبيعة المرض !
   
   فيه حاجات مش لازم تتقال .. وحاجات لازم تتعرف .. وحاجات ممكن آه وممكن لأ؛ حسب فهمكم لشخصية اللي أدامكم.
  
"
82740,"
   و الله من غير حساب و لا غيره يا شيخ
كنت مشهورة وسط زميلاتي و اصحابي اني بسمع لهم و فضفضتهم 
و ف الاخر انا تعبت و روحت لطبيب نفسي 
و ماحدش وقف جمبي حتي في علاجي 
الله المستعان
  ","

   سلاح ذو حدين !
   
   سماع هموم الناس ومشاكلهم على أد ما هو نعمة .. على أد ما محتاج فعلا معونة من الله وسداد .. ثم طاقة تسمحلك تكمل حياتك.
  
"
82741,"
   متقدملي شخص محترم و اخلاق...  بس وزنه زايد شويتين تلاته..  والدتي رافضة عشان جسمه... و انا عندي قبول له..  و هو قال هيخس و يوم لما مشي بعد الرؤية راح حجز عند دكتور تخسيس.. التزامه ما حستهوش اد كده بس عنده استعداد كويس و محتاج بس اللي ياخد بايده..  و والدتي ضاغطة عليا بكلامها.. ايه رايك؟
  ","

   ما دام عندك قبول له = كملي وشجعيه !
   
   بيبقوا سمباتيك وبيضربوا بعدين عادي 😔
  
"
82742,"
   كدبت كدبة ع الناس كلها بمرض ما وقد اقتنعو بيها وفعلت ذلك من اجل زيادة قرب الناس ليا ولكن لم اضرهم في شئ .. ضميري بيآنبي جدا ونفسي اعترفلهم اني معافية ومش عارفة وخايفة يبعدو عني اعمل اية؟
  ","

   دي حالة مرضية معروفة .. محتاجة علاج نفسي.
  
"
82743,"
   بفكر أعمل حساب للفضفضة.. يعني لو حد مضايق و حابب يتكلم او يفضفض و كدا..اعمل و لا.. ايه رايك؟
  ","

   نصيحة لوجه الله .. لو معندكش اللي تفيد به الناس أولا، ومعندكش الطاقة اللي تقدر تسمع بها وتكمل حياتك ثانيا = إياك تعمل كده .. هتدمر نفسك قبل الناس !
   
   وده مش في الحساب بس .. دي قاعدة عامة في حياتك.
  
"
82744,"
   سين سؤال هي شواذ القاعده بتاكدها ولا بتنفيها🙃
  ","

   بتأكدها !
   
   لأننا بنستدل بالشواذ على إنها نوادر.
  
"
82745,"
   هل ستعمل في هذا الصيف أم ستستمع فقط بالإجازة الصيفية؟
  ","

   محدش بياكلها بالساهل يا آسك !
   
   احنا ناس على باب الله .. مش تنابلة زيك 😏
  
"
82746,"
   وعدني اني هسافرله اتجوزنا وقعد معايا شهر وسافر حاليا بكلمه يقولي الوضع صعب والمصاريف كتير جدا ومش هعرف وانا مش قادره اتحمل البعد 
اناكنت رافضه اتجوز واحد بيسافر عشان كده بس وعدني من قبل عقد القران اننا هنكون سوا دايما 
حاليا حالتي النفسية تحت الصفر اتعامل ازاي 
ارجو الاجابه هنا 🌿🌿
  ","

   لو في السعودية أو الخليج عموما فالظروف فعلا صعبة !
   
   وما تصدقوش غالبا اللي بيتقدم ويقول هاخدكم ..
   
   للأسف .. لا يتقون الله !
   
   يقولوا نتجوز ونحطهم أمام الأمر الواقع ..
   
   أنا طبعا مقدر جدا الوضع وأنا نفسي بعاني منه ..
   
   لكن ما تخدعوش بنات الناس يا شباب وتعدوا وتعشموا وأنتم مش ناويين توفوا !
   
   خليكم واضحين .. وحقهن وحق أهاليهن يوافقوا على وضعكم أو يرفضوا ..
   
   أما بعد ..
   
   فشهر طبعا قليل جدا يا بنتي .. وظلم وحرام ..
   
   كلميه يعملك زيارة ست شهور .. وتستحملوا بعض .. ولازم تكون عنده خطة ناوي عليها ..
   
   يعني هيوفر حاجة معينة يفتح بها مشروع مثلا وينزل وتعيشوا جنب بعض ..
   
   أو هيظبط وضعه عنده وياخدك تبقي معاه !
   
   أما نبرة التعويم اللي ممكن يحرق فيها عمرك دي فمش مقبولة ..
   
   ولو مفيش عقاد نافع يبقى تدخلي حد حكيم يلزمه باتفاقه الأول ..
   
   وربنا يوسع علينا وعليه وعلى المسلمين .. ويصلح لنا جميعا الحال والبال.
  
"
82747,"
   استاذى فى الجامعة مشدودة لى جدا  ..الحمد لله عمرى ماحاولت اكلمه او الفت انتباهه ..بس دايما بفكر فيه ..مشكلتى بقا انى الاولى على دفعتى الحمد لله وساعات ممكن ابقى عايزة اسأله عن حاجة بس بتراجع وبقول انى دا باب فتنة وانا فى كلية عملية صعب اعتمد على البحث فى النت ..اعمل ايه اتعامل معاه ازاى
  ","

   ما تتعامليش خالص !
   
   حافظي على قلبك ووفري مشاعرك لا تستنزفيها ..
   
   ركزي في مصلحتك .. لسه فرصك جاية بإذن الله.
  
"
82748,"
   انا عايز نص فرخة مشوية والله
  ","

   أهو دي حضنها المتبل المقرمش بالدنيا كلها ! 😂
  
"
82749,"
   انا بنت عندى 23 سنة اكتشفت ان والدى ع علاقة بواحدة تانية غير امى وبيكلمها ف التلفون وانا مش عارفة اتصرف ازاى ممكن نصيحة
  ","

   اسمعي ده ضروري:
   

    https://www.facebook.com/m.atiia.soliman/videos/1806787436067760/
   

"
82750,"
   احنا جعانين حب 💔
  ","

   لا يا خويا .. هاتلي طاجن فتة بس وملكش دعوة 😏
  
"
82751,"
   ي شيخنا انا طالب ف طب بشري وعاوز احول لاسنان ومستني نتيجه التحويل انا دخلت طب ارضاء لاهلي والحاحهم انهم يشوفوني دكتور رغم ان طموحي وميولي كانت لأسنان انا اسف لنفسي بس انا فشلت ف طب مكنش جوايا اي طموح فيها 
بحارب بقالي سنتين لحد ما قدرت اخد الفرصة اني احول 
المشكلة دلوقتي ف اسرتي قالبينها نكد.اعمل اي
  ","

   حوّل .. واثبت نفسك وانجح !
   
   وساعتها كلهم هيقولوا كان عنده حق.
  
"
82752,"
   الشيخ زعلان :) فيك شئ من الهدوء
  ","

   أبدا !
   
   الشيخ جعان 😬
  
"
82753,"
   مش فاهمة اللى عاوزها تقلعه دا ، راجل ازاى!؟ ولما مراته تبقى فرجه للى رايح واللى جاى وحاطة ايدها فايده وهى حاطة مكياج بالكيلو على وشها بتقتنع بيه ازاااى
  ","

   سبحان الله !
   
   الحدية في تصوراتكم دي هي اللي غالبا بتلبسكم في الحيط ..
   
   مش يمكن هو يرى استحباب النقاب ومش بيميل له ؟
   
   هل معنى ده هيبقى عايزها تطلع بكيلو مكياج ؟
   
   هو يا كده .. يا كده !
   
   أنا مش بدافع عنه ولا ببرر له .. أنا بس بعرفكم ازاي تكونوا منصفين شوية.
  
"
82754,"
   يا شيخ محمد انا ابي بيهيني جداً من صغري ومستحمل والغريب ان الناس كلها بتشهدلي بالخير وهو عالم بكدا والآن أنا 20 سنة ومش عايزني التحي ووصلت انه عايز يمشيني من البيت بسبب الموضوع دا , انا تعبت والله بجد ادعيلي بالله عليك
  ","

   بلاش صدام عشان أمر اللحية حبيبي !
   
   يعني خليها صغيرة خالص .. مش محلوقة بس ..
   
   وحافظ على طاعتك وعلاقتك بربك ..
   
   وعش مرحلتك .. واثبت على صبرك .. وأبشر بالعوض بخير.
  
"
82755,"
   كيف السبيل إلى الحياة، أبي؟
  ","

   الحياة ؟
   
   في القرب من الله.
   
   ""مثل الذي يذكر ربه والذي لا يذكر ربه كمثل الحي والميت"".
  
"
82756,"
   لما كنت مستنيه واحد كان بيتقدملي كميه ناس وكنت برفضهم عشان انا وعدته استناه
لما سابني لاقيت نفسي ف صحرا محدش بقي يتقدم الا قليل ومش مناسبين😂😭 انا والله مكنتش حتي بتكلم معاه انا قلتله هستناك وبس عشان ربنا يبارك قام هو سابني والبركه حلت😂
هو كده ربنا بيعاقبني عشان كنت برفض من غير سبب غير اني كنت بحب
  ","

   كنت عبيطة بس !
   
   عشان كده دايما بكون ضد مبدأ الانتظار ..
   
   وبنصح البنات لو اتقدم الأنسب والأفضل وافقي بلا تردد ..
   
   وبلاش جو الشعور بالذنب .. وكتبوا الكتاب يا صلاح 😢
   
   بنصح البنات لأنهن هن اللي بيخسرن تفويت فرص أفضل .. وصاحبنا -غالبا- مش فارق معاه الموضوع إلا إنه مجرد حافز في حياته .. لو شاف غيرها أجمل هيسلم صاحبة الانتظار الوفي (أو العبيط بمعنى أصح) أحلى صابونة.
  
"
82757,"
   انا بقى عاقدة و منتقبه و زوجي عايز يقلعني النقاب وانا مش مقتنعه نهائي
  ","

   برضه حقه .. وحقك !
   
   يا واحد منكم هيتنازل .. يا هتنفصلوا.
  
"
82758,"
   الوقت أنا متأكد ١٠٠٪ إنها بتحبني 
و أنا بجد بحبها 

بس الموضوع د لما بفتكره بتأذي
  ","

   يا تنساه كأن لم يكن !
   
   يعني لا تجيب سيرته ولا تفتكره أصلا ..
   
   يا تسيب بنت الناس في حالها عشان ما تظلمها بالشك ..
   
   وبالمناسبة اللي بيحب فعلا مش بيفكر كده.
  
"
82759,"
   مين علمك يا أستاذ الحب 😃
  ","

   أنا معلّم ! 😬
  
"
82760,"
   يا ابا انس .. ارسل لى رساله عالاسك ( انه تعامل معى من قبل و يستأذن ليرسل لى عالفيس ليأخذ رقم والدى ليتقدم وانه استأذن خشيه ان يضايقنى ويخسرنى كما قال) .. مع احتماليه انى عارفه الشخص ده ولكن لست متأكده انه هو .. ماذا افعل ؟؟
  ","

   عادي .. يراسلك وتردي برقم الوالد وتعرفيه وبس.
  
"
82761,"
   هقول اخي مش ابي 😄
اخي لو سمحت
هوا الحب ممكن ياجي بعدين بالتعامل ؟
في بدايه خطوبه بشخص مش كارهاه ولا نافره منه بالعكس شايفاه كويس وشخصيته حلوه .. بس مش حاساه حتي لو قال كلام حلو .. ارفض ولا ادي فرصه والحب هياجي بعدين ؟؟
معلش رد عليا محتاره
  ","

   حلوة أخي .. مالها أخي .. أخ كبير في نفسه كده 😃
   
   الحب ممكن ييجي .. وممكن ما يجيش !
   
   الفكرة هل أنت مستعدة لحياة قائمة على المودة والرحمة والاحترام .. ولو بدون مشاعر فائرة ؟
  
"
82762,"
   صاحبي! 
ارجوك رد 
هو فيه حب قبل الزواج؟!
  ","

   نعم يا صاحبي .. فيه مشاعر !
   
   هل حب ولا وهم .. الحياة والعشرة هما اللي بيحكموا ..
   
   ""ومن يتق الله يجعل له من أمره يسرا"".
  
"
82763,"
   طب نعمل ايه في الفراغ العاطفي يا أبا أنس (رجل)
  ","

   والله يا حبيبي هو احتياج طبيعي وفطري !
   
   زي الجوع والعطش ..
   
   لكن المشكلة إن إشباعه مش دايما متيسر ..
   
   أحيانا بيكون علينا الصبر لأجل ما .. وأحيانا بيكون علينا التعايش مع ابتلاء قدّر علينا أن نحرم هذا الإشباع في الدنيا، تماما أو بدرجة ما ..
   
   لطف ربنا حاصل في إننا نقدر نعوض أرواحنا بحاجات تانية .. أنشطة وهوايات وعمل خير وجبر خاطر وبذل المساعدة للناس .. وقبل كل ده قوة وصدق العلاقة بالله سبحانه ..
   
   وبتعدي :)
  
"
82764,"
   هل يحق لأبي أن يهيني ويسمعني كلام لا
 يرضي الله ! طالما كان دائما في مشاكل مع أمي ويقول لي أني أشبهها، وطالما انه يقلل من شأن المرأه وايضا الرجال قوامون، لا يحاورني ابدا وربما اذا تحدث بشئ لا يعجبه شتمني وضربني وانا في العشرين! اتجنبه واتجنب الحديث معه لاني اشعر بالسوء ونفسيتي سيئه 
اجبني يا شيخ 💔
  ","

   تجنبيه تماما .. والزمي الأدب في المعاملة وفقط.
  
"
82765,"
   اكتبلنا بوست يا ابى يحنن قلب الزوج القاسى وبوست للحماة الى بتدخل فى حياة ابنها بشكل مبالغ فيه
  ","

   يا ريتها بالبوستات !
   
   الله المستعان.
  
"
82766,"
   لبسي جيب وبلوزات وخطيبي بيقولي علي النقاب وانا مش مقتنعه؟
  ","

   حقك .. وحقه !
   
   يا واحد منكم يتنازل .. يا مش هتكملوا.
  
"
82767,"
   في شاب بعتلي امبارح أنه متابع الاكونت بتاعي ع تويتر وعجبته دماغي ولو معنديش مانع من الارتباط الفترة الجاية فهو حابب يشوفني من بعيد في الكلية لاننا ف طب مع بعض بس هو امتياز وانا داخلة تالته ولو في نصيب هيجي يتقدملي،،الحقيقة انا متخوفه من الطريقة دي جدا،، رأيك ايه يا شيخ؟!
  ","

   عدت بحس من تكرر هذا السيناريو إنه طريقة جديدة في (الشقط) مش أكتر !
   
   يعني مش بقتنع كثيرا بواحد من حساب آسك ولا تغريدتين على تويتر ولا منشورين عالفيس يقول: بحبك ودايب دوب .. وشايفك جاية من الجنة .. وأنسب إنسانة تكون زوجة لي وأم لأولادي .... إلخ !
   
   عموما على افتراض حسن النية .. فمفيش أي طريقة إلا: تفضل؛ رقم بابا .. والبيت موجود .. وبس.
  
"
82768,"
   أحببتها حقا دون إكتفاء "" إبنة عمى ""
وتقدمت لخطبتها ولكن!! لم توافق..
فا أنت كما قلت "" بعض القصص جمالها في ألا تتم""
ولكني مازلت اتمناها !!
الله المستعان 😟😟
  ","

   ستعمل الأيام عملها .. وتتجاوز يا صديقي ..
   
   عوضك الله خيرا.
  
"
82769,"
   أنا طالب في رابعة صيدلة وأعجبت ببنت محترمة من فترة طويلة وهي من سني لكن لم يحدث تواصل بيننا لرفضي ذلك وأنا حريص على ألا تضيع مني وأهلي هيعارضوا الفكرة دي لعدم جهوزيتي وأهلها ممكن يرفضوا فترة خطوبة طويلة مع العلم إن أنا عندي شقة مش متشطبة وفلوس الشبكة لكن ما دون كدا مش هيجهز قبل سنتين فهل أتقدم ولالأ
  ","

   لسه بدري عليك يا دكتور !
   
   عش مرحلتك وركز فيها.
  
"
82770,"
   خطيبي معتقل و اهلي ضاغطين عليا بشكل فظيع بسبب اني اكمل معاه ولالا انا بحبه جدا و متمسكه بيه جدا بس تعبت منهم يعني كفايه هو مش جنبي و حاسه اني لوحدي و هما ضاغطين عليا و يقولو دي مصلحتك انا تعبت يا ابي اوي😭😭😭💔💔💔💔
  ","

   وأنا مش بيوجع قلبي أد الحالات دي !
   
   لا بقدر ألوم الأهل .. ولا بقدر آجي على الغلابة اللي في النص ..
   
   اللهم لطفك.
  
"
82771,"
   على فكره ي شيخ انا اعرف بنات لحد دلوقت بقعدو قدام اخواتهم ف البيت  بالعبايه والحجاب وفرق السن بينهم قليل ودا الأهل ال بيكونوا عاملين كدا ..فى ناس كدا فعلا
  ","

   لا .. ده أوفر برضه !
   
   الحق دايما وسط بين طرفين.
  
"
82772,"
   لو قبلت أكمل مع واحده كانت بتحب واحد من ٣ سنين ......أبقى مش راجل !؟
  ","

   مين قال كده !
   
   المهم هي إيه الوقت.
  
"
82773,"
   زوجتى محترمة ومتدينة بتحصل بينا خلافات كتير كذا مرة ضربتها وشتمتها هى كانت تبكى وتتعصب بس اخر مرة ضربتها كان قدام اهلى لقيتها ردتلى الضربة والشتيمة ومشيت عند اهلها بس خدت منها كل الى جبته لها من مالى من شبكة وهدوم وموبايل وقلتلها فى ستين داهية بعتلها مسج اتهمتها فعرضها عايز ارجعها بس كرامتى مش مساعد
  ","

   قول إن الرسالة مش جد وإنك باعت بس تستفزني !
   
   عموما مش هستفز ..
   
   لو ده محصلش يبقى ما يستاهلش الرد ..
   
   ولو ده حصل تبقى ما تستاهلش برضه الرد.
  
"
82774,"
   أنا عندي أخوات صبيان وطول اليوم وانا قاعدة في البيت بلبس محتشم جدا بس اللبس دة بيخنقني وبيخليني مش عارفة اخد راحتي هو انا لازم استنى لما اتجوز وبعدين ألبس اللي انا عايزاه !! أنا مش طايقة الحر وفي نفس الوقت أخواتي كبار أولع في نفسي ولا اعمل ايه ؟؟
  ","

   مش شايفة نفسك أوفر شوية !
   
   يعني لما تلبسي قميص صيفي طويل ولا برمودة واسعة بنص كم وسايبة شعرك .. ايه الخنقة في كده حضرتك ؟
   
   هو لازم شورتات وبديهات حمالات عشان تبقي واخدة راحتك يعني !
   
   ومعروف إنك مش هتلبسي اللي أنت عايزاه غير بعد الزواج !
   
   ثم لك غرفتك الخاصة اللي بتتقفل عليك ومراية بتجربي فيها الهبل اللي بتعملوه 😏
   
   يبقى إيه !
  
"
82775,"
   ابي انا متقدملي شخص محترم واخلاقو عاليه .. بس بده اياني اترك شغلي لاني ممرضه حكی دوامك رح يغلبنا بكرا وما رح تلحقي تقومي بشغل البيت ..وبصراحه انا مش حابه اترك شغلي ..وبنفس الوقت مش قادره ارفضه لانه هو شخص ما بتعوض
  ","

   خذي إجازة بدون راتب !
   
   حافظي على وظيفتك وتفرغي لبيتك ..
   
   لا تدرين ما القادم في المستقبل.
  
"
82776,"
   كنت خاطب واحدة ماشية بدماغ امها ، انا مش بقول انها تقعها بس هي مكنتش بتاخد اي قرار من نفسها ، حتى اي حاجة كنت بحكيهالها كانت بتحكيها لأمها حتى لو كانت خاصة ، اضافة لانها كانت نكدية و سيئة الظن في أهلي لأبعد الحدود ، حاولت اغير منها بس مساعدتنيش ، فقررت ابعد عنها نهائياً ، كدا انا مظلمتهاش ؟
  ","

   إن كان كما تقول = يبقى فين الظلم ؟!
   
   يا جماعة بلاش وسواس ظلمته وظلمتها دي ..
   
   ظلم نفسكم حرام برضه والله زي ظلم أي حد ..
   
   فلما تستمر في علاقة بتظلم فيها نفسك = أنت برضه ظالم.
  
"
82777,"
   انا دايما بفكر فى يوم القيامه واهواله والموت لدرجه انه مسيطر على تفكيرى مش عارفه استمتع بحياتى
  ","

   حالة مرضية !
   
   المقصود من تذكر الموت أن يدفعنا للعمل والحرص على ما ينفعنا .. مش يتحول لوسواس مقعد.
  
"
82778,"
   ######## هنا لوسمحت
  ","

   واضح مش هو بس اللي مريض !
   
   أنت كمان مريضة وفعلا محتاجة علاج نفسي .. اللي عندك ده شبيه بمتلازمة استوكهولم.
   
   الإنسانة الطبيعية هتحمد ربنا وتشكر فضله إنه نجاها من حياة زي دي .. مش تبقى عايزة ترجع تاني.
  
"
82779,"
   ممكن تخليه يكلم والدك عل الاقل والله اسمعي مني انا وقفت بكل حاجه ف ايدي انا اتخرجت قبله بسنه واعدت مستنياه واساعده لحد مخلص ف الاخر قالي انا مستاهلكيش اسمعي مني يكلم والدك بس وانتي اقفي ف ظهره وقولي لوالدك انه يديله فرصه صدقيني والله لازم يحس ان فيه حد هيحاسبه لو فكر ييجي عليكي
  ","

   مش بقولكم لعب عيال !
  
"
82780,"
   وعدتها بعد ما اخلص كليه هتقدم ، وقطعنا التواصل باقتراح مني ، ولكن اصبح تتغير للاسوء من حيث اللبس والتفكير وخلافه ، والعيوب بتاعتي وعيوبها معدش ينفع يمشوا مع بعض ، اتصرف ازي عشان مظلمهاش ولا اظلم نفسي ؟
  ","

   انس الأمر !
   
   وعودكم هذه في غالبها = لعب عيال.
  
"
82781,"
   اختي متقدملها واحد كويس جدا من كل النواحي وصريح وصادق وقال ع عيوبه كلها في حاجة بس مش عاجباها وهاترفض عشانها انه لما سألته ع الصلاة قال انه بيصلي بس مقصر بحيث انه ممكن يأخر صلاة او يجمع صلاتين بسبب الشغل او ساعات كسل
الاسرة معجبة بيه حتى خواتي الشباب وهي عايزة واحد بيصلي على وقتها.هو كويس ٩٥٪
رأيك؟
  ","

   عنده الأساس .. هيتحسن بإذن الله مع تشجيعها له.
  
"
82782,"
   في شب واعدني بالزواج لما يرتب اموره لنهاية السنة وهو على خلق ومحترم جداً 
وانا بديت اتعلق فيه 
مع العلم انه احنا ما بنتواصل مع بعض ابداً 
انصحني اعمل ايه
  ","

   فوضي لله أمرك .. ادعيه بالخير حيث كان .. (فرملي) لا تتركي قلبك ينجرف.
  
"
82783,"
   امتي اعرف اني لازم امشي ومرجعش تاني
  ","

   لما تلاقي وجودك مش فارق !
  
"
82784,"
   هل يجوز ءبح الاضحيه رابع يوم العيد يا مولانا 
وكل عام وانتم بخير
  ","

   نعم .. قبل المغرب ..
   
   رابع يوم العيد اللي هو ثالث أيام التشريق .. الجمعة.
  
"
82785,"
   ياشيخ انا صليت الفجر ونمت وحلمت ان حضرتك اتجوزت ونزلت بوست ع الفيس بوك وكنت فرحان جدا 😁😁🌸😅😅😅😅
  ","

   لهيئة الرقابة:
   
   ده مجرد حلم يعني .. أنا مليش دعوة.
  
"
82786,"
   اى ده احنا رجعنا تانى 😔
  ","

   النكد هاجم بقوة 😃
  
"
82787,"
   زوجه خالي معروفه بالكذب ووالاستغلال والطمع والفتنه بطريقه رهيبه لا تقعد ساكته أبدا لازم تخبط كله ببعضه وتسبب القطيعه 
كيف نتعامل معها ؟ وهل لو تجنبناها يعتبر قطع للرحم ؟؟
مع العلم أن خالي على خلق عالي متدين ولكنه سطحي في التفكير جدا فهو لا يفهمها ويتعصب لها وينحاز لها بدون فهم
  ","

   تعاملوا معها بمبدأ: كل واحد في حاله ..
   
   وأحسنوا معاملة خالكم وبس.
  
"
82788,"
   انا منتقبه يا شيخ اتخطبت مره لشخص عادى بس محترم وكده وعشان ضوابك الخطوبه مش عجبه وفشكلنا 
اتقدملى اخ متدين وكده ومكنش بعرف انى اتخطبت قولتله وعرفته بعد ما كنا اتفقنا وجبنا الدهب كل ما يتكلم يقولى يعنى انتى شوفتى راجل تانى غيرى وشافك من غير النقاب وف اخر مره قالى مقبلش اتحوز واحده كانت مع غيرى
  ","

   مريض .. لا كثر الله من أمثاله.
   
   ولعلك تتعلمي من درس جهلك وتعجلك على الأول !
   
   كنت تقدري تعالجي نقطة الضوابط ما دام إنسان كويس.
   
   عادي وملتزم .. ثنائية الوهم المقرف التي توقعكم كثيرا في اختيارات خاطئة للأسف.
  
"
82789,"
   هو ليه بيحصل كده ؟ انا كشاب عايز اعف نفسي و اتجوز و اشتغلت ف مجالي بعد اولي كلية و باخد مرتب كويس جدا الحمد لله افضل م ناس كتير و ربنا وسعها عليا و عملت جمعية و جاهز الجواز و دلوقتي داخل 3 كلية 20 سنة و كل ما أتقدم لحد يرفضو عشان السن ! فيها ايه لما شاب يتجوز 21 سنة ؟ دعواتك عشان ف الشغل.
  ","

   مفيش فيها حاجة !
   
   الفكرة بس هل على قدر كاف من النضج يسمح لك بتحمل مسؤولية بيت وقلب ؟
   
   القضية مش أعف نفسي وبس .. وإن كان هذا من أهم المقاصد بلا شك ..
   
   القضية في الاستعداد لإقامة بيت مستقر .. يهبك السعادة كما تعطيه الاحتواء والأمان ..
   
   الله يوفقك ويسددك ..
  
"
82790,"
   إذا كان عليك أن تختار فهل تختار أن تكون بدون حواجب أم بدون رموش؟
  ","

   قال الله: ""لقد خلقنا الإنسان في أحسن تقويم"".
   
   ربنا يشفيك يا آسك.
  
"
82791,"
   جى اتمرجح.. بما انى مابتمرجحش فى العيد
  ","

   العيد الجاي بأه تيجي بدري بإذن الله ..
   
   احنا ناس سهرانين ومواصلين من الليل وبنجري على أكل عيشنا 😃
   
   لمينا العدة يا ولاد ..
   
   تصبحون على خير يا صحبة الجنة 💚
  
"
82792,"
   واحشتنا يا أبا أنس ربنا يسعد قلبك ويرزقك الجنة بحق مابتفرحنا بوجودك معانا ادعيلى بقى ربنا يغفرلى
  ","

   يغفر لنا جميعا ويقبلنا جميعا .. آمين.
  
"
82793,"
   فرحانة جداً والله انهاره بالمراجيح دي ياشيخ ومش ملاحقه ع الأسئله 😂
اللهم بارك ربنا يجبر بخاطرك زي ما بتجبر بخاطرنا ويرضي عنك يارب..🌸
  ","

   يلا كل عيد ومراجيحه وأنتم طيبين ..
  
"
82794,"
   يا شيخ أرجوك ادعيلي بالهداية
دي خامس مره أبعتلك فغالبا أنا أخدت بلوك
  ","

   رب يهدينا جميعا .. ولا تسئ الظن :)
  
"
82795,"
   ي شيخ رد عليا ذي الناس دي كلها
  ","

   يلا صلاة.
  
"
82796,"
   هو انا اجرمت لما بعت رسالة لخطيبتي اقولها كل سنة وانت طيبة بمناسبة العيد ؟ هو حرام يعني ؟ ويبقى الجزاء نكد وغم يوم العيد ؟!
  ","

   لو على أد كل سنة وأنت طيبة .. فمفيش فيها حاجة !
  
"
82797,"
   يا شيخ أحزنتني أكثر انك مبتردليش علي اي سؤال 
انا حقا حزينه 😭
  ","

   معلش 😬
  
"
82798,"
   شيخ انا مكتئب جدا ، معنديش صحاب يسالو عني و يقوليلي نخرج سوا ، حتي ما روحتش اصلي العيد ، اهلي حتي متخانقين معايا علشان ما روحتش وقالبين عليا ، انا اتخنقت ، مش عارف ايه ذنبي علشان ابقي لوحدي  كده 💔
  ","

   عشان سايب نفسك لكل ده !
   
   قم يا رجل .. لا تنتظر من أحد شيئا.
  
"
82799,"
   يا عم ابو انس هي فترة المراجيح دي هتخلص امتي عشان مش لاحقه اتمرجح كنت بفكر اجي ف وقت تاني
  ","

   لوقت نومي الليلة !
   
   وبكرة النكد .. بكرة 💃🏻
  
"
82800,"
   بأمانه يا شيخ انا مش متابعه حضرتك الا من فترة قليله بس فهمت وعرفت حاجات كتير غيرت فيا كتير للأحسن بسبب طريقتك المرحه والبسيطة دي...
جزاك الله كل خير وكل سنه وانت بخير ويجعل ايامك كلها اعياد 🎉🌸
  ","

   الله يجبر خاطرك ..
  
"
82801,"
   مش قلت ي شيخنا مش هتشجع الريال تانى 😂😂
  ","

   دي صورة ثابتة للدخلة .. أنا بلعب باليونايتد.
  
"
82802,"
   الأمور هاي صارت من المسلمات في العيد
  ","

   كانت بتطبطب علي النهاردة 😂
  
"
82803,"
   هو بيقول تبسطه هو مش انت يا شيخ 😂😂
  ","

   الله !
   
   مفيش فرق يا أخي.
  
"
82804,"
   قولي حاجه حلوه تبسطني
  ","

   دي اللي بسطتني النهاردة الصراحة !
  
"
82805,"
   لولولولولي 😂العيد فرحة ماء ماء ماء وأحمل فرحة هييييه😂😂
  ","

   معلش .. أكتر من كده وربك بيحوش.
  
"
82806,"
   إنت فين ي شيخنا لامؤاخذه😢
  ","

   لو مهتم كنت عرفت 🙄
  
"
82807,"
   هو المغرب مأذنش عندك ولا إيه ي شيخ😢
  ","

   الآن أذان العشاء ..
  
"
82808,"
   كشري ابو أنس 😂😂
  ","

   آه .. وبيظبط الشعر 😬
  
"
82809,"
   ايه معني النبل حضرتك؟
  ","

   يسعى في سعادة الناس .. ويتولى لظل الرجاء في رضا مولاه.
  
"
82810,"
   احنا النهاردة بنقدم عرض مسرحي 😂😂😂نتمني تنبسط معانا 😂😂
  ","

   بتجيبولي الكلام والله !
   
   بس يلا .. المهم تتبسطوا يا ولاد.
  
"
82811,"
   كيف تحب أن يتذكرك الناس ؟
  ","

   رحمه الله .. كان رجلا نبيلا.
  
"
82812,"
   اول مرة اتابعك ومعرفش بتقدم ايه هنا 😊
  ","

   لو حكمت باليوم ده .. يبقى كشري 😂
  
"
82813,"
   هو احنا مش هنلاقي اللي يعبرنا ياابي
  ","

   محنا نعبر نفسنا عادي !
  
"
82814,"
   أنا عامله آسك جديد وعرفتها من الفيس
وربنا يبارك ف حضرتك وينفع بك الإسلام المهم لفت انتباهي ان كتير من الأسئلة ال بتيجي لحضرتك مكتوب فيها أبي لية ؟؟
  ","

   أنا مليش دعوة !
  
"
82815,"
   لا مؤاخذة يا مولانا فتحنا مراجيح العيد عندنا قبل حضرتك امبارح ، معلش قولنا نسترزق السنة دي
🌲
  ","

   الرك على اللي ماسك المراجيح 😌
   
   دي حقوق فكرية 😬
  
"
82816,"
   عارفه إن حضرتك مش هترد 😂
بس كل سنه وأنت طيب يا أبي 
من المنصوووره 😂😂
  ","

   نختم فقرة البلاد بالمنصورة بلدنا :)
   
   كل عام والمسلمين في مكان .. بخير.
  
"
82817,"
   مش دا يوم التفاهه بس ملناش دعوه
  ","

   منتم اللي شطبتم باين من لفة أمس 😃
  
"
82818,"
   مضلش غير انا ما رديت عليا
كل عام وانتا بخير يا شيخ من غزة
  ","

   الجيران الغاليين 💚
  
"
82819,"
   غير السائل طب لما زوجى بيرجع من الشغل بجرى عليه احضنه وابوس ايده سواء قدام اهله او اهلى او اى حد لانه اولا بيكون واحشنى جدااا ثانيا من باب ادخال السرور لقلبه ثالثا من باب تعظيمه واجلاله قدام الناس ورفع قدره كده غلط؟
  ","

   كده هتجرجرونا 😂
   
   أصيلة وبنت ناس .. ولك أجر كبير كمان بإذن الله ..
   
   اللهم بارك .. اللهم احفظ.
  
"
82820,"
   انا مغتربة ى شيخ وحاسه ب حضرتك ا بنبقى قاعدين ف الامتحانات نقول اللهم انى لا اسالك رد القضاء 😂😂✋🏼
  ","

   معدش رحمة في قلوب الناس😢
  
"
82821,"
   ايه حكم الي بياخد عدية ولاده يخبيها عشان يجيبلهم طيارة airbus ؟
  ","

   أب مصري أصيل 😬
  
"
82822,"
   لو بوست ايد حمايا وحماتى من باب استجلاب الود وزيادة المحبه وبرا بزوجى علشان يرضي عنى انا كده اوفر؟
  ","

   هو مش واجب طبعا !
   
   لكنك أصيلة وبنت ناس .. سيما لو هما طيبين وكويسين معاك.
  
"
82823,"
   اخبار جيرانكم 😂😂😂
  ","

   الله يسامحهم وريحة طبيخهم 😏
  
"
82824,"
   ي أبي حبيت أبشرك ، وأبشر صُحبة الجنةة 💙
اليوم استجابت اول دعوة ليّ من دعوات عرفات .. :))
والله انا لحد الان مش مصدقة ""وكان فضل الله عليكِ عظيما 😍""
الحمد لله ، مع ان  الامر كاد يكون مستحيلا ، بس دعيت وانا علي يقين بإن ربنا سيستجيب لي 💙
أبشروا واطمن فإن الله لن ينسي دعاءكم ابدا 🌸
  ","
  ....
  
  اللهم 🤲🏻
  "
82825,"
   من بلبيس العريقة ونيابة عن أهالي محافظة الشرقية بنتمني لك السعادة يا شيخ علي قد مبتفرحنا بوجودك معانا :D
  ","

   كرام من يومكم 💚
  
"
82826,"
   من كفر الشيخ🙋😄كل عام وانت بخير يا شيخنا العزيز ادامه الله عليك بالخير والبركات وان شاء الله تكون ع جبل عرفات السنة الجاية انت وأسرتك الكريمة🌸
  ","

   صحبة يا رب 🤲🏻
  
"
82827,"
   انت كده بتخم يا ابو انس خلصت 24 ساعة في النوم بعد ما كلت رجل الخروف وبعتنا 😢😢 
الاهتمام مبيطلبش 😒
  ","

   ههههههه
   
   الرك على البركة 😃
  
"
82828,"
   شكرا يا شيخ انك موجود في حياتنا 
مراهقة صعبه جدا لولا كلام حضرتك الي برددو لنفسي كتير عشان اصمد 
وتفكير العقلي الي بيهزم اي احتياج قلبي في فترة ديه 
غلي نفسك احفظي قلبك قواعد الي حضرتك قولتها انا ماشيه عليها بحرف
بس انا محتاجه اعرف هي هتخلص امتي يعني أمتى هبطل اخاف اني ااقع
  ","

   مفيش مرحلة هنبطل فيها نخاف !
   
   لأن لو بطلنا هنقع فعلا ..
   
   القضية في اضطراب المراهقة وخفتها العاطفية بنتجاوزها مع الزمن ومع الثبات ..
   
   الله يحفظكم.
  
"
82829,"
   يلا هي وقفت علي من نابلس فلسطين كل عام وانت بخير يا حلو
  ","
  😍
  "
82830,"
   من بغداد كل سنة وانت طيب شيخنا تعا كل فتة
  ","

   بغداد !
   
   يا لفخامة الاسم.
  
"
82831,"
   من المحمودية برضه 😂😂😂
  ","

   هلا هلا 😃
   
   شامم ريحة طبيخ أمي أهو 😔
  
"
82832,"
   من مني 💙 كل عام و أنتم بخير 🌷
  ","

   تقبل الله 💚
  
"
82833,"
   من دكرنس  بنقولهالك كل سنة وانته طيب
  ","

   هلا والله 😃
  
"
82834,"
   قطعت قلبي خلاص 😂😂
شيخ مش انت ف السعودية يعني سهل بالنسبة تعمل حج صح ؟
  ","

   معدتش حاجة سهلة !
   
   الله المستعان.
  
"
82835,"
   ياشيخ هوا فعلا المثل اللي بيقول ان البنت بتكون زي امها حتي لوكانت امها كانت ليها اخطاء
  ","

   لا طبعا !
   
   ده ملوش علاقة بالقدرة والفول خالص.
  
"
82836,"
   ينفع كدا يعني ترميلنا اجابة واحنا نتعشم ونفضل مستنيين 😒 كل سنة وانت طيب ياشيخنا 🌼
  ","

   لأ .. لأ ! 😬
   
   كل عام أنتم بخير ..
  
"
82837,"
   تكمله سؤالي هل يجب عليه اذا تقدم لخطبه فتاه اخري ان يخبرها قبل ان تتم الخطبه ام لا
  ","

   اصبروا علينا ..
   
   لسه ما لميناش المراجيح.
  
"
82838,"
   حضرتك مش في مصر
  ","

   ههههههه
   
   وآدي واحد فصيل .. يخليني أقوم أتوضا وأجهز للصلاة ..
   
   سلام مؤقت يا ولاد.
  
"
82839,"
   طب بالله إحنا مش معوضينك عن غربتك عن أهلك ف مصر !
  ","

   بلا مجاملة أو تزيين أو مبالغة .. شهد الله !
   
   لولاكم ما كنت أدري كيف تمر أيامي ..
   
   عشان كده لما حد فيكم بيشكرني على وجودي هنا .. بقول وأنا أشكر الله عليكم أكثر ..
   
   إيه في الدنيا أجمل من إنك عارف فيه ناس بيذكروك بالدعاء في حياتك .. وترجو أن تترك لهم أثرا يذكرونك به أيضا بعد مماتك !
   
   وتحتسب ما بينك وبينهم نفعا وسترا وعافية وأجرا في دنياك، ويوم معادك ..
   
   الحمد لله عليكم .. والشكر له على ما أكرمني به معكم.
  
"
82840,"
   جوجل مابس جه هنا ما شاء الله😂😂
  ","

   الله يديم النعمة ..
   
   وينفعنا بما لا سبب فيه من دم أو نسب .. إلا رجاء رضاه.
  
"
82841,"
   من إسماعيلية ينفع ؟😂😂
  ","

   ينفع لو معاك قفاصة مانجة 😃
  
"
82842,"
   من صعيد مصر ""الاقصر"" 😌 كل سنة و حضرتك طيب 💙
  ","

   والأقصر بلدنا ..
  
"
82843,"
   كل سنه وانت طيب ي دكتور ..من ميت فارس😂
  ","

   أجمل سنين العمر !
   
   كل التحية لبلد الجدعان.
  
"
82844,"
   انا من قوص محافظة قنا 
بنتابعك من بدري كل عام وانت بخير ياشيخنا
  ","

   وأنتم بنعمة وفضل ..
  
"
82845,"
   مرحب برجوعك (يا ابتي)  ونعيش ونشوفك 😍
كل سنه وانت دايما معانا ومهون علينا كل الوحش بالبهجه الحلوه دي معاك 💙
ويجمعنا بيك ف الجنه باذن الله 
واجبر خاطري معاهم يعني ما هو انا مش بطه سوده 😂😂😂
  ","

   يا ريت 😬
  
"
82846,"
   و من هنا من أرض الوطن ..من أرض المنصورة 
كل سنة و إنت طيب يا شيخنااافى المايك😀
جزاك الله خير و نفع بك الأمة🌷
و آااادى العيدية😎💰💵💵
😌😌😌
  ","

   هلا هلا .. حلو وكداب 😃
  
"
82847,"
   من الزقازيق ، كل سنة و معاليك بصحة و سعادة 🌸💙
  ","

   الشراقوة الكرام 💚
  
"
82848,"
   وهنا من جدة يا دكتور محمد ✌🏻 كل سنة وحضرتك طيب 💙
  ","

   وجدة غييير 💚
  
"
82849,"
   وإحنا من الاردن ارض النشامى وبنقدرك كتيير 🌷🌷
  ","

   وأنا والله ..
  
"
82850,"
   من الجيزه كلسنهوانتطيبياحبيبناويعودعليكالايامبخير
  ","

   حبيبتسلم.
  
"
82851,"
   فاتحين سوبر ماركت تحت بيتنا لما فتحنا لقينا كبلات الكاميرات مولعه وسايحه بس والكهربا عملت قفله وفصلت  كان وارد جدا ان بضاعات وتلاجات تعدي عشرات الالاف كل دا يولع  مزهولين من فضل ربنا ولطفه بينا ومش عارفين نشكره ازاي  مش قادر اتخيل حجم الخساير الي كانت هتحصل لولا لطف ربنا اقترح يا ابي ازاي اشكر ربنا
  ","

   يا رب لك الحمد !
   
   تصدقوا .. واحمدوه سبحانه ..
   
   وسيبوني شوية جنب تلاجة الآيس كريم 😃
  
"
82852,"
   # H 😂😂 
يمكن حضرتك ترد 😂😂
  ","

   ههههههه
  
"
82853,"
   الظاهر ان حضرتك شايف سؤالي تافه بالرغم ان كان رايك يهمني.
بس خلاص التالته تابتة وده تالت سؤال ليا ف مش هبعت تاني
جزيت خيرا يا شيخنا...وليله عيد سعيدة ان شاءالله🎈🎈🌸
  ","

   احنا النهاردة فاتحين قسم التفاهة بس أصلا !
  
"
82854,"
   من العراق.. طيب الله خاطرك يا شيخ ورزقك علماً نافعاً وعيدكم مبارك .. تقبل الله منكم ورفع درجاتكم وحفظ أحبتكم ☺🌸
  ","

   الله يحييكم ..
  
"
82855,"
   ليه الغلط ليلة العيد دا طيب🔪🔪🙄
  ","

   أنت زملكاوي ؟
   
   آني آسف 😬
  
"
82856,"
   شيخ الله يعطيك العافيه رد عليا زيهم واجبر بخاطري ليله العيد #R
  ","

   ويعطيك ويكرمك ..
  
"
82857,"
   لن أيأس وسنظل أوفياء وأفضل أرسل لحضرتك يا شيخ 😢
دمت بخير انت وصحبة الجنة🌸
😬😬😬
  ","

   ليه يا عم .. هو أنا مش عارف آخد الدوري !
  
"
82858,"
   Happy Eiid 🙆💕
Kol sana w 7drtk b5ir 🌸
  ","

   عيد الكلام تاني.
  
"
82859,"
   الا جهازك مبيهنجش من كتر الايكات ي شيخنا🤔🤔😌😌😌
🤔
  ","

   أعوذ بالله !
   
   دي قرّة مزدوجة .. لايكات وجهاز ..
  
"
82860,"
   وحضرتك مش هتنام بقي يا شيخ علشان أنا عاوز أنام  بصراحة 😂
  ","

   مش فاهم مين ده اللي بيعرف ينام ليلة العيد !
  
"
82861,"
   انزل كرشي ازاي ياشيخ واحنا  داخل علينا فتة ولحم
  ","

   اتدلع اليومين دول !
   
   وبعد كده شد حيلك ..
  
"
82862,"
   من ايجيبت أم الدنيا ،، كل سنة وحضرتك بخير يا شيخنا
  ","

   وأنت بنعمة وزي الفل 😃
  
"
82863,"
   من تونس نعزوك برشة برشة كل عام و انتوما حيين بخير و سنين دايمة يا رب
  ","

   يعيّشك 💚
  
"
82864,"
   دعيت لحضرتك النهارده قبل المغرب 💚 بخيري الدنيا والاخرة 💚
كل سنة وحضرتك طيب 🌸
  ","

   رب يجبر خاطركم ..
  
"
82865,"
   من ليبيا نحبوك في الله هلبا هلبا🌿🌷و كل سنة و أنت لله أقرب يا رب و يقر عينك بأنس و خوات
  ","

   يسلموا الكرام 💚
  
"
82866,"
   مفيش بعوض ياشيخنا الدنيا اتقدمت وف جهاز ومبيدات 😒😡
  ","

   اللي كان عندنا بيتغذى على المبيدات حضرتك 😢
  
"
82867,"
   من فلسطين ✋👀
و الله صفحتك و اجاباتك بتفرح القلب و لذيذة  و هيك مبهجة 🌷
الله يسعدك و كل عام و انت بألف خير يا رب
  ","

   وأنتم بنعمة وعافية .. وفرج وصلاح حال ..
  
"
82868,"
   انا نفسي اتزوج في الريف والله بحس بأمان وطمأنينة كدة مش زي في المدن مع اني متربية في مدينة بس محستش ب انتماء😃
  ","

   مع لسع البعوض في الصيف غالبا هتغيري رأيك ! 😃
  
"
82869,"
   ان كان حبيبك عسل متلحسوش كله 😂😂💔
  ","

   إن كان حبيبك عسل، حطه تحت رجليك 😬
  
"
82870,"
   انا ليه حاسه انك بتتاخر في الرد على الاجابات علشان في اسئلة تافهه كتير بتتخطاها 😂😂😂 *لانها من ضمن اللي بيبعتوا الاسئلة التافهه*
  ","

   ههههههه
   
   كاد المريب أن يقول خذوني.
  
"
82871,"
   خايف تقول ألقاكم يا صحبة الجنة وأنا لسا من متمرجحتش😂
عيدكم هيكون أسووود بقى
  ","

   طلعوه يا عيال .. ده شكله مجنون 😢
  
"
82872,"
   مين ملك الآسك ناو ؟
  ","

   لا يا عم .. ثقة في الله نجاح ..
   
   لكن مالناش في سكة النفخة دي ..
   
   دع أعمالك تتحدث عنك .. وإن جالك الطوفان، ما تلحسوش كله.
  
"
82873,"
   من السودان 🇸🇩 .. كل عام وانت بخير
  ","

   أطيب زول 👳🏿‍♂️
  
"
82874,"
   من المغرب - جامعة الحسن الثاني بالدار البيضاء .. كل عام وأنتم بخير أستاذ محمد تقبل الله منا ومنكم وجعلكم من المقبولين في الأرض والسماء.
  ","

   يا هلا ومرحبا .. أكرمكم الله.
  
"
82875,"
   الاسك كان وحش جدا بدونك يا ابتى والله كل سنة وانت طيب
  ","

   وإيه الجديد ! 😌
   
   (التواضع رزق).
  
"
82876,"
   يا شيخ أنا بحسك مصري ريفي أصيل بتذكرني بأيام جميلة خاصة البط والفتة والحاجات دي بتفكرني وانا صغيرة لما أبي ياخدني ""بهوت"" علشان يصل رحمة وحب الناس هناك واستقبالهم ويحطولنا أكل علشان نتخن 😂💙 بس احنا للاسف عشنا ف مدن وطلعنا فرافير
  ","

   أنا فعلا مصري .. ريفي ..
   
   ويا رب أكون أصيل.
  
"
82877,"
   روقت شقتك بالامانه😂😂
  ","

   الكلام اللي بتقوله ده عيب وحرام 😢
  
"
82878,"
   متخلي العيال دي تروح تستحمي بقا😬😂
  ","

   ايه .. الريحة طالعة للدرجة دي 😷
  
"
82879,"
   الاستاذ صاحب الاسك ده لازم يعمل ريآكت هاهاها ع الاجابات هنا والله 😂😂
  ","

   الأستاذ صاحب الآسك ده لو عنده دم كان عمل هنا حاجات كتير 😏
  
"
82880,"
   نفس الزوحليقة اللي أخدتها بس معرفش انا اتضربت ليه لحد دلوقت ؟ 😂😂😂
  ","

   كم من علقات لا ندري سببها حتى الآن !
   
   يلا .. ربنا يسامحهم بأه 😃
  
"
82881,"
   وانا صغيرهومكنتش بحب العيد الكبير عشان هدوم العيد بتتبهدل وكان دايما بيكون شتا كتييير 😅😅
يا ليت الزمان يعود يوما...مسم 😂😂💜
  ","

   ما هي الزحلقة الحلوة دي كانت في عيد أضحى !
   
   عموما هو كان طقم واحد للفطر وبيكمل للأضحى ما بيتلبس بينهما ..
   
   وبعد كده ينزل خدمة .. استقبال ونباطشيات عادي.
  
"
82882,"
   يعني مش هتجيبلي ولا عريس ولا خروف😒😭
  ","

   ههههههه
  
"
82883,"
   كل الناس بالعيد مشغوله وانت لوحدك عيد ف العيد
  ","

   العنوان غلط !
   
   شوف كنت باعتها لمين 😬
  
"
82884,"
   حبيبي والله يا شيخ محمد بضحك معاك 😍
والله اني احبك في الله ❤🌼
  ","

   حبيبي 💚
  
"
82885,"
   الابتسامه معاكم بتيجي لوحدها ربنا يجمعنى بيكم ف الدنيا والآخرة 😍
  ","

   الله يسعدكم ..
  
"
82886,"
   ده انا كنت بجيبه قبل رمضان ي شويه واقعد اقيس فيه طوااال الشهر  الكريم 100 مره صبح وليل😂😂😂
وطقم عيد الأضحى كنت يشتريه هو كمان مع طقم رمضان😂😂😂كانوا بيتبهدلوا قبل العيد والله😂😂😂
  ","

   كنت بتشتروا طقمين ؟!
  
"
82887,"
   انت اغتنيت علينه يا عم محمد 
كل عام وانت بخير 
❤
  ","

   يا ريت والله يا سيدي .. مش هقول لأ ! 😃
  
"
82888,"
   واضح ان والد حضرتك كان عنده حق ف اللى قاله زمان 😂😂😂
  ","

   طبعا .. يا حبيبي يا بابا 😌
  
"
82889,"
   الله يفرحك يا شيخ طمنتني❤ اومال حديث  الرسول  الويل لمن كذب ليضحكهم المقصود به ايه
  ","

   لو هما فاكرينه صادق !
   
   يعني بيألف موقف على إنه حصل عشان يضحكهم بس.
  
"
82890,"
   يارب انا مش عاوزه الشيخ محمد عطيه يرد بجمله كامله يارب انا عاوزه بحرف واحد بس
  ","

   حرف واحد بس.
  
"
82891,"
   غدااااارة😂بتزحلق كل عيد فينا😂غدارررره
  ","

   والله وجيت علينا يا مطرة 😂
  
"
82892,"
   يا عمو،ربنا سترني ولطف فيني قبل ساعتين من صعقة كهرباء وحريق حصل في المطبخ وانا اشتغل وانظف وكنت وحدي😢
صاحباتي بيقولولي ربنا حفظك واستجاب دعوة المحبين ليكي بعرفة
مبسوطة والله و مش عارفة كيف أتشكر ربنا إنه كتبلي عمر جديد
حبيت أشاركك فرحتي يا شيخنا
ألف الحمد لله
  ","

   واحنا كلنا نفرح لسلامتك وسلامة المسلمين ..
   
   يا رب لك الحمد .. يا رب لك الحمد.
  
"
82893,"
   هو لازم نستحمي للعيد دا؟😢😢💔😂😂
  ","

   حماية العيد كمان هتسيبوها !
  
"
82894,"
   احكيلنا عن هدوم العيد وذكرياتها😃😎
  ","

   في الغالب كانت خالتي الله يسعدها بتجيب لي طقم العيد من السعودية مع إجازتها اللي كانت غالبا في رمضان !
   
   من ساعة ما أقيسه لين ألبسه وأنزل به أول نزلة صبيحة العيد = كان المعنى الحقيقي لفرحة لا يكدرها شيء.
   
   لين مرة كانت الدنيا مطر وتزحلقت على بعد خطوات معدودة من البيت وعدت بالطقم اللي كان ابن ناس من شوية .. وقد صار ملوش أهل يسألوا عليه ..
   
   ولسان حالي: أتاري الدنيا غدارة .. غداااارة 😔
  
"
82895,"
   ياشيخ اجبهملك بالسلطه والطحينه والله،بس تتصور معايا لما تنزل المنصوره عشان ابراهيم واحمد صالح بيذلونى بيك😂🚶‍♂️🚶‍♂️
  ","

   حاشاك 💚
  
"
82896,"
   رجل ؟
أيعقل !
  ","

   برجعها .. وبرجع 😂
   
   بعتذر له بلطف وامتنان طبعا إني لوحدي ومش بطبخ .. وكل عيد برضه ما بيحرمش.
  
"
82897,"
   هروح اعمل لهم كيك للفطار بكرة ابعتلك طبق يا شيخ
  ","

   الكيك ده بتاع الناس الياي .. احنا بنضرب كبدة 😃
  
"
82898,"
   ياشيخ اجبلك اتنين كيلو من الموزه
  ","

   هتطبخهم المهم ؟
   
   متعود كل يوم عيد أضحى واحد من الجيران يخبط عليا ويديني رجل خروف .. آه والله 😂
  
"
82899,"
   هو نفس الشخص ابن الذين لاحق يكتبهم ورا بعض بالسرعه دى 😂😂😂😂
  ","

   لا وباعت يقول البلوكات بالدور .. دور لما يقع عليك 😂
  
"
82900,"
   يا شيخ معلش رد عليا محتاج ردك انا حاسس ب الذنب   هو النكت اللي حضرتك منزلها دي تعتبر كدبه و هنتحاسب عليها ولا ايه اصل انا قولت حاجات زي كده كتير
  ","

   أهو سؤالك ده أرخم من النكت ! 😃
   
   لا يا غالي .. هذا من اللغو المعفو عنه.
  
"
82901,"
   بالله تعرضهم يا شيخ عايزين نضحك شوية 😂🌸
  ","

   ادوني مرارة بأه !
  
"
82902,"
   مش هزعل انك مش بترد عليا عشان الضغط و كثرة الاسئله كل سنه و انت طيب و انت مفرحنا 💚
  ","

   وأنتم جميعا بخير وسعادة ..
  
"
82903,"
   موضوع الشيخ محمد يرد عليك دي مش نكته دا حلم صعب التحقق
  ","

   ولا صعب التحقق ولا حاجة !
   
   المشكلة مش في كده .. المشكلة فيه هنا كم أسئلة بنكت خليل استايل بينت لي إن فيه عاصفة بلوكات لازم تتعمل 😂
  
"
82904,"
   العيد سيصبح عيدين عندما اري ردك ع سؤالي 💕
  ","

   ليه هتتحول ؟! 😬
  
"
82905,"
   هتفطر بكرة ايه يا أبى 😂😂😂
  ","

   ربنا يبعت .. الأرزاق بالله يا ابني.
  
"
82906,"
   بس بردو حضرتك هنا بتفرج كرب كثيرين وبتسعد قلوب أكثر وبتساعد ناس كتير 
وهذه عبادة ايضا لها اجر عظيم وفي ايام مباركات أجرها يكون اعظم 
وحضرتك هنا ايضا تتقرب الي الله بتقديم يد العون لنا 😊
وكل لحظة وأنتم في سعادة ياشيخ
  ","

   الله يرزقنا الصدق والإخلاص ..
   
   يسدد العمل .. ويعفو عن الزلل.
  
"
82907,"
   براحه عليه يا شيخ 😂
  ","

   محدش بينجرح أوي .. إلا لما بيحب أوي 😌
  
"
82908,"
   الحلاق بوظلي شعري يا شيخ محمد 😭
أعيد ازاي انا دلوقت 😭😭
  ","

   تعالى لعبدالله صاحبي الباكستاني .. شغله ميه ميه.
   
   حلقة العيد 😃
  
"
82909,"
   أنا مشرف 8 .. مشرف 4 ده محمد والناس بتستحلف له فكده أنا هلبس 😂
  ","

   وكمان مشرف ٨ من غير ما تعرفني !
   
   مش قلت لك أنت اتغيرت !
   
   طب لو عديت السمسم .. أعديلك دي ازاي ..
   
   لا يا إبراهيم .. اللي اتكسر صعب يتصلح.
  
"
82910,"
   ليه حضرتك انقطعتك ف العشر ??
  ","

   عشان لو صحبتنا هنا مش بتتعاون على الطاعة يبقى بكش !
  
"
82911,"
   يسطا
  ","

   مروحين يا باشا .. العجل كله نام خلاص.
  
"
82912,"
   كل عام وأنت بخير ومصدر إدخال سرور على الناس .. تقبل الله منك يا عسلية
  ","

   كده يا إبراهيم تنسى السمسم !
   
   كم مرة أقولك عسلية بالسمسم ..
   
   ما هو أنت لو كنت مهتم كنت افتكرت .. لكن هقول ايه الاهتمام ما بيطلبش ..
   
   ياما قالولي هيتغير .. ومن يوم ما بقيت مشرف ٤ وأنت اتغيرت ..
   
   أنا مكنتش عايز أقول كل ده .. وسكت على حاجات كتير ..
   
   لكن كمان تنسى السمسم .. لا؛ كده صعب عليا ..
   
   سامحني يا إبراهيم 😢
  
"
82913,"
   بتجيب الصور دي ازاي بس
😂😂😂😂
  ","

   بطير أجيبهالكم من كل أنحاء الدنيا 😃
  
"
82914,"
   والله بسقط وهموت وأنام ، اديني العيدية بقي
  ","

   نام .. نام ..
   
   هتشوف العيدية .. في الأحلام.
  
"
82915,"
   كل عام وأنت إلي الله أقرب وعلي طاعته أدوم يا حبيب ، تقبل الله منا ومنكم صالح الأعمال .. 
و جزاك الله كل خير علي اتصالك ،، 
لا تنساني من صالح الدعاء
  ","

   وهو العيد يبقى عيد بدون صوت الحبايب برضه لو مش عارفين نقابلهم ؟!
   
   الله يرفع قدرك يا دكتور ويديم النعمة وينفعنا بها في الدارين ..
  
"
82916,"
   يعني ترد علي اخواتي كلهم ومتردش عليا قسم قسمة حق 😏
  ","

   هي بطة ونسيت أديك الورك ؟! 😬
  
"
82917,"
   بما ان عيد وفي مراجيح وكدا...
كل سنه وحضرتك بالف خير
ربنا يجعلك من صناع الابتسامه علي وجهه عباده... ويبارك لك ف أجرك
فهو الكريم 🌼
  ","
  🤲🏻
  "
82918,"
   ركبني المرجيحة 💔😂😂
  ","

   لا أبوس ايدك .. ما صدقنا اتنست 😩
  
"
82919,"
   بتغفلنا ي شيخ ع الفيس و عاوزنا نغلي نفسنا بعد البوست دة ازاي 😭😭💔
  ","

   دي حاجة كده فرايحي عشان العيد !
   
   هو الكلام عليه جمرك .. سم كده.
  
"
82920,"
   ليه عملتلى بلوك هو انا زعلتك ف حاجه💔💔
  ","

   امشي بدون ما تصمم .. أنا مش هتكلم 😌
  
"
82921,"
   سلام عليكم ياجماعة الخير .انا شايف مراجيح ف الصفحه وحاجات انتو بتعملو ايه بقا انا مش فاهم 😂😂😂
  ","

   ولا حاجة !
   
   بنفصل بس فيشة النكد ٢٤ ساعة في العيد ..
   
   ما ترحش تحطها عشان ما تتكهربش.
  
"
82922,"
   عيديتي ي شيخ انك تدعيلي انا مش طماعه اهون😌🤷🏻
  ","

   ربنا يكتر من أمثالك ..
   
   مش الوحشين اللي بيقولوا فلوس وكلام فارغ.
  
"
82923,"
   النهارده مراجيح لا مخطوبين ولا مشاكلهم 😂😂 شايف السناجل فرافيش ازاي 😁😎
  ","

   لا بس هم بيموتوا في التفاهة 😃
  
"
82924,"
   متى نتأكد أن هذا هو الحب؟ !
  ","

   لو عملت لك فتة بكرة.
  
"
82925,"
   نيجي احنا نعيد معاك🙈
  ","

   معاكم أكل ؟ 😃
  
"
82926,"
   70 لايك في دقيقة ليه😂
  ","

   عشان تخليك في حالك يا رخم 😏
  
"
82927,"
   العيد السنه جميل اوووى حاسه بروايحه من بدايه العشرة
  ","

   أتفق معاك فعلا !
   
   الأيام دي كان فيها نفحات ..
   
   وبالذات اليوم.
  
"
82928,"
   أبغي أقولك والعيدية بس أستحي 😂
  ","

   اقلب وجهك بس ☹️
  
"
82929,"
   يا دركسيوني يا دركسيوني يا دركسيوني
يا مراجيحي يا مراجيحي يا مراجييحى
وابتدا المشوار 😁😁
  ","

   نبطشي العيد .. مسا يا برنس.
  
"
82930,"
   رج عليا انا طيب واديني بالونه😢💔😂😂😂
  ","

   ههههههه
   
   🎈
  
"
82931,"
   « فبذلك فليفرحوا ..» 😄❤🎈
  ","

   الفرح في أعيادنا عبادة ..
  
"
82932,"
   هتاكل فته وكده 😂
  ","

   كلت اليوم ولله الحمد .. فتة وممبار ..
   
   العيد بادئ بداية مبشرة 😃
  
"
82933,"
   واضح ان حضرتك مش ناوى تعيد عليا او ترج مره عليا😓😓
  ","

   يكفينا شر الرج.
  
"
82934,"
   والله يا أبو أنس الآسك بدونك كان سيء جداا 😂🐤💔لانك اول حاجه بشوفها عالآسك ❤🌸مرحب بعودتك مجددا يا بطل 😌💪 كل عام وحضرتك بألف خير وسعادة وسلام دايماً ياارب وتعود عليك الايام بالخير واليمن والبركات ❤💚🌻
عارفه ان الاسئلة كتيييير ولكن اذ ربما ترى سؤالي😂😂😂😌😂😂
#تحت_شعار_المراجيح😂🎇🎆
  ","

   كله كوم والكتكوت اللي في النص ده كوم !
   
   إني أفهم علاقته بالكلام إيه !
  
"
82935,"
   أبيه أنا ختمت أكتر من مرة عيديتي إيه ؟
  ","

   لا دنت تمسك الصفحة بأه !
   
   اللهم بارك ..
   
   اللهم تقبل.
  
"
82936,"
   دعيت لينا؟😎💚
  ","

   كما دعوتم لي !
   
   هذا حق متبادل هنا.
  
"
82937,"
   انا جيت احتفلوا بيا
  ","

   خد دي 🎈 وجنب اخواتك.
  
"
82938,"
   ايه الرد البارد لكلمة بحبك؟ 😂😂
  ","

   أنا أتحب أصلا.
  
"
82939,"
   العيد في قطر بيسلم عليك وبيقولك فرفش بقا 😬🎈
  ","

   أفرفش لما تجيلي دعوة رسمية لكأس العالم لأشهد تتويج منتخبنا ! 😎
  
"
82940,"
   وتكتمل الفرحة بانه ترد عليا
  ","

   يلا .. شا الله ما حد حوش.
  
"
82941,"
   امي خدت العيديه اللي جبهالي خطيبي ومختمتش اروح انتحر ياشيخ😭😂😂
  ","

   ايه قالت لك برضه: هاتيها أعينها لك ؟!
   
   أنتم ما بتتعلموش ولسه بتصدقوا.
  
"
82942,"
   اوعدك من تاني يوم لا تاني يوم ايه من بكره اخر النهار هتشوف النكد في جينات المصريين 😂
  ","

   دول قاعدين بيشحنوا أنا عارف 😢
   
   اسرقوا لحظات السعادة من الدنيا !
   
   وجمدوا قلوبكم أدام أمواجها ..
   
   لنا رب اسمه الكريم.
  
"
82943,"
   بيقولك مره الشيخ محمد رد عليا 😄😄
  ","

   تن تا رارارن تن تن 🤢😷
  
"
82944,"
   لأ المراجيح كدا اتأخرت كدا هزعل وأجيب ناس تزعل 😂  ، ربنا يسعد قلبك بما تتمني وأكثر يا أبي ...^^
  ","

   ليس القضية أن تأتي متأخرا .. المهم أن تتمرجح !
   
   مين بأه اللي حكيم ناو.
  
"
82945,"
   قولو نكت سخيفه كدا ولا اى حاجه .. 
خلى الصفحه تقلب الخليل كوميدى 😂😂😂
  ","

   ههههههه
   
   زمان أبويا قالي: اوعى تهزر مع عيال !
   
   يلا معلش .. نتحمل الليلة.
  
"
82946,"
   عايزين المراجيح تبقى الاربع ايام بتوع العيد 😂😂
  ","

   لا والله الصحة ما تسمحش.
  
"
82947,"
   والله صدقا حضرتك بتدخل السعادة علي قلوبنا والابتسامة علي وجهنا 
ربنا يرفع قدرك🌸
  ","

   دوم يا رب ..
  
"
82948,"
   أظن مفيش مناسبة احسن من كده عشان حضرتك تجبر بخاطوي وتجاوبني على سؤال وتقولي كل عام وانتي طيبة في المايك
  ","

   كل عام وأنتم طيبين جميعا ..
  
"
82949,"
   انا ختمت ي ابي القرآن 🙈💚
العيدية بقي 😬
  ","

   الختمة دي لله .. هو اللي يجازيك بمنه !
   
   أنا مليش دعوة 🙄
  
"
82950,"
   اليوم لسه مخلصش
  ","

   المراجيح ٢٤ ساعة من الآن ..
   
   ونرجع لوجع القلب .. وأنين العزّاب 😃
  
"
82951,"
   عندك كام سنة ي شيخ 😂!!
  ","

   متكلمين علي .. آسف.
  
"
82952,"
   العدية يا أبي 😁
  ","

   لا أبوك ولا أعرفك 🙄
  
"
82953,"
   كان نفسي اتمرجح معاكو بس للاسف انا حزينة جدا
  ","

   مش وقت حزن يا تفيدة .. النكد جاي جاي ..
  
"
82954,"
   انا هنتزوج امتى علشان زوجي يحطلي مانكير في ايدي اليمين؟!
ولا هفضل ايد وايد كدا كتير 🤔😕
  ","

   احمدي ربنا .. ممكن يكسرهالك 😬
  
"
82955,"
   الله يسهله يا ابو انس هتقفل 10 ملايين لايك النهاردة 😔😔
  ","

   انبساط العيال أحسن عندي من ملايين الدنيا 😌
  
"
82956,"
   بس دي ليلة العيد يا شيخ وكل سنة وانت طيب😄
سيب المراجيح للكل ده ما صدقنا فتحت 😢
  ","

   اللي ختموا الأول .. بعد كده اطلعوا أنتم ..
   
   ومحدش يقلب في الهوا .. عشان احنا ملصمينها 😬
  
"
82957,"
   ما هي الرياضة المائية المفضلة لديك؟
  ","

   اركن الوقت يا آسك .. وروح بلبط بعيد .. احنا عندنا عيد 😃
  
"
82958,"
   معرفتش اختم الخاتمة كاملة يدباك جبت 10 اجزاء بس , الشغل 12 ساعة والواحد بيجى مرهق وكسل بقى , بعتذر يا ابتى :(
  ","

   ويلا يهمك .. خد دي 🎈 واقف جنب إخواتك ورا.
  
"
82959,"
   كل عيد وأحنا بنتمرجح 💜
  ","

   الناس اللي ختموا صف لوحدكم كده !
   
   الباقيين يمسكوا بلالين ويسقفوا بس.
  
"
82960,"
   ناشر بوست علي الفيس خد هنا بقي😂
  ","

   يا ولاد أنا بخلص كل حاجة الأول عشان أجيلكم على رواقة 😃
  
"
82961,"
   كل عام ونحن صحبة .. على درب الجنة ..

كل عام ونحن نحب الله .. ونرجوه تمام ودوام المنة ..

كل عام أنتم بخير .. ومن خير إلى خير ..
  ","

   وحشتوني يا ولاد 😃
   
   معزوم اليوم عالفطار (يا بركة دعاك يمه) ويا رب تكون أيام العيد مسأسأة كده وعامرة بالحاجات الحلوة .. منا مش هقعد في الرياض أعد النجوم، والناس غرقانين في الفتة 🙄
   
   لما أرجع بأه نفتتح المراجيح .. جهزوا الطابور .. والأولوية المطلقة طبعا للناس اللي نفذوا الاتفاق وختموا ختمة في التسع المباركات ..
   
   تقبل الله منا ومنكم يا أحبة 💚
  
"
82962,"
   ألقاكم يا صحبة الجنة 💚
  ","

   ولأننا أمة أتباع حبيب الله -صلى الله عليه وسلم-؛ فقد اختصنا -سبحانه- بفضائل لم تكن لمن قبلنا ..
   
   وأعظمها مواسم الغفران ونفحات الرضوان .. ها هي العشر من ذي الحجة تدرك قلوبنا التي لم تزل تشتاق لرمضان ..
   
   ولأننا صحبة الجنة فلا بد لنا من التعاون على البر والتقوى، والتواصي بالجد في الطاعة والإحسان ..
   
   هيا بنا نتعاهد ؟
   
   نتعاهد على:
   
   1. الصلوات في جماعة للكرام .. وفي أول وقتها للكريمات ..
   
   2. ختمة كاملة في هذه العشر .. ومن هو في ختمة فليقف ويبدأ من موضعه بعد العيد، وليبدأ معنا ..
   
   3. صوم التسع .. وصاحب العذر مأجور بنيته.
   
   4. الإكثار من الذكر والتسبيح والاستغفار والصلاة والسلام على النبي المختار.
   
   5. الابتعاد قدر المستطاع عن كل ما يشغل القلب والوقت .. فرصة لا نضيعها كغيرها.
   
   6. المحافظة على حظ من صلاة الليل ولو ركعتين بعدهما الوتر فقط .. مع قلب محب ودعاء خاشع.
   
   7. تجديد معنى التوبة مهما كانت الذنوب، وإحسان الظن بالله الرحيم علام الغيوب.
   
   لا تستهينوا فلعل الله يكتب صلاح الحال والبال .. ويوجب رضوانا لا سخط بعده أبدا !
   
   لا تفرطوا فلعلها والله تكون بداية جديدة لطريق آخره باب الجنة ..
   
   سأنقطع عن الإجابة هنا طوال العشر .. وألقاكم ليلة العيد على خير حال، وأجمله وأهناه .. بإذن الله ..
   
   يلا أنا بدأت .. مين معايا ؟
  
"
82963,"
   ليلة اليوم قبل النهار؟!
  ","

   نعم !
   
   فنحن الآن في أول ليلة من ذي الحجة المبارك ..
   
   تقبل الله منا ومنكم.
  
"
82964,"
   غير السائلة 
عذرا ياشيخ بعد اذنك المفروض متطلعش منك كلمة انت قليلة ادب مهما كانت النية ايه 
انا بحترم حضرتك جدا وباخد رأيك ف حجات كتير وبعمل بيه 
لكن صدمت من رد فعل حضرتك 
متجاوبش ع الاسك ده لو مش حابب بس دي كلمة من بنتك او اختك الصغيرة ياشيخ🌸
  ","

   الرفق يا جماعة الخير مش معناه الطبطبة على طول الخط !
   
   الرفق معناه إن فيه حاجات لازم تشد فيها بزيادة حسب تقييمك للفعل وآثاره عشان اللي أدامك يفوق ..
   
   احنا هنا عارفين إننا لا قاصدين نهين حد ولا نفرض وصاية على حد ..
   
   احنا لا نرجو إلا سعادة الجميع ونحب لهم الخير على أي حال ..
   
   وفيه عشم يسمح بالشدة دي وقت اللزوم ..
   
   اللي هيزعل من ده أو شايفه مش مقبول فحقه .. لكن أنا هنا لا أتكلف شيئا غير ما أراه حقا.
   
   لا يعني هذا ادعاء الصواب المطلق .. بل أسأل ربي قبول السداد، والعفو عن الزلات .. آمين.
  
"
82965,"
   يا محترم / يا محترمة **** 😃🙃
  ","

   الصراحة أصل واضح السؤال نسائي 😂
  
"
82966,"
   يا شيخ كنت متزوجه وزوجي اتوفي بعد الفرح بكام شهر بدعي ربنا يجمعني بيه لانه كان زوج واخ وصاحب وكل حاجه حلوه بس دلوقتي بيجيلي عرسان مناسبه وانا سمعت ان زوج الدنيا هايبقي زوج الاخره برده وانا مش عاوزه زوج غيره واهلي مصممين ممكن لو اتجوزت حد يكون هو زوجي في الاخره وربنا مايجمعنيش مع زوجى اللي اتوفي ؟
  ","

   تزوجي يا كريمة لعل الله يعوضك خيرا !
   
   ودعي حسابات الجنة لوقتها ..
   
   الجنة رضا وقرة عين.
  
"
82967,"
   طاب لو حصل كدا وخطوبه بس هيكون نفس ردك يا شيخ
  ","

   لا طبعا !
   
   دنتم بصمجية بجد بأه ..
   
   عقدوا يا محترمة / يا محترمة ..
   
   يعني صار زوجها وصارت زوجته ..
   
   يحل له منها كل شيء إلا الجماع؛ درءا للمفاسد.
  
"
82968,"
   تاني مرة.. مش متعودين نهوض ايام رمضان اللي فطرناها .. هنصوم العشرة من ذي الحجة إن شاء الله.. نصوم قضاء ولا نصومهم لوحدهم ؟
  ","

   عادي .. ينفع تنووا القضاء فيهم.
  
"
82969,"
   بجد انت عظيم 
ربنا يثبتك علي دينه ، ويجملك بجيل ستره اعلم انك تحب تلك الدعوات ... والله بستفاد من حضرتك وبضحك وكل حاجة والله ربنا يبارك في عمرك ويرزقك الجنة بغير حساب ويمتعك بلذة النظر لوجهه الكريم
  ","

   أنا كده والله ما هقدر أكمل من دموع حيائي من ستر الله علي !
   
   اللي يحبني يدعيلي به .. تاما دائما لا ينكشف .. ويكون تحته ما يرضي ربي عني ..
   
   في الدارين.
  
"
82970,"
   حلمت بحضرتك ، وكأنك خُيرت ما بين الدنيا والآخرة لكن بعد أما شفت منزلتك قولت كلمة واحدة اللهم بارك واخترت الآخرة ..
  ","

   إن صدقت رؤياك فلا أشهى عندي من الموت الآن !
   
   اللهم لا فاتنا ولا مفتونا ..
   
   اللهم خير الدارين .. يا أكرم الأكرمين.
  
"
82971,"
   ضربت خطيبي قلم جامد عشان حاول يبوسني وعاوزة افسخ وهو مش بيرد ع تليفوناتي واهلي ميعرفوش والموضوع من اسبوع واحنا عاقدين
  ","

   أنت قليلة الأدب.
   
   (آه مقدر إنك محرجة وحيية وهو ممكن لم يحسن التمهيد .. لكن مش مقبول رد فعل عنيف بالطريقة دي سيما وأنت المفروض مش بصمجية يعني وفاهمة يعني إيه عقد).
  
"
82972,"
   لو واحده حماتها عايزه تزوج زوجها من واحده يتيمه بتشتغل معاهم وهى طلبت الطلاق وزوجها رافض يطلقها لو رفعت خلع ها تاثم ؟
  ","

   ليه بس كده !
   
   ما نستهدى بالله أحسن ..
   
   هو حقك ما تكمليش لو مش هتقدري .. لكن الاحتساب هنا والصبر عليه كأي ابتلاء من ابتلاءات الدنيا (مرض / موت / ...) سيما لو الرجل كويس ومش هيظلمك = أفضل وأكمل.
  
"
82973,"

    https://ask.fm/abuanaaas08/answers/150548370804
   
   بعد تلك الكلمة ( لا اعرف) افترقنا و حذفني من مواقع التواصل الاجتماعي .. و لما حاولت التكلم معه قال لي ان كل شيء انتهى بيننا .. حزينة جدا ..لم اكن اتوقع انه سيتخلى عني بهذه البساطة..كيف اتغلب على حزني
  ","

   انسي خلاص .. واتعلمي من الموقف.
   
   أسباب تسوق لأقدار مكتوبة ..
  
"
82974,"
   اجبر بخاطري وجاوبني يا شيخ ،،،،انا من الاردن ،،
بالله عليك جاوب وريحني
يا شيخ انا افترقت انا والبنت الي بحبها لان قلوبنا ما تحملت نغضب ربنا،،،ووعدنا بعض ع اساس نيه الزواج ممكن سنتين او ثلاث حتى هي تخلص ماستر طب واكون انا خلصت ماستر هندسه انا ك رجل يلحقني ذنب؟اخاف يخالفني القدرر 
واكون اخلفت الوعد
  ","

   قد فعلتما الصواب يا حبيبي !
   
   وإن صدقت نيتك = يسر أمركما بإذن الله ..
   
   والمكتوب هيكون.
  
"
82975,"
   🛑🛑🛑🛑🛑🛑
  ","

   مفيش مشكلة .. المهم لا يتطور الأمر عن ذلك.
  
"
82976,"
   انا زهقت من الجدية وان كل حاجة بعملها مهمة ومفيدة انا عايزة اهلس واقعد فاضية في اللاشيء وابقى ارجع تاني ان شاء الله
  ","

   سؤالك مش غريب على فكرة !
   
   لا بد للنفس من الاستجمام بشيء من اللهو لتستعيد طاقتها ..
   
   أحسني تقسيم وقتك واستغلال فراغك .. هتلاقي يومك اتغير كتير.
  
"
82977,"
   طب اجبر بخاطرى انا شيخ فى طب وهعيد سنه تانيه تانى واهلى مسودين عيشتى ومنكدين عليا ومحسسنى ان الدنيا خربت والقيامه هتقوم عشان سنه وان كده حياتى ومستقبلى ضاعو ومش نافعه تانى وبيقولولوى اقعدى بقى من التعليم  ولا موتى وريحنا اعمل ايه ياشيخنا انا ادمرت وبقيت فاقده الثقه فى نفسى وفعلا مش عاوزه اكمل تعليم
  ","

   سيبك منهم خااااالص !
   
   بلا جهل وعقد وقرف ..
   
   كلنا يا دكتورة بنمر بنقاط فشل في حياتنا .. بنتعلم منها ونصحح مسارنا ونحولها لبداية النجاح الحقيقي ..
   
   اعرفي فين غلطك سواء في طريقة المذاكرة أو الإجابة .. استفيدي من زميلاتك المجتهدات ..
   
   وأبشري بالخير كله ..
   
   لازم تندميهم على الكلام اللي قالوه ده بنجاحك وصلاح حالك .. بإذن الله.
  
"
82978,"
   هو لو واحده قالت لشخص ما زوجتك نفسى وهو قبل بدون مأذون او شهود مجرد كلمة لا تعرف انها خطأ ماذا تفعل وهل هى تصبح متزوجه ووجب الطلاق لأنها مخطوبه لشخص آخر
  ","

   تهريح وسفالة وجهل بدين الله !
   
   لا يلزم أحدا منهم شيء إلا التوبة والبعد عن هذا العك كله.
  
"
82979,"
   اتقدملي شخص وكنا في فترة تعارف لحد ما نزل مصرقررنا انه هيروح بلد اجنبي بدا يعدها يتغير يقول اصل مش عارف حياتي هيبقى فيها ايه،ممكن يجيلك فرصة انسب مش عاوز اظلمك قولتله انا موافقةو هتنازل عن الشقة و الشبكة و 
  الحاجات دي بعدها قال في وسط الكلام انه هو ممكن يلاقي فرصة اسهل في البلد دي هل ده شخص كويس
  ","

   أنت اللي عبيطة !
   
   الراجل بيزحلقك بشياكة .. افهمي وابعدي وحافظي على كرامتك ..
   
   غلّي نفسك.
  
"
82980,"
   طب الخوف من انه يتغير 
ده طبيعى ولا لاء؟
  ","

   الحب والشك لا يجتمعان.
  
"
82981,"
   بيحبني وعايزني زوجه تانيه بعد مشاكل كنت هكون الاولي ! خايفه من الخطوه (زوجه تانيه -التعدد) اعمل ايه ؟
  ","

   ما دمت خايفة = يبقى لأ !
   
   بتحبيه برضه ومطمنة لصلاحه وأنه لن يظلم أحدا منكما = مفيش مانع.
  
"
82982,"
   لو تعلم ما بي من حزن وكسر خاطر لاشفقت علي ادعوا الله ان يجبر خاطري ابي
  ","

   والله يعلم .. وهو -سبحانه- أرحم بك من نفسك !
   
   فسله صادقا .. وأبشر ..
  
"
82983,"
   مبلاقيش متعة ف الصلاة ي شيخ
  ","

   المهم تفضل تصلي !
   
   وستأتيك المتعة بإذن الله ..
  
"
82984,"
   الخوف جزء من الحُب ؟!
  ","

   نخاف غضب من نحب !
   
   لأننا لا نرجو إلا القرب.
  
"
82985,"
   ابي مخنوق جدا الدنيا مقفله معايا و انا مسافر وأول عيد بعيد عن اهلي و مش عارف ابطل تفكير ف المشاكل و في بكره 
طمني يا شيخ
  ","

   ما تفكرش يا حبيبي !
   
   كلنا مرينا بالأيام الصعبة دي في الأول ..
   
   هتتأقلم وتبقى تمام بإذن الله ..
   
   ارمي حمولك على ربك .. وأبشر بالخير ..
   
   ربنا يؤنسك ويرضيك.
  
"
82986,"
   انا نفسيا برتاح جدا وحضرتك موجود معانا ..
  ","

   الله يتم علينا النعمة ويديمها، وينفعنا بها في الدارين ..
  
"
82987,"
   احنا لو نقدر نشتريك مش هانتأخر.... لازم ندخل نظام الاحتكار ف ال اسك... محتاجين تركي آل شيخ هنا
  ","

   أبيع نفسي 😂
  
"
82988,"
   حضرتك سيب شغلك ودخل الاطفال مدارس داخلية وانساهم وافتحلنا الاسك اربعة وعشرين ساعة 
ده اللي عيزينو احنا 😂😂
  ","

   موافق جدا !
   
   لو الساعة ب ١٠٠ دولار بس 🙃
  
"
82989,"
   شيخ حضرتك مش هتقفل فى العشر صح 😆🙈؟
  ","

   يعني ما فهمتش حاجة من قعدتي الطويلة النهاردة ؟
  
"
82990,"
   قولي يا شيخ إن  صيدلة حلوة للبنت واجبر بخاطري:')
  ","

   مش حلوة بس !
   
   هي أحلى كلية في نظري للبنت.
  
"
82991,"
   منقدرش على زعلك والله ياشيخ بس ده من العشم
  ","

   مقدرش أزعل منكم أصلا 😃
  
"
82992,"
   طب ايه رأيك في عزومة كرشة وممبار  وكبده والذي منه .. وقد الكلام بعون الله 😆
  ","

   أنت روح قلبي أصلا 😍
  
"
82993,"
   خطيبتي عندها مشكله انها بتعتقد ف الاحلام اوي ولما بتحلم بكوابيس وكده وانا ف الكابوس ده بتصحي تبقا متنكده طول اليوم و تخليها تقول ان حياتنا مع بعض مش خير لينا وان دي علامة وكده .. قولها حاجه يا شيخي
  ","

   أخسر الناس يا بنت الناس من يبني حياته على أوهام !
   
   اذكري الله واقرئي آية الكرسي ونامي على وضوء .. وأحسني بالله الظن ..
   
   ولا يلعب بك الشيطان.
  
"
82994,"
   عيالك عايزين العدية 😂😂💞
  ","

   إلا هو أنتم معرفتوش !
   
   أنا مش أبوكم 👊🏼
  
"
82995,"
   والله اى حاجة ماتغلى على حضرتك ..جزاك الله عنا كل خير 🌸🌸
  ","

   أنتم بكاشين أصلا 😏
  
"
82996,"
   علي راسنا والله بس العين بصيرة والأيد قصيرة 😃😂
  ","

   أنتم وحشين أصلا 🙄
  
"
82997,"
   نحبك ف الله😃 ونسأل الله أن يجمعنا في الفردوس نحن وصحبة الجنة يارب 💚
  ","

   يا رب .. يا رب .. يا رب ..
   
   الله يسعدكم.
  
"
82998,"
   بتتأخر علينا اوى يا شيخ ⁦☹️⁩
  ","

   يا جدعان أنتم لو شارييني مش هتعملوا معايا كده 😂
  
"
82999,"
   ما تفتح بقا ياعم😢😢😢😢
  ","

   مين اللي بيخبط ؟! ☹️
  
"
83000,"
   العيد قرب وعيالك هنا كتير متنساش 😃💚
  ","

   يااااه !
   
   يبقى عيالي هيجيبولي أيفون اكس الجديد 😃
  
"
83001,"
   شيخ لو واحده جوزها طلبها قبل الفجر بس الفجر أذن ف قالتله تعال نصلي الأول ف رفض يصلي وحلف انه مش هيصلي وهي كمان امتنعت عنه.
ومصممه تمتنع لحد مايلتزم كده عليها ذنب؟
  ","

   عبيطة !
   
   الوقت متسع والله ..
   
   ولو كانت ذكية كانت لبت طلبه وشجعته يقوموا يغتسلوا سوا ويصلوا حاضر ..
   
   لكن هنقول ايه .. إلا الحماقة أعيت من يداويها ..
   
   وصلت الراجل لشفا كفر عشان عند وجهل.
  
"
83002,"
   لو عاوز افرح واحد صاحبي اعمل ايه بس مش هقدر اجيبله هديه عشان بعيد عني في المكان
  ","

   فيه شركات شحن والله 😬
   
   ما هو مش هيفرح بإزيك يا صاحبي ووردة في رسالة .. ما بياكلش معانا ده يا عم 😂
  
"
83003,"
   طب ينفع اكون بيتوتية وبحب القراءة واتعلم دروس جديدة وكدة  واتعلم حاجات ولا لازم اكون زي ستات البيوت وروتين واحد  فضلا ممكن تجاوبني.
  ","

   وأنت ازاي فهمت إن بيتوتية دي معناها تلغي عقلك وشخصيتك وتطويرك لنفسك !
   
   الرجل (السوي) يحب المرأة التي يستطيع مناقشة عقلها والرجوع لرأيها .. ولو في أمور بسيطة جدا.
   
   الروتين الواحد سيصيبه -في الغالب- بالملل مع الأسف ..
   
   أنت صح .. صح جدا.
  
"
83004,"
   زوجي مابيطيق البيت وقالها لي اكثر من مره انه راجل ومكانه برا متعلق بأصحابه لدرجه ممكن يسافر يقابلهم كل يوم سهرات معاهم،مابيخرجني الا بالزن مابيجي البيت الا ع موعد النوم وساعات الاكل وبيسافر كتير، حنين وطيب ومش حارمني من حاجه بس  العيب ده،كلمته كتير ومش بيتغير، ده سبب يخليني انفصل؟ بفتقد وجود رجل
  ","

   مش هيتغير !
   
   يا تتعايشي وتتصبري بحنيته ومميزاته .. يا تنفصلي ..
   
   ونصيحتي تصبري وتطلعي منه أجمل ما فيه ما دام مش بيؤذيك أو يسيء معاملتك ..
   
   أنا عارف إنه عيب مش سهل وآخر كلمة قلتيها موجعة وتخوف عليك .. لكن صدقيني محدش كامل في النهاية !
   
   وممكن جدا ربنا يحنن قلبه عليك ويقدر لك صبرك وتحملك.
  
"
83005,"
   فعلا لازم حاجه هتطغي ع حاجه و الاحسن و الاوجب إن البيت يطغي ع اي شئ و ده اللي فطرتنا ماشيه معاه ، انا طبيبه و وقت الاهمال مع اولادي مقدرتش استحمل! و اخدت اجازه من الحكومي و بقيت اروح العيادة 3 ايام في الاسبوع و زوجي لما شاف حرصي ع البيت اكتر من الشغل بقا يساعدني  الحمدلله
  ","

   بالمثال العظيم ده أحب أختم المساحة دي !
   
   بوركتما سيدتي .. بوركتما وسعدتما.
  
"
83006,"
   اسمي اتناده لأ طويب 😂
  ","

   ارتاح يا حبيبي .. عندنا كافتريا ورا وفيها خدمة واي فاي ..
   
   مالناش بركة إلا أنتم 😃
  
"
83007,"
   نفسي اتجوز واحدة بالتفكير ده
  ","

   ما قلنا في الطابور يا عم !
   
   بقولك ايه .. خد رقمك أهو عشان ما نتلخبطش ..
   
   ٥٥٣٤٦٦٦٦٤٤٤٦٦٥٤٤٧٨٧٤ 😂
  
"
83008,"
   لا معلش يا ابي انا بحب الخروج والفسح 
دا داخل ف الطابور ولا استنتي دور تاني😂
  ","

   خروج ؟
   
   فسح ؟
   
   طابور إيه بأه .. ده اسمك اتحذف من الكشف للأسف.
  
"
83009,"
   فيه شباب كل اللى عايزينه بنت محترمه خلوقه تصون عرضه وتربى اولاده على الدين وعلى الادب واالاخلاق تكون عندها طموح ف حياتها انها تتعلم وتتناقش علشان تقدر توصل ده لاطفالنا يعيشوا حياه كريمه فاهمين الصح والغلط مش يطلعوا بيغنوا مهرجانات ويشتموا زى اللى شايفينه فى الشوارع ! م ده كله بسبب ان الام شغاله !
  ","

   لا عندك !
   
   ياما ستات بيوت وطلعوا تربية فاشلة ..
   
   وياما أمهات عاملات، وفي رتب مرموقة كمان وناجحات جدا أسريا ..
   
   القاعدة هنا غلط .. وتوافق الأرواح اللي هو الأصل في النجاح مش بيتحسب كده.
  
"
83010,"
   يا أدى النيلة ... يعنى أبقاا استرونج ولا أتنيل أوافق ع العريس المحترم إللى مفيهوش غلطه ومش عارفة أرفضة 😞 أرسو ع حل بقاا ...
  ","

   محترم ومفيهوش غلطة ؟
   
   ما يتسابش طبعا.
  
"
83011,"
   ثري خليجي وابحث عن عروسه ل علاقه جاده 😂
  ","

   طب البس الشوز عشان صباعك طالع من الشراب يسلم علينا 🙃
  
"
83012,"
   خطيبي لما لقاني نقلت من شغل لشغل أعلي ومرتبي بقي قريب من مرتبه بيقولي خلي الشغل ينفعك وبيعاملني معاملة سيئة جدا مع اني متفقة معاه اني هشتغل بعد الزواج شغلي الخاص ميأثرش عليه ولا بيتي دة يخوف صح وفضل يبتزني بالشغل؟
  ","

   إن كان كما تقولين = اتركيه .. بلا تردد.
  
"
83013,"
   شوف لنا طريقة تواصل والعمولة مضمونة متخفش :)
  ","

   عمولة .. أنت قلت عمولة !
   
   اعتبر الموضوع تم 😬
  
"
83014,"
   بيتوتية.. بس مش بحب أرتب ولا أشتغل حاجة..😂😂😌😌😌
كله يعمل حاجته بنفسه
  ","

   دي مش بيتوتية حضرتك .. دي اسمها (بروطة).
  
"
83015,"
   طب أيهما أهم يا شيخ  .. انها تنجح في حياتها العملية ولا في بيتها !!
  ","

   الاتنين !
   
   لكن لا معنى لأي نجاح إن فشل بيتها .. بسببها.
   
   (ركزوا في بسببها دي لأنه ممكن يفشل بسبب شريك غبي أو أناني أو ناكر، فلا تلام).
  
"
83016,"
   وعندك واحدة بيوتية هنا كمان😂🙋
  ","

   تعالوا يا شباب .. طابور جديد هنا 😬
  
"
83017,"
   طاب انا طبيبة ومعيدة واخدت اجازة بدون مرتب عشان زوجي المغترب واذا جه في مرة اقوله اني ضحيت عشانه يقولي فين التضحية دي ده شئ طبيعي انك تقعدي فالبيت انتي مشفتيش ستات ولا ايه وانتي متعرفيش معنى الحياة الزوجية ايه يعني تقعدي فالبيت سنة ولا اتنين ولا عشرة ده كدة واحنا لسة هنكمل سنة جواز
  ","

   سنة .. ولازم ترجعي لشغلك ولرسالتك ..
   
   وبعد الدكتوراة تشوفي حياتكم يناسبها تمشي ازاي .. وأنتم الاتنين تحترموا اختيارات بعض لأنه لما اتقدملك كان عارف كويس أنت إيه !
   
   كان ادامه (ستات) كتير من اللي عايزك تشوفيهم.
  
"
83018,"
   طيب عايز أتواصل من أجل الخطوبة أعمل أيه؟!
  ","

   اقف في الطابور يا عم الحاج 😂
   
   اخواتك كتيييير هنا.
  
"
83019,"
   وليه منكونش استرونج برضو وستات بيت شاطرين في نفس الوقت 
الجمع بينهم مش صعب للدرجادي !
  ","

   هو مش صعب !
   
   لكن التميز في حاجة لازم هييجي على حساب حاجة ..
   
   لازم ..
   
   مفيش مكابرة في دي.
  
"
83020,"
   يعني مين نقدر نقول عليه ندل 
ومين نقدر نقول نصيبه كدة هيعمل ايه
  ","

   على كل حال هو نصيب !
   
   الفكرة في القدرة على التعايش أو التحسين .. أو السعي للتغيير أصلا؛ ما دام ممكنا.
  
"
83021,"
   هو مين الندل بالضبط ياشيخ
  ","

   رجل ندّم امرأة على تضحيات عمرها الضائع !
   
   نبلاء هم من جعلوها تقف نهاية المشوار فتقول له:
   
   لو بدأت معك من جديد .. لاخترت مرة ثانية نفس الاختيار ..
   
   أن أكون لك.
  
"
83022,"
   كلنا نفسنا نقعد في البيت ونربي عيالنا بعيد عن كل الهري ده بس بنخاف لحسن يكسرونا لما يعرفوا ان ملناش غيرهم مش اكتر
  ","

   أتفق .. وده اللي أنا قلته !
   
   لكن احذرن من سوء الوضع يصل بكن لتشويه الفطرة وانعكاس التصورات أصلا ..
   
   يبقى الجمال هو الأصل .. مهما ندر ..
   
   تبقى قاعدته في الحقيقة في نفوسنا .. وإن لم يسعفها الواقع بمن يستحقون.
  
"
83023,"
   أنا بقى كنت استرونج إندبندنت وممن كده، اللي هو هندسة و أكمل ماجستير و أشتغل و اسافر و هوب هوب كل ده اتغير ١٨٠ درجة لمجرد إني حبيت شخص و بقى طموحي بعدها ابني أسرة، اهتم بنفسي، و يمكن أكون شايفة سعادة الشخص ده أهم مني شخصياً، بس واضح إن لو الموضوع ما تمّش هأتعقدّ بقى و هأرجع استرونج أكتر من الأول💔😂
  ","

   على فكرة أنا مش بهاجم ولا حاجة !
   
   بس ٩٠ ٪؜ من الاسترونج انديبندنت فعلا بتكون بناء على صدمات عاطفية.
   
   وأنا مش بنكر إن الأنذال فعلا كثر للأسف.
   
   عموما الحياة مش مين يلغي شخصية مين .. الحياة حرصهم على إسعاد بعض هم الاتنين ..
   
   لذلك الحب وحده يحسم هذه المعادلة بكل بساطة !
   
   بس احرصوا تعطوه لمن يستحقه.
  
"
83024,"
   بس كدة مش صح!
  ","

   ليه مش صح ؟
   
   اختيار شخصي زي ما قلنا للي عايزة ماجستير ودكتوراة اختيار شخصي ..
   
   واللي زي دي لو رزقت برجل نبيل يعرف قيمتها فعلا = هيشيلها على راسه لآخر نفس !
   
   المشكلة في المعادن التعبانة اللي بعد كم كبير من التضحية يتنكر لكل هذا .. وممكن يبهدلها اعتمادا على ضعفها وإنها مالهاش غيره .. ده موجود بكثرة للأسف.
   
   بالتالي تقول البنت يبقى لازم أجهز نفسي بدرع الانديبيندنت والاستقلال ..
   
   بس الواقع بيقول إن ده مش بيكون دايما ضمانة برضه لعدم لبسها في الحيط !
   
   الضمانة هي تقوى الله وصدق القلوب وسلامة النيات ..
   
   وفي النهاية هي أرزاق مقسمة ..
   
   من الفرح والوجع !
   
   الله المستعان.
  
"
83025,"
   متقدملى عريس و عرفنا عن والدة انه كان مزواج لكن الشخص واضح انه محترم 
هل دة سبب نرفض علشانه وان الولد ممكن يطلع لوالدة ولا ملهاش علاقه
  ","

   مالهاش علاقة.
  
"
83026,"
   انا بيتوتية جدااا بحب البيت اووي واحب اروقه واخلي كل حاجه فيه جميلة وبحب اساعد ماما جدا واهتم بنفسي اووي كمان وبهتم بهواياتي وبالعبادة الحمد لله ونفسي اكمل حياتي كدا واتجوز معنديش بقي اي طموح ف تعليم عالي ولا اشتغل واثبت نفسي والجو دة هل كدا انا غلط ؟
  ","

   احم !
   
   مش هلاحق على طلبات الخطوبة تحت السؤال ده.
  
"
83027,"
   لا مش وهم انا بعرف هو بيحس بايه وبتاكد.من كده علشان اكدب نفسي وبيطلع صح ومش مره و،ف كل مره ببقي نسيت الموضوع بحلم برساله من ربنا ان ف حاجه بيني وبين الشخص ده وانا معرفهوش
  ","

   لا تخلطوا بين رسائل الرحمن .. وعبث الشيطان.
  
"
83028,"
   انا خايفة ميرجعوش تاني
  ","

   نكد بيور .. سيستم مصري أصيل !
   
   على افتراض الأسوأ .. يا بختهم ساعتها يختي .. هو فيه أكرم وأحسن وأجمل من كده ..
   
   على افتراض الأسوأ .. يبقى تعامليهم أحسن معاملة وتبريهم اليومين دول أعظم بر ..
   
   وعموما هيحجوا وهيرجعوا بالسلامة بإذن الله .. سيبك من التفكير الخايب ده.
  
"
83029,"
   هو معني انت عندي ارتباط روحي مع ولد معرفهوش انه هو كمان عنده نفس الترابط ؟
  ","

   وهم بس مش أكتر !
  
"
83030,"
   لو سمحت يا شيخ انا كنت ماشيه وفي شخص ماسك كلب من ال بيتشرو وببص لقيته جمبي ووشه ليا اتنطرت من مكاني وسالت صحبتي لو كان لعابه لمسني قالت لا بس انا شكاكه جدا اي الحكم؟
  ","

   مفيش حاجة.
  
"
83031,"
   بابا اداني موبايله انزل عليه حاجات لقيت فيديوهات وحشة جدا عاليوتيوب اترعبت ف مسحت الهيستوري كلها
مش قادرة استوعب بابا حافظ القران كله ومحترم لابعد الحدود
مش قادره اتعامل معاه من ساعتها
وزعلانة عليه اوي
اتصرف ازاي
  ","

   اسمعي ده .. لازم:
   

    https://www.facebook.com/m.atiia.soliman/videos/1806787436067760/
   

"
83032,"
   عندي سؤال خاص من فضلك.. اكتبه هنا عادي ؟
  ","

   محدش هنا عارف حد بشخصه.
  
"
83033,"
   طب وان كانت فطرتها مريحاها كده ايه المشكله مش قادره افهم
  ","

   قلنا حقها .. هي حرة تماما في اختيارها لحياتها !
   
   احنا بنتكلم على الأصل الطبيعي للناس أجمعين.
  
"
83034,"
   الواقع المحيط خلت بنات كتير تفكر في كده بسبب اللي بيحصل من الشباب
  ","

   لو مشينا بالمبدأ ده فالبلاي استيشن هيكون في حالات كتير أحسن وأحن من ١٠٠ عروسة ! 😏
  
"
83035,"
   ####
  ","

   غالبا ده مجرد وهم وما حصلش حاجة.
  
"
83036,"
   يعني لو انا دكتوره وعايزه اكمل دراستي واسافر اعمل ماجيستر ودكتوراه برا مصر واشتغل هناك وشايفه ان حياتي العمليه اهم دلوقتي من اني اتجوز واكون اسره هتُعيقني عن طموحي ،يبقا كدا عليا ذنب علشان بخالف الفطره !
  ","

   بيخالف الفطرة ؟
   
   نعم.
   
   قرار شخصي وحقك تاخديه ؟
   
   نعم.
   
   المهم تكوني مستعدة لتبعاته وفاهماها كويس.
  
"
83037,"
   والدي ووالدتي مسافرين الحج بكرة ان شاء الله وانا مخنوقة جدا ومتضايقة اوي ومش طايقة كلمة من حد وعمالة اعيط و دلوقتي زعقت لبابا من خنقتي 
همووووت😧😭😭
  ","

   سبحان الله !
   
   ده بدل ما تفرحي لهم من قلبك وتطلبي منهم يدعولك ..
   
   زعلانة على بعدهم تقومي تنكدي عليهم وتزعقي ليهم !
   
   هقول إيه .. بصي عشان الضغط وكده .. اللي بتعمليه غلط فاتقي الله في والديك وأسعديهما واسترضيهما قبل السفر، وكلها كم يوم وراجعين مقبولين مبرورين بإذن الله.
  
"
83038,"
   نفسي اتزوج بس انا صغيره عمريا ،كيف اقدر اقول لأهلي الموضوع
  ","

   اصبري على نفسك .. عيشي مرحلتك ..
  
"
83039,"
   سلام عليكم لو سمحت ياشيخ انا متجوز زوجتي عن حب وربنا رزقنا بي طفلين لاكن المشاكل محوطانا من كل مكان لدرجة أن انا وهيه حاسين أن انا معدناش بنحب بعض ذي الأول ماذا تنصحني
  ","

   طبعا الجو المحيط بيأثر يا حبيبي بلا شك !
   
   الاستقرار المادي والنفسي والاجتماعي بيساعد الحب يستقر ويطمن .. لكن المعدن الحقيقي لازم يبان وقت الاضطرابات ..
   
   نسند بعد ونتحمل ونصبر .. ونهون على بعض .. يعني مش هنبقى احنا والدنيا على نفسنا !
   
   الأمر محتاج استدراك بسرعة .. خلي لكم وقت تعرفوا تفصلوا فيه من كل حاجة .. من التفكير حتى وتذكر أي مشكلة .. وقت تحسوا فيه إنكم فعلا مع بعض ..
   
   هيخليكم قادرين تتعاملوا مع المشاكل كأنكم واحد .. في جهة واحدة .. وهي في الجهة المقابلة ..
   
   مش كل واحد في ناحية والمشاكل بينكم .. هنا الخطر ..
   
   الدور عليك في بذل الأمان وضبط الانفعالات رغم تقديري إنك شايل ضغط أكبر .. والدور عليها في الاحتواء والسند رغم تقديرنا لقلقها وخوفها ..
   
   الله يسعدكم ويهدّي سركم.
  
"
83040,"
   معلش يا شيخ بس هو فيها حاجة لو بنت قررت انها مش عايزة تتجوز وتعيش لوحدها
  ","

   قرار ينافي الفطرة !
   
   ولو من ذكر فهو كذلك.
  
"
83041,"
   كيف سترد على شخص قال لك ""أنت لست من مستواي"" ؟
  ","

   معلش.
  
"
83042,"
   ضاقت..
  ","

   يبقى هتفرج !
  
"
83043,"
   يا شيخ بابا بيعاملنا وحش جدا و أبشع الشتايم و الألفاظ بيقولهالنا من و احنا صغيرين عمرنا محسينا بحنية اب و أم علطول فى خناق و عمال يقول انا مش مسلم بيتكلم و بيشرب سجاير فى الحمام و احنا تعبانين جدا يا شيخ نفسيا و حياتنا ، بتمنى يموت اللحظه دى و اقسملك بالله عمرى ماهزعل عليه احنا بنعانى فى حياتنا جدا
  ","

   اللي زيه معنديش له غير:
   
   اللهم اهده وأصلحه .. أو خذه عاجلا وأرح منه.
   
   آمين ..
   
   وأما أنتم فعليكم بالصبر وتجنبه ما استطعتم.
  
"
83044,"
   لو سمحت ياشيخ انا مكنتش بصلي خالص بقالي دلوقتي 3شهور مبسبش فرض حمد لله وبصلي الفجر عاوزه بس اعوض اللي فاتني ده علشان لو جرالي حاجه وربنا كدهوهيرضي عني ولا لا
  ","

   اللهم لك الحمد ..
   
   حمدا لله على سلامتك !
   
   حافظي على الصلاة وأكثري من النوافل .. واستغفري عما مضى .. وبس.
   
   هذا ما أختاره -مقلدا- للفتوى في مثل هذا الحال.
  
"
83045,"
   يا  شيخ هو انا لو رفضت مبدأ اتجوز واحد أكبر مني ب 8 سنين عادي؟!
مع إن كل اللي حواليا شايفين عادي!
  ","

   وأنا شايفه عادي !
   
   المهم شخصيته وقبولك لها.
  
"
83046,"
   يعنى أنا واخواتى عادى، بابا اللي هيضحى
  ","

   أيوه عادي .. الكلام ده يلزم بابا بس ..
   
   الله يتقبل.
  
"
83047,"
   ممكن دعوة طيبة وان اللي بتمناه يحصل 😇
  ","

   آمين .. لو كان خيرا لك.
  
"
83048,"
   ياشيخ محمد 
ما رأيك في زواج الأقارب ؟؟
  ","

   زيه زي غيره !
   
   توافق وقبول وسعادة ..
   
   أو
   
   خداع وإجبار وتعاسة ..
   
   فيه بس شوية حساسيات سهل تجاوزها لو فيه حكمة من الطرفين.
   
   أي زواج المهم فيه أنتم الاتنين.
  
"
83049,"
   أخر ميعاد لقص الأظافر يوم السبت بالليل، صح ولّا لأ؟
  ","

   قبل مغرب اليوم .. ده لو هتضحي من مالك أنت.
  
"
83050,"
   طب ازاي ناقلم نفسنا علي الوحده يعني الصداقه دي رزق ولسه ربنا ماكتبليش الصحبه الصالحه اعمل ايه الوحده مؤلمه لكن لا بديل
  ","

   كما يقولون: وحدي لكن ونسان !
   
   اصنع عالما خاصا بك تسعد به ويسعدك ..
   
   زادك التعبدي وحالتك الروحية والإيمانية .. حسن تقسيم واستغلال وقتك .. ممارسة هواية تحبها وبهجة أوقات فراغك .. صبرك على موجات الحزن التي لا بد ستضربك .. وقبل ومع كل ذلك إحسانك الظن بربك.
   
   كل هذا يجعلك على الحقيقة .. إنسان، ونسان.
  
"
83051,"
   بتصلي بقالك ساعة ي شيخ👀
  ","

   الله !
   
   على ما عرفت أعمل هبوط وسط غبار الرياض يا جماعة ..
   
   الناس ما بيقدروش أبدا وضعك كسوبر مان 😌😏
  
"
83052,"
   ايه يا سوبر مان جاوبت ع سؤال واحد وطيرت ليه 🔫
  ","

   هصلي العصر وراجع ..
  
"
83053,"
   أيهما تفضل أن تعيش وحدك أم مع شخص ما؟
  ","

   هو أنت يعني يا تقول أسئلة هايفة .. يا عميقة لدرجة الوجع يا آسك !
   
   الوحدة شبح يغرينا في البداية، ثم ما يلبث أن يستحوذ علينا .. نأنس به، ويأنس بنا ..
   
   غير أنه ببطء وهوادة يقتلنا !
   
   لكنه عموما أرفق بنا من صحبة من لا يشبهوننا ..
   
   أما الحياة مع من نحبهم ويحبوننا، فشيء من نعيم الجنة عُجّل لنا !
   
   اللهم أسعد قلوبنا، وأكرم برضاك أرواحنا، وأدخلنا قبل جنة الخلود جنة الرضا بقرّة أعيننا.
  
"
83054,"
   رايك في موضوع الفنانه حلا شيحه ..ياريت ترد لان يهمني اعرف رايك
  ","

   وليه لازم يكون لي رأي !
   
   وليه كل حاجة لازم نبدي فيها رأي !
   
   نحب لها وللمسلمين الهداية .. وخايفين على نفسنا فنرجو ربنا الثبات .. محدش ضامن بكرة حاله إيه.
   
   أيوه مخالفة ظاهرة سيما بعد زمن طويل من الانقطاع عن سالف عهدها ..
   
   لكن لا كفرت ولا خرجت من ربقة الدين عشان نسلخها -هي أو غيرها- بألسنة حداد ونعيش دور القضاة.
   
   محدش عارف خلفيات الناس النفسية والمواقف اللي بيشوفوها في حياتهم !
   
   المهم احذروا تكونوا عونا للشيطان على أحد ..
   
   أنا مقدر شعور الخوف والحزن اللي في كثير من القلوب الآن .. غير أن ربنا كريم منان .. لا يسلمك إن كنت صادقا مخلصا، ولو سقطت مرة أو مرات.
   
   سلوا ربكم أن يريكم الحق ويرزقكم اتباعه .. ويبصركم بالباطل ويسددكم لاجتنابه ..
   
   وارحموا الناس عشان يرحمكم ..
   
   وطوبى لعبد قال خيرا أو صمت.
  
"
83055,"
   ممكن ترد المرة دي بعد اذنك 
هو ينفع وانا بصلي قيام مثلا اقرأ قرآن من الموبايل بدل ما بسيب المصحف علي السجاده ف الركوع وكده وبحس اني بتحرك كتير ف الصلاه!!!
  ","

   ينفع.
  
"
83056,"
   ارسلت لك لتجيبنى  قبل هدم البيت و لم تجيبنى و الان طٌلقت غدرا و لكنى فى نفس سكنى عسى الله ان يفرج كربى و يجمع شملى مع زوجى و حبيبى عسى ان يحن فما هى المحظورات و ما هى المسموحات لى اثناء العده و انا و هو فى نفس المسكن
  ","

   سامحيني .. لكم والله يؤلمني مثل هذا !
   
   ولو بيدي شيء فسأدعو لكما بالخير كله بإذن الله ..
   
   مفيش محظورات .. ما زلت زوجته؛ ما دامت عدة لطلقة رجعية ..
   
   الله يهدي ويسدد ويصرف شياطين الإنس والجن.
  
"
83057,"
   مساحة_""لو عرفوه لأحبوه"" ﷺ..أكتب حديثاً أو أذكر موقفاً من سيرته أو ضع مقطعاً صوتياً أو مرئياً.
  ","

   خرج النبي -صلى الله عليه وسلم- على الصحابة وهم يصلون فجر الاثنين ..
   
   قالوا: فتبسم كأن وجهه القمر .. حتى كادوا يفتنوا عن صلاتهم فرحا به !
   
   ظنوه استعاد صحته .. وإذا هي نظرة الوداع ..
   
   من أعظم رجل .. أسس أعظم بنيان ..
   
   من خاتم النبيين .. هدى خير أمة أخرجت للناس ..
   
   ومضى لربه .. مطمئنا ..
   
   كيف كان حبه لهم، وحرصه عليهم .. أي قلب طاهر ذاك الذي لم تفته تلك المعاني الإنسانية الدقيقة !
  
"
83058,"
   زوجي المغترب مقاطعني بقاله قرب الشهر لمشادة كلامية بينا وافتكر فيها الجديد والقديم وانا ببعتله ميردش وانا بمر بظروف عملية للخلفة  وهو حتى مسالش ومبعتش فلوس مش بحسه راجل هل لو فكرت فالطلاق ده حاجة وحشة بالنسبة لشخص زي كدة واحنا متجوزين من سنة بس عشنا خمس شهور مع بعض
  ","

   صعب تقييم حاجة زي دي على الآسك بدون تفاصيل !
   
   عموما لو أبوه أو أمه حكماء وقريبين منك شهديهم يتدخلوا ويصلحوا ..
   
   ونصيحة مني له لو هيشوف إجابتي مهما كان الزعل أو سببه ما ينفعش تدخل العقاب بمنع الفلوس لأن ده حقها عليك ما دامت زوجتك.
   
   الدنيا والله ما تستاهل يا جماعة .. الموت في طرفة عين ..
   
   ارحموا بعض عشان ربنا يرحمكم.
  
"
83059,"
   هل تعتقد أن البنات هذه الأيام قد أصبحت أكثر رجولة والأولاد أكثر أنوثة؟
  ","

   اتكلم عن نفسك ياض يا آسك أنت ياض !
   
   صحبة الجنة ناس زي الفل .. بنين وبنات ..
  
"
83060,"
   يلا الشباب الي ف مصر كلهم يقموا يصلوا اقاموا الصلاه وبعد الصلاه كام ركعه سنه وتصلوا بخشوع سيبوا البنات تستفرد بالاساله حبه واحنا هنحصلكوا ونصلي بس اما تيجوا واهو نسلم بعض الشفتات😂😂😂💔
  ","

   دي صلاة خوف بأه 🙄
   
   الله يسعدكم جميعا يا ولاد ..
   
   يلا وأنا هجهز نفسي للعشا عندنا.
  
"
83061,"
   ياشيخ انا 152 كدا هيبقا شكلي وحش اووي 😂
فيه حد يقبل بواحدة كدا 😂😂
  ","

   ما هو ده الاستاندرد حضرتك !
  
"
83062,"
   انازعارف انه حقها زي ماحقها انها تتجوز ظابط او مهندس او دكتور بس اللي عايز اقوله ليه ما تدلهوش فرصه انه يبين نفسه مش جايز يطلع احسن من اللي هي طالبه انا كل  اللي عايزه ان البنت تبطل تبص علي الامور بطبقيه وسطحيه ياما كتب بيبقي الغلاف بتاعها شيك والمحتوي فارغ
  ","

   كلامك تمام يا حبيبي .. بس الغلاف ده مهم وأحيانا بتكون مساحته كبيرة عند بعض الناس .. فما يقدرش يقبل الكتاب بلا غلاف يبهره، مهما كان المحتوى جميلا !
   
   دي خيارات شخصية في النهاية.
  
"
83063,"
   عاوز اتقدم لبنت زميلتي احنا الاتنين مخلصين بس اهلي رافضين الموضوع بسبب أن أهلها منفصلين وانا احترت مع اهلي مع أن البنت لا يعيبها اي حاجه في الدين والأخلاق والالتزام
  ","

   أصر عليها وأقنع أهلك.
  
"
83064,"
   عندنا مطر دلوقت في إيطاليا و دعيت لحضرتك و لصحبة الجنة ..😊💚🌸
  ","

   يا حظك يا فوزي ! 😃
   
   أسعدك الله وبارك فيك ..
  
"
83065,"
   غير السائل 
اني احبك في الله
  ","

   أيوه كده .. خش في حضن أخوك يا فواز 😃
   
   أحبك الله وأسعدك 💚
   
   والجميع ..
  
"
83066,"
   طيب لو اطول منه 😂
  ","

   آه .. ده السؤال !
   
   عادي حقه يحب ويتقدم .. وهي حقها توافق أو ترفض.
   
   أنا شايفه عادي جدا .. سيما لو فيه قبول وتوافق في الطباع ..
   
   لكن بعض البنات لا يتحملن هذه الفكرة فما نقدرش نجبرهن.
  
"
83067,"
   إني أحبك
  ","

   أنت مين ؟! 😢
  
"
83068,"
   عشمي في حضرتك بقا يقل مع الوقت من كتر الاساله إلى ببعتها وفعلا ببقي مستنيه رد ومش بلاقي
  ","

   خلي عشمك في الله وحده !
   
   لا تختلف عليه الأصوات، بتنوع اللغات، بتعدد الحاجات ..
   
   سبحانه وبحمده.
  
"
83069,"
   هو ممكن الواحد يحب وحده اقصر منه ؟
  ","

   ده الأصل حضرتك !
  
"
83070,"
   ي شيخ انا وصاحبتي مختلفين ع الاسك هي شايفه انه حرام وغلط اننا نرد ع اسئله من حد مانعرفوش ونديله فرصه يدخل حياتنا ونهزر معاه و وارد جدا يكون ولد وده حرام ويخلي سمعتنا وحشه.. وانا شايفه انه مسلي وان ارد واهزر عادي طالما بحط حدود والسؤال اللي مش بيعجبني مش بجاوبه ولو حد قل ادبه بصده 
مين صح يا شيخ !!
  ","

   صاحبتك.
  
"
83071,"
   رجاء من صحبة الجنة 💚 ممكن تدعوا لحد مريض بالسرطان انه ربنا يشفيه ويذهب عنه الحزن ويرزقه قوة من عنده 💚💚
  ","

   يا رب .. يا رب ..
   
   ومرضى المسلمين أجمعين.
  
"
83072,"
   لا يدوم الفرح كثيرًا بينما يمكن أن يدوم الحزن لأكبر قدر ممكن !
  ","

   خير منهما دوام الرضا.
  
"
83073,"
   اخر حاجه وهخدهاا من حضرتك ومش هتكلم ف الموضوع تاني مع اي حد 
حكم عمل الحواجب مش بتدلس ع خاطب ولا بتشبه بالفاجرات؟!
  ","

   جائز.
  
"
83074,"
   الحزن مشاعر راقية جدا
  ","

   يقولون الحزن أنيق !
   
   إذن لنمطية الأفراح .. أنا أشتاق.
  
"
83075,"
   انس واخواته عاملين ايه ياشيخ🙈💚
  ","

   ادعولهم بالله .. ربنا يحفظهم وينبتهم نباتا حسنا .. ويجعلهم بارّين، وقرة عين.
  
"
83076,"
   كرتون ي شيخ ! 😂😂
  ","

   لا يفهمه إلا جيل الثمانينيات !
   
   بنعتذر لجماعة بن تن.
  
"
83077,"
   For the forth time 😄
حكم سفر البنت للخارج للعمل ؟ 
مع العلم ده هيفرق جدا معاها ومع أهلها ماديا
  ","

   حسب طبيعة العمل وطبيعة البلد وإقامتها فيها وأمانها على نفسها.
  
"
83078,"
   ماذا تفعلون الآن يا أصدقائي الإلكترونيين ؟
  ","

   نجري بعض الصيانة للحوامة .. مازينجر ينتظرنا في المختبر 😬
  
"
83079,"
   بتخاف من المستقبل يا شيخ ؟
  ","

   بترعب !
   
   لو تركت نفسي للتفكير ..
   
   وبضحك ملء قلبي استبشارا !
   
   حين أفوض محسنا الظن باللطيف الخبير.
  
"
83080,"
   كيف اكون من عباد الله المخلصين ؟
  ","

   ليكن همك رضاه !
   
   قولا وعملا وفكرا .. وصمتا وتركا وصبرا ..
   
   هم صادق .. لا مجرد كلام.
  
"
83081,"
   بتتعامل ازاي لو حسيت ان ف حد مش طايقك وبيحقد عليك
  ","

   بدعيله ربنا يشفي قلبه !
   
   وبطنشه تماما.
  
"
83082,"
   كيف تتخلص من الضغوط والطاقة السلبية؟
  ","

   صدقني يا آسك !
   
   لا شيء كركعتين في خلوة مكاشفة وتذلل .. وحب.
  
"
83083,"
   طيب أي كلام وهعتبرها رسالة من الله قبل ما أنام عشان الحق الفجر ؟ 
لو رديت حقيقي هفرح جدًا ...
  ","

   ما دمت تنام بقلب لا يحب للمسلمين إلا الخير !
   
   قولا وفعلا وفكرا ..
   
   ما دمت تشهد ربك على نعمته وتبوء بعجزك عن شكره .. تحبه وتخاف ذنبك .. ترجوه ولا تغتر بستره ..
   
   فأنت بخير .. وإلى خير ..
   
   تصبحون على خير يا صحبة الجنة 💚
  
"
83084,"
   والله العظيم ربنا يعلم معزتك في قلوبنا 
ربنا يبارك في حضرتك بجد يعني...
  ","

   الله يسعدكم جميعا يا ولاد !
   
   طب كم الأسئلة هنا مهول ..
   
   فسامحوني هكتفي بال ٣٦ سؤال دول ..
   
   وبأكد إن دي كانت فقرة عابرة .. ساخرة .. ساحرة .. آسرة .. قاهرة ..
   
   احم !
   
   المهم يعني حبينا نبسط اخوانا وأخواتنا اللي كانوا حاسين باضطهاد وننفس شوية عن الكبت اللي ملأ الأجواء من حولنا 😷
   
   حاجات حلوة والله .. ما تفهمونيش صح ..
   
   قصدي غلط !
   
   احم !
   
   عموما .. شرفتونا ونورتونا .. وهنسامحكم في التأخير في النوم الليلة .. منحة مدفوعة الأجر من بابا وماما ..
   
   بعد كده مفيش سهر بعد ١٢ .. وفيه حليب وغسيل سنان .. وتستفيدوا من الأسئلة هنا من سكات ..
   
   ربنا يبارك فيكم .. ولاد وبنات ..
   
   وتعيشوا دايما أجمل الأوقات ..
   
   وتوتة توتة خلصت الفقرة .. اللي مش ملتوتة 😬
  
"
83085,"
   يا جدعان عاوزين الشيخ محمد عطية يعزمنا على قفص تين
  ","

   يلا يا حبيبي أنت وهو .. يلا يا آنسة أنت وهي ..
   
   لموا يلا فرشتكم دي من هنا ..
   
   والكورة لو جات هنا تاني هقطعها.
   
   قال تين قال 😏
  
"
83086,"
   ربنا يديمك نعمة لنا يا شيخ انت ال مصبرنا 😁❤
  ","

   يلا .. ربنا يسعدكم ..
  
"
83087,"
   انت كنت سنجل زيننا ى شيخ _😂😂
  ","

   لا اتولدت أبو أنس !
   
   ده كلام ده يا جدعان 😢
  
"
83088,"
   شوفت ياشيخ السناجل فرافيش إزاي ومش عندهم مشاكل الارتباط كله نكد😂😂
  ","

   ههههههه
   
   لا ده الربع المليان !
   
   التلات ترباع الباقيين هفضل سنجل لغاية امتى ☹️
  
"
83089,"
   بعتني بكام يا عشري ! 😂
  ","

   أنا يا خويا ؟!
  
"
83090,"
   أنا كنت رايح أانام والله وكالعادة بتفتح وأنا بعمل log out ......^^
صدقا ربنا يديمك نعمة ويرزقك الإخلاص ...^^
  ","

   تسلم حبيبي ..
   
   يا رب 🤲🏻
  
"
83091,"
   ٤٦٦١ لايك في  ٣٨ دقيقه يعيني ع عمري اللي راح
  ","

   سنجل ماشي .. نحس بيك ونطبطب عليك !
   
   لكن تنق وتبص لنا في أرزاقنا يبقى:
  
"
83092,"
   شوفت اكونت بقى فرفوش وشكله حلو ازاى 😂😂😂😂
  ","

   ههههههه
   
   الأكونت الفرفوش رزق.
  
"
83093,"
   رابطة الناس اللى مش مرتبطه ومش عايزه ترتبط*
  ","

   يوما ما أسستها مع أخويا !
   
   وبعته بعد كم شهر 😬
  
"
83094,"
   والله الصفحة بقت مبهجة وبضحك بعد ما كنت هعيط 😎
  ","

   هتجيبولي الكلام أنا عارف !
   
   عشان فيه اسكرينات بتتاخد من النص ويقولك شوف اللي عاملين مشايخ بيقولوا: بيضة مقدسة 😬
   
   عموما فداكم .. ياما دقت على الراس طبول 🙃
  
"
83095,"
   اوباااااااا وسقطت العباءة وظهر الحق 😂😂😂
  ","

   لو سقطت العباءة هتبان الفانلة الكوتونيل اللي بحمالة واحدة حضرتك من كتر الغسيل 😬
   
   سيب الشعب في حاله.
  
"
83096,"
   نص العيال دي مرتبطه صدقني 😂
  ","

   وعايزين يحنوا لأيام الحرية ؟!
   
   فريييييييداااااااااام 😬
  
"
83097,"
   طب من موقعي هذا من المالديف احب اقول للسناجل معلش 😂
  ","

   هي ترعة أم شلبي بقت مالديف اليومين دول ؟! 😏
  
"
83098,"
   طب واللي بيقول صباح الاناناس علي اغلي الناس😂😂💔نكراش عليه بردوا
  ","

   آه .. هيركبك التوكتوك ببلاش ! 😬
  
"
83099,"
   بما ان النهاردة 8/8/2018 قولى حاجه حلوة احسن ماروح اقول انا للكراش وتبقى مصيبة على الفراغ الزفت دا 😓
  ","

   طب و ٩ / ٩ / ٢٠١٩ ؟
   
   طب و ٢٠ / ٢٠ / ٢٠٢٠ ؟
   
   (سامعك ياللي بتقول مفيش عشرين .. هي يعني جت على دي .. ده واحد تحت بيقول بيكراش على الصور اللي في الكتب الجامعية الطبية .. مساء الضياع يعني).
  
"
83100,"
   لمّا كلنا سنجل كدا أمّال مين إلي مرتبط بيبعث!!؟😂😂💔
  ","

   مثلا 😃
  
"
83101,"
   ع فكرة احنا سناجل عشان مفيش ال يقدر قيمتنا 😂😂
  ","

   ده دي اللي بيسقط كده ويقول: أصلا الدكتور مش فاهمني 🙃
  
"
83102,"
   انا الفراغ العاطفي مبهدلني يا شيخ..بكراش علي الدكتور اللي بكشف عندو😅
  ","

   طب كويس !
   
   أعرف ناس بيكراشو على عم عبده البواب عشان بيقول:
   
   صباح الفل على ست الكل.
  
"
83103,"
   التفاهة سر السعادة يا شيخ 😂😂😂😂دا المرتبطين لو جربوها هتتحل مشاكلهم من سكات 😂
  ","

   الصراحة مطلوب قدر منها فعلا !
   
   مهما بلغت ..
   
   وجوده في وقته بيهون كتير ..
   
   وعشان كده أنا معاكم الوقت 😬
  
"
83104,"
   خلاص كده ال14 سؤال  خلصوا 😂
  ","

   لا عجبني الموضوع الصراحة .. مطول شوية مع هذا الفاصل الطفولي !
   
   ساعات بشتاق .. لأيام فيها راحة البال .. عشان كنا ساعتها عيال 😃
  
"
83105,"
   سؤال من سينجل..ياشيخ ليه بقى كل الملتزمين عايزنها بيضه إحنا ف دولة افريقيا كلمهم ياشيخ بالله عليك انا قلبي موجوع وادعيلي افرح واتخطب محتاجة ونيس صالح صدقا
  ","

   البيضة المقدسة ؟! 🙄
  
"
83106,"
   بطلو الاسئله دى بقى فضحتونا قدام المرتبطين 😂😂
  ","

   هفرج عليكم الآسك عشان تسمعوا الكلام وتستفيدوا بعد كده من سكات !
   
   يا تافهين 😂
   
   بتزعلكم يا تافهين ؟
   
   طب يا تافهين .. يا تافهين.
  
"
83107,"
   ياشيخ بما انها قلبت مراجيح 
هو حضرتك مش بترد عليا ليه هو انا للدرجادي نكره 😂😂😂😂😂💔
  ","

   هوا .. امشي يا هوا .. ايه ده .. أنا حسيت ببرد ! 😛
  
"
83108,"
   أنا فكرت معتش غيري أنا و المروحة اللي سنجل ! 😂 
طلعوا كتير ما شاء الله ..
  ","

   لا .. اخواتك هنا كتيييير 😃
   
   بفكر نفتح لكم صفحة مخصوص وتبقى باشتراك !
   
   منا أولى بأه من السنيكرز والدباديب وإيجار البلاي استيشن اللي بتصبروا نفسكم بيه.
  
"
83109,"
   انا مش سنجل 😂 انا مرتبط بالماضي والحاضر والمستقبل
  ","

   السر الكامن في البيضة المقدسة 😂
  
"
83110,"
   طب ليه انا سينجل وصحابى مش سنجل لعلمك انا ممكن ابقى مش سنجل بس يصعب عليا ابقى مش سينجل بعد ماكنت سينجل 
يخربيت الفراغ العاطفى والى بيعمله فينا 😂😂
  ","

   لا .. أنت تعيد السؤال !
  
"
83111,"
   أنا كسنجل بقول لحضرتك رجع أسئلة المرتبطين تاني يا شيخ، الموضوع قلب سبيستون خالص😂💚
  ","

   ههههههه
   
   هنديهم فرصتهم !
   
   دي لقطة إعطاء الريموت لأصغر طفل في العيلة .. معلش نتحملهم؛ هما اتحملوا معانا كتير الصراحة.
  
"
83112,"
   اعمل اسكرين بالاسئله اللي جاتلك ياشيخ😂😂😂💃
  ","

   والله العظيم مسرحية 😂
   
   دنتم طلع عندكم كبت يفجر براكين !
   
   آه يا عيني عليكم يا ولاد يا مساكين !
   
   حقكم علي .. أتاريكم هنا متبهدلين !
   
   وأنا قاعد أجاوب على اللي خطب واللي مش عارفة بتحبه ولا لأ .. واللي عايز يسمي الواد ايه ..
   
   ولسان حالكم: سميه زفت الطين 😢
  
"
83113,"
   يا بلادي أنا امتي هكبر😂😂
  ","

   الله !
   
   لما رشيدة تجيلك بعيالها.
  
"
83114,"
   طب ايه فؤائد اننا سنجل يشيخ😂
  ","

   يعني .. بتغسلوا المواعين 😬
  
"
83115,"
   يابخت يلي نام سنجل وباله فاضي ..ولا نام مرتبط وضغطه عالي                      سنجليوس.
  ","

   ده قصر ديل يا عم سنجليوس !
   
   بكرة تعرف إنك كنت مجرد منحوس 😬
  
"
83116,"
   انا سنجل ليه ؟😂😂😂😂
  ","

   سؤال وجودي يتكرر في بعض الأوقات !
   
   أيام الامتحانات .. وبعد منتصف ليالي الإجازات .. وحين الاصطدام ببعض المنشورات أو الحروف والكلمات .. التي تحتوي على ما (يقشعر) الأبدان ويداعب الأمنيات ..
   
   أنا سنجل ليه ؟
   
   سؤال وجودي غالبا ما تكون الإفاقة منه على بعض الصفعات؛ بسبب حرق الطبيخ أو تضييع التكليفات.
  
"
83117,"
   ادام للسناجل يلا ياشيخ قولنا حاجة تفرح 😀
  ","

   على فكرة أنتم بتخموا !
   
   دنتم قلبتوها مراجيح ..
   
   طب ما تبقوا صرحاء كده وبدل أسئلة سناجل قولوا عايزين لعب عيال 😬
  
"
83118,"
   ماذا عن قلب انهكته الأوجاع ؟
  ","

   ارض باللي ربنا كتبه يا عم !
   
   اللي ضاع ضاع.
   
   كله هيعدي ويتنسى ..
   
   افرد لريح الأمل الشراع.
  
"
83119,"
   بجد .. مش ناوي تعمل يوم للسناجل فقط . تتكلم معانا ونبعد عم مشاكل المرتبطين شويه 💗
  ","

   طيب يلا ١٤ سؤال جايين سناجل فقط.
  
"
83120,"
   حضرتك بتتعمد تتجاهل اسئلة معينة؟
  ","

   طبعا غصب عني !
   
   مكرر .. محرج .. شخصي بزيادة .. معرفوش ..
   
   والأكتر اللي مش بلحق أشوفه أصلا.
  
"
83121,"
   هو بابا ممكن يجوزنى غصب عنى ؟
  ","

   لأ.
  
"
83122,"
   عن جمال الجنة وصحبتكم 💚
  ","

   يا رب 🤲🏻
  
"
83123,"
   اه بس ياشيخ هو كان كدب وقالى لأ مشربتش وعرفت انه شرب بس بعدها بطل خالص وبصراحه ولا مره زعلنى وخايفه يرجع مثلا بعد الجواز
  ","

   حقه ينكر !
   
   أنت ملكيش دخل في ماضيه ما دام تاب وأصلح ..
   
   بعد الزواج ؟
   
   مفيش حاجة مضمونة .. ممكن يبقى عادي ولا شرب ولا حاجة وينتكس بلا مقدمات ويشرب ويخرب الدنيا !
   
   سيبك من الوسواس ده.
  
"
83124,"
   ياشيخ فكره ان ذل شويه ادخل ع صراحه ع اشوف حد بيكراش عليا ولا لا.. ونفسي كده ارتبط.. انا بجد مش عارفة انا مالي.. بس الموضوع ده مسيطر عليا المصيبه اني لسه داخله الجامعه وطب كمان..انصحني ياشيخ ع قربت انحرف بجد.. هو ليه ياشيخ لما بعرف أن حد بيكراش عليا بستريح ببقي سعيده ايه السر مع ان ده موقع صراحه
  ","

   فراغ عاطفي !
   
   طبيعي جدا عند الكل ..
   
   المهم نتحكم فيه كويس ونعرف نعيش المرحلة ونشغل نفسنا باللي ينفعنا، ونسيب كل حاجة لوقتها.
  
"
83125,"
   جالي اشعار دلوقتي فرحت اوي فكرت حضرتك رديت عليا بس طلع سؤال من شاوت اوت ينفع كده ياشيخ 😥😥
  ","

   لا ما ينفعش.
  
"
83126,"
   لو اختي اتعرفت علي ولد و حبته و انا كلمته يدخل البيت من بابه رافض و بيقول مش جاهز ماديا و هو من المغرب...  و بيقول مسجل ف الكلية ماجستير و بحثت لم اجد اسمه مسجل 
اتصرف مع اختي ازاي او معاه بحيث ابعدها عنه 
هو بيلعب بيها 
هي عنيدة جدا
  ","

   وريها كل ده وفهمها بالأدلة !
   
   لو فضلت معاندة يبقى لازم إجراء أكثر صرامة بغلق منافذ الاتصال عليها لين تفوق .. وفي الفترة دي تكثيف الاحتواء لها ونصحها ومناقشتها.
   
   ربنا الهادي ..
  
"
83127,"
   عرفت اني اول حب ف حياة شخص ومكنش عارف يوصلي غير من فترة واعترفلي بحبه وعايزنا نرتبط بس موافقتش عشان حرام حاولت افهمه بس حاول معايا تاني وانا اتعلقت بيه هو شايف اني كسرته واني وحشة وقال انه لو عمل حاجة حرام هتكون بسببي زعلانة عليه وبدعيله ومش عارفه اعمل ايه
  ","

   يا يتقدم لك في النور .. يا يغور !
  
"
83128,"
   لو سمحت يا شيخ قول حاجة ل ماما لإنها بتعايرنى ان بابا بيصرف عليا اكل و ملبس وانا لسه طالبة جامعية
  ","

   ده واجب عليهم.
   
   وأنت اتشطري عشان تفرحيهم ..
   
   دي مش معايرة يا بنتي .. هي بس زعلانة منك فبتفكرك بكورس كلنا متربيين عليه من سم البدن .. عادي يعني، تيك ات ايزي وعامليها كويس.
  
"
83129,"
   بالله جاوبنى لو عرفت ان خطيبى كان بيشرب حشيش وسجاير ودلوقتى بطل بس انا مخنوقه جامد
  ","

   بطّل وتاب وبيحافظ على صلاته وعلاقته بربه وبيعاملك كويس ؟!
   
   آه = يبقى ملكيش فيه.
  
"
83130,"
   لو سمحت يا شيخ انا عروسه وماشاءالله جوازتي كويسه وفي ناس كتير بتحسدني عليها كتب كتابي كان إمبارح وزوجي بيحبني وحماتي وكلهم وبيتي ماشاءالله
السؤال يا شيخ ازاي اقي نفسي من شر العين ؟
وأسفه علي الإطاله
  ","

   أولا: ما تعيشيش نفسك في خوف ووهم يفسد عليك فرحتك ..
   
   ثانيا: كل يوم قبل ما تنامي توضئي واقرئي في كفيك آية الكرسي والمعوذتين وامسحي جسمك ..
   
   ثالثا: حافظي على الصلاة في مواعيدها والأذكار ..
   
   رابعا: ادعي الله بالحفظ والبركة.
   
   ربنا يسعدكم ويتم عليكم بخير ..
  
"
83131,"
   ازاي عليه النصيحة فقط؟ يسمحلها تخرج بشعرها عادي يعني؟
  ","

   أجل هيقتلها مثلا ؟!
   
   وإيه خلاه أصلا يتقدم لواحدة سايبة شعرها مع علمه أن هذا حرام ولا يقبل به ؟!
  
"
83132,"
   كل من تعلق القلب بهم يبتعدون واحدا تلو الآخر ،قلبى ينزف جرحا … لطف قلوبنا بجمال حروفك💔
  ","

   إن كانوا يبتعدون لهواننا عليهم = فلم يكن في قربهم منا خير !
   
   وإن كانوا يبتعدون رغما عنهم = فلا بد أن تستمر حياتنا ولا ضير ..
   
   خلف باب الجنة للأحلام المبتسرة براح.
  
"
83133,"
   صراحة ي شيخ انا بقرف اويي لما اشوف واحد ماشي مع زوجته ومتبرجه بس انه مش راجل وديوث وممكن ابصلن بقوف
  ","

   بل احمد ربك وسله العافية !
   
   مين يضمن نفسه بس ؟
   
   ربنا يهدينا والمسلمين.
  
"
83134,"
   السلام عليك اخي .. الله يسعد اوقاتك 🌸 منتظره حضرتك من بدري .. عندي سؤال بس هو طويل شويه ممكن ابعتهم متقطع  بعلامه مثلا .. الامر ضروري لتلافي وقوع سوء يا اخي .. الله يرضي عليك
  ","

   ابعتيه فيس وعرفيني إنك صاحبة السؤال ده !
   
   سامحيني هيتوه مني هنا.
  
"
83135,"
   باروح لواحدة بتعالج بالرقية الشرعية -من غير فلوس- و برتاح جدا معاها و في مرة قالت لي ان معمول لي عمل سحر و قالت لي تعالي ارقيكي تاتي الاسبوع الجاي و خلاص، حرام اروح لها و الموضوع دخل في الدجل عشان عرفت موضوع السحر ولا ايه؟؟
  ","

   بتقرأ عليك إيه ؟
   
   هل طلبت منك حاجات غريبة ؟
   
   ادتك حجاب مثلا أو ورقة فيها رسومات وحروف مش مفهومة ؟
  
"
83136,"
   إنه يوم القطط العالمي، لذا فسؤال اليوم هل القطط أذكى من الكلاب؟
  ","

   آسك ؟!
   
   القطط والكلاب أذكى منك بسؤالك اللي زي وشك ده.
  
"
83137,"
   يا أبي انا فرحي ان شاء الله بعد اقل من سنه وبحب خطيبي وهو كمان ومتعلقين ببعض ومتفاهمين بس كل اما يقرب المعاد بترعب وبفكر انهي كل حاجه عاوزه اعيش لوحدي ومش عاوزه اتجوز مع العلم انا شوفت تجارب مدمره واولهم بابا احنا تقريبا بنكرهه من ال بيعمله مش عارفه اعمل ايه يا ابي بكره الزواج بس برضو بحب خطيبي
  ","

   إياك تحكمي على تجربتك بناء على تجربة حد !
   
   طنشي الشعور ده تماما وهتمشي أمورك وتسعدي بإذن الله.
  
"
83138,"
   الغدا عند الشيخ النهاردة ياجمااااعه😍😍😂😂
  ","

   لا ما تروحوش لبعيد 😬
   
   دي صورة خبطتني عالفيس.
  
"
83139,"
   واللي عايزين يزيدوا ي ابو أنس 😁
  ","

   يتجوزوا 😌
  
"
83140,"
   انا مش تخين بس في شويه كرش علي شويه دهون ف بطني مضيقاني
  ","

   أصعب منطقة هي منطقة البطن !
   
   بتتكون دهونها بسرعة وبتزول ببطء ..
   
   لازم لها تمارين ..
   
   وعموما ما دام جسمك متناسق فمش مشكلة .. حافظ عليه.
  
"
83141,"
   السلام عليكم
هل يحاسب الزوج على تبرج (عدم حجاب) زوجته؟ حتى إذ نصحها بالحجاب؟
و جزاك الله خيرا.
  ","

   عليه النصيحة بلا ملل .. وفقط ..
   
   يا يصبر .. يا يطلق لو درجة التبرج بزيادة ومش قابلها ..
   
   "" كل امرئ بما كسب رهين "".
   
   وعموما صدق النصيحة وحسن العشرة والذكاء في إيصال المطلوب يلين الحديد بإذن الله.
  
"
83142,"
   طيب قول النظام ي شيخ اللي انت ماشي عليه انا بنت عندي 19 سنة ووزني 92 كان 100 بس انا خسيت 8 كيلو ع فترات ونفسي اوصل ل65 كيلو
  ","

   شرحته بالتفصيل قبل كده ..
   

    https://www.facebook.com/photo.php?fbid=1709703772442794&set=a.311163922296793.77352.100002095644279&type=3
   

"
83143,"
   انا لما بعمل لمون وتفضل ريحته في ايدي بتضايق
  ","

   مفيش أجمل من ريحته !
   
   ده فيه عطور عالمية داخل فيها زيت الليمون.
  
"
83144,"
   يبختك بتاكل خس😂😂😂😂💔
  ","
  🐇
  "
83145,"
   بتاكل لمون.😳
  ","

   آه وما تقشعرش 😬
  
"
83146,"
   هي بتسأل تكون ست بيت شاطرة مش عايزة تكون الشيف الشربيني 😂💔🐸
  ","

   ههههههههههه
  
"
83147,"
   مش عارف التزم بالرجيم و كل يوم مقضيها فى مطعم شكل .. اعمل ايه
  ","

   الموضوع محتاج قرار صارم !
   
   يبدأ من قدرتك على كسر النفور من الشعور بالجوع .. يعني تاكل وتقوم فعلا ربع بطن ..
   
   وده صعب جدا مع أكل المطاعم ..
   
   أنا مثلا لي أسبوعين ده أكلي فقط طول منا لوحدي.
  
"
83148,"
   امتى اقول انى ست بيت شطوره 😂
  ","

   لما تعرفي تخرجي مشهد بديع زي ده !
  
"
83149,"
   العيد قرب وليلة العيد للعزاب بس إن شاء الله 😂💚
  ","

   كلنا هنبقى عزاب !
   
   ما ورييش غيركم .. سافروا كل الصحاب 😢
  
"
83150,"
   فكك منهم يا شيخ
بيستكترو عليك لحظة هزار ضمن ضغط اسئلة خانق 
ايمتا هيستوعبوا انك مفضل علينا باجاباتك وبوقتك 
بجد الله يكون في عونك
  ","

   مفيش فضل ولا حاجة !
   
   فيه احتساب إن ربنا يقبلنا جميعا صحبة في جنته .. إي والله.
   
   الفكرة مش فاهمين إني يوميا أستقبل على الماسنجر مئات الأسئلة من مثل هذا .. وطبعا هناك لازم هرد على اللي قدرت أشوفه واتعمل له seen واللي بيتوه أكتر بكتير للأسف.
   
   هناك كلام طويل عريض وبتفاصيل .. فعلا بكون جايلكم هنا خلصان خلاص ..
   
   ده غير بأه حياتي أنا أصلا 😃
   
   فلما أهزر شوية يبقى نعذر بعض يا جماعة ..
   
   الناس جرالهم إيه .. لا شيكات برصيد ولا حتى ضحكة بنفس 😏
  
"
83151,"
   لا حضرتك احنا نوعين .. سناجل نريد التفاهات .. والمخطوبين المتجوزين والعاقدين ودول جايين وينكدوا علينا حضرتك 😢 خصوصا العاقدين جايين يقولوا نعمل ايه ناسيين ان فيه ناس هنا بتفكر في شكل نصها التاني المستقبلي 😢
  ","

   خلاص !
   
   أبقى رايق يبقى نقضيها مع العزاب ..
   
   متنكد هنكد على الكل كليلة 😌
  
"
83152,"
   عاوز رقمك يا سيدنا بعد اذنك لو ينفع
  ","

   حياك أبا أنس .. عشان أنس يبقى لك حق عندي 💚
   
   كلمني فيس حالا .. وعرفني إنك صاحب السؤال في الأول.
  
"
83153,"
   هو لي حضرتك بترد علي التفاهات دي ونا باعته حاجات مهمه كتير جدا
  ","

   إنهم يستكثرون علينا لحظة الروقان يا بومبا ! 😢
   
   إنهم بعد ذلك يقولون: مالك مش في المود وشكلك حزنان يا صديقي !
  
"
83154,"
   هربان من حصر الكميات وجايلك 😆😆
  ","

   طب مفيش كميات من أي حاجة ؟!
   
   إن شا الله فلوس حتى 😬
  
"
83155,"
   منين الايس كريم ده ياشيخ 😅
  ","

   ده بيسموه: بوظة شامية !
   
   الصراحة شيء يطير العقل ..
   
   اللهم فرج عن الشام وارزقنا في الأموي صلاة .. وشربة من بردى ..
   
   في صلاح حال وبال.
  
"
83156,"
   طيب ما هو الحب اذا(:؟
  ","

   ذلك الكوب .. حين نتقاسمه سويا !
   
   فتأخذ ملعقة .. وتقول: كمل يا حبيبي أنت .. بالهنا والشفا 😬
  
"
83157,"
   هو صحيح الهوي غلاب يا شيخ ؟
  ","

   جربت ده ؟
   
   ده غلاب بزيادة.
  
"
83158,"
   ياشيخ محمد بعد اذنك 
انا في ولد من علي الصفحه من هنا مدايقني من امبارح وكل شويه يبعت اسئله وانا مش عارفه هو عايز ايه ومش راضي يقول 
بقولو عرفت صفحتي منين قالي من عند الشيخ عطيه
  ","

   لو الشيخ عطية نفسه عمل معاك كده = اعمليله بلوك !
  
"
83159,"
   هو ايه التخاطر ده يا شيخنا ؟
البنات ع ويفرز بيتكلموا عليه ليل نهار وبيقولوا انه بيجيب نتيجه ؟
هو لو ف حاجه اسمها تخاطر فعلا هل هو حرام ؟
  ","

   هو مين ويفرز ده ؟
   
   أنا آخري فيه الشمعدان أبو ورقة خضرا 😬
  
"
83160,"
   ياسطى ادعيلي
  ","

   ولا يهمك يا كبير.
  
"
83161,"
   هل لديك خوف مرضي من أي شيء
  ","

   أن ألقى الله بمظلمة لا ألقي لها بالا !
   
   اللهم عفوك .. اللهم سترك .. اللهم غفرانك ورضاك.
  
"
83162,"
   وانا فضلت مستني للفجر هيفتح ان شاء الله هيفتح اهو لحد  ما نغست ع الفون 😂😂😂😂
  ","

   ولا يهمك ..
   
   ألقاكم يا صحبة الجنة 💚
  
"
83163,"
   اهو دول بالظبط اللى بيخلونى احمد ربنا انه معنديش اخوات ولاد
  ","

   ياما فيه ولاد بيعرف يكون راجل بمعنى الكلمة !
   
   راجل يبذل الأمان ويعطي الثقة .. ويكون هو الملاذ الأول حتى لو حصل غلط أو مشكلة ..
   
   بيعرف يتابع بدون ما يشكك .. ويوجه بدون ما يجرح .. ويشد إن لزم الأمر بدون ما يدمر الجسور ..
   
   هنيئا لمن كانت أخته .. ويا سعد من تكون زوجته ..
   
   عشان كده اللي تلاقوا فيه المواصفات دي تعرفوا إن معاكم معدن نادر والله .. وهذا عين ما أقصده بالسلامة النفسية التي أكرر الحديث عنها كثيرا ..
   
   للأسف السلامة دي لا علاقة لها بمستوى تعليمي أو مادي واجتماعي أو حتى تدين ومظهر وعلم شرعي ..
   
   دي حاجة بتكون مستقرة في الفطرة السليمة كتراكمات حميدة لتربية صحيحة وقلب نقي وذكاء عاطفي واجتماعي.
  
"
83164,"
   غير الساءل . يعني خلاص الدنيا مش هاتنفع غير بالانستجرام والفيس وتقلد دي ودي . دول عندهم فراغ لو طلعته في المطبخ وخدمة ابوها وأمها وأخواتها أحسن ليها . ياشيخ الدين يا ابيض يا أسود والمواقع التواصل دي كلها فتن ونخوتنا متقبلش غير بتلفون بكشاف ومافيهوش رصيد يعني استقبال بس ويكون دايما في الصاله قدامنا
  ","

   بالراحة على نفسك يا عم الحلو المعصوم اللي نازل علينا من السما أنت !
   
   نخوة إيه يا أبو نخوة اللي تخليك تمارس هذا الأسلوب القذر من الشك والوصاية ..
   
   آه فيه فتن .. وفيه غلط .. لكن مش الحل هو إخراج عقدك النفسية بحجة الرقابة والحرص ..
   
   الحل هو تنمية الثقة المتبادلة وغرس الوعي في التربية .. وترك مساحة من الأمان تسمح بإنها تحكيلك وتاخد رأيك في كل حاجة .. ده لو عندك عقل يعني يسمح بإنك تفيدها !
   
   اقفل عليها براحتك .. ما هي هتروح مدرسة وجامعة ولها صاحبات وهتعمل اللي هي عايزاه ..
   
   يعني الدافع والرقابة لو مش من جواها أصلا فالقضية خسرانة !
   
   قاتل الله بيوتا مريضة وقناعات مجتمعية منيلة بنيلة تخلي واحد بفكرك ده قيّما على امرأة ..
   
   والغريبة الواحد منكم بعد كده بيعيش حياته ويعك الدنيا دون شعور بغضاضة أو ذنب ..
   
   أنا لا أحترم أمثالك ولا أحبهم .. للأسف.
  
"
83165,"
   السلام عليكم 

إزاي أقنع أختي بالحكمة والموعظة الحسنة إنه ماينفش تحط صورتها على الانستقرام حتى لو الحساب كان شخصي وتبطل تقلد صاحباتها تقليد أعمى حتى لو كن متفوقات دراسيا ؟ -بدل ماكسر موبايلها-! 

وشكرًا
  ","

   غلط يا عمر .. طريقتك غلط وأسلوبك غلط !
   
   أنت عليك تنصحها بلطف وبس.
   
   وبعدين لو الحساب خاص وبتضيف صاحباتها بس والصور مش أوفر .. يعني نفس ما بتكون في الشارع يبقى مفيش مشكلة.
  
"
83166,"
   أنا شاب عادى وخاطب ولما كنا فى قاعدة الاتفاق اللى قبل الخطوبة اتفقنا أن عنعمل الفرح فى قاعة وبعد إلتزامى رافض فكرة القاعه والفرح دى ازاى اتصرف
  ","

   لازم فرح .. ولازم قاعة !
   
   لكن افصل الرجالة عن الستات .. فكرة مريحة وتنفع في فرح عادي صدقني.
  
"
83167,"
   بابا كان راجل صالح جداا والله ما شاء الله وكان سباق للخير .. الناس ف البلد عندنا كانو  دايما يحسدوه ع نعمه ربنا ليه و ع رزقه .. بابا توفي ليله 21 رمضان 
جالنا ف المنام وبيقول انه مات محسود 
لعند دلوقتى والله الناس م سيبنا ف حالنا مش عارفه اعمل اى و بنشغل القران ف البيت ع طول وبشغل الرقية ..
  ","

   ما تخافيش .. دي أعمار وأقدار !
   
   عيشوا حياتكم وحصنوا نفسكم بالصلاة والقرآن .. وبس.
   
   الله يرحمه ويجمعنا به في الجنة ..
  
"
83168,"
   كل ما انتظم واعاهد ربنا اقع بعد فترة صغيرة اقصر فى العبادات بقيت اتكسف اروح لربنا اقولة يسامحنى
  ","

   رحمة الله بلا حد !
   
   ولا يمل حتى تملوا ..
   
   إياك تيأس.
  
"
83169,"
   حياتي دمااار والناس بتفكرها حياة سعيدة
انا تعبت
  ","

   ما عليك من الناس !
   
   المهم تسعى فعلا لصلاح حالك.
  
"
83170,"
   طيب واذا حل عشق ب الفتاه ي ابي ؟
  ","

   تغلّي نفسها !
   
   وبالخير حيث كان تدعي ربها.
  
"
83171,"
   اذا حل عشق بالفتي ماذا يفعل ؟
  ","

   يسترجل !
   
   يا ظروفه تسمح فيتقدم ..
   
   يا ما تسمحش فيصبر ويكتم ..
   
   وفي كلا الحالين يأخذ بالأسباب لرزقه الذي يغنيه عن سؤال الناس.
  
"
83172,"
   زوجي في مشاكل مابيني وبين اهله وهو مقاطع أهلي الان اختي محتاجاني اكون معاها ضروري وهو بيقولي وفين باقي اخواتك قولتله علي ظروف كل واحدة فيهم مش عاجبه اني بقوله ظروفهم قولتله لو مش عايزني اروح لاختي مش هروح قالي روحي بس أنا مش بالع الموضوع اروح واطنش انه متضايق وللا مروحش؟
  ","

   روحي .. وابقي راضيه واشكريه.
  
"
83173,"
   يا شيخ بعد إذنك محتاج نصيحتك انا معايا بكالوريوس تجارة إنجليزي قسم محاسبة من جامعة المنصورة و حاليا لا املك اي شئ ما عدا اللغة الحمد لله كويسة جدا جدا أدور على شغل باللغة اللي عندي دلوقتي ولا اكمل و اعمل ماجستير ولا اقدم في جامعة تانية هندسة او علوم الفضاء لاني بحب دراستهم و عندي ٢٥ سنة
  ","

   دور على شغل مع الماجستير.
  
"
83174,"
   طيب ممكن تدعيلنا يا شيخ 
رجاءا ادعيلنا كتير 
رد حضرتك ريحني لاني كنت مستنياه
الله يكرم حضرتك يارب ويراضي قلبك ويجبرك جبر يتعجب له اهل السماء والارض زي ما حضرتك جبرتني بردك
  ","

   الله يسعدكم ويتم عليكم بخير ..
  
"
83175,"
   رد عليا علشان انزل التدريب متفائله وابقي بدات يومي بحاجه حلوه بالله 🍃
  ","

   موفقين .. جميعا ..
  
"
83176,"
   اسمحلي اقول لحضرتك أبي لان والدي متوفي وبحب اسمع نصايحك وياريت تنصحني لاني محتاجه كده
فيه شخص بيكلمني ع الاسك بقاله بالظبط شهر وع طول بيتطمن عليا ويسألني عن حاجات ف شخصيتي وكل مره اطلب منه يقول هو مين يقول انه نفسه جدا يقول مين وياخد مني ميعاد يقابل ماما بس خايف جدا من رد فعلي المفروض اعمل اي
  ","

   المفروض تبلّكيه !
   
   عشان ده هيتسلى بك وهيستنزف كتير من مشاعرك .. ثم يرمي بقاياك على قارعة الطريق.
   
   جد ؟
   
   ييجي البيت ..
   
   غير كده يبقى تهريج.
  
"
83177,"
   تخطبت لقريبي بيحبني من واحنا صغيرين بيحترمني اخلاق وذوق كنت مبسوطة بالموضوع قبل مااوافق ساعات بحس مش طايقاه ومش حابةاكمل من غير حتي ما يزعلني اويغلط وساعات احس مبسوطة بيه مابقتش عارفة دا شيطان ولامزاجيةوخايفةاصلا افكر اسيبه لانه بيحبني واتعلق بيا جداوبالذات بعد ما وافقت عليه خايفة اكسر قلبه اعمل اي
  ","

   سيبك من التفكير ده .. واحمدي ربنا على النعمة.
  
"
83178,"
   هو انا ينفع اتقدم  احجز بنت 
بمعني هيه لسه ليها دراسه فتره كبيره وانا نفس الوضع 
مافيش كلام ابدا كل الموضوع قلت لاهلي ووافقو 
لانهك علي معرفه بيهم 
علي ان يتم العرض عليهم 
لو وافقو يبقي قرايه فاتحه بدون اي شيء  الي ان انتهي او يشاء الله .يعني بالكتير اوي سنه  او تني واخطبها
  ","

   تمام .. الله يوفقك.
  
"
83179,"
   شيخ محمد والدي داخل العمليات أستحلفك بالله تدعيله أنت والموجودين
  ","

   الله يعافيه ويسلمه ويتم عليه بالشفاء.
  
"
83180,"
   السلام عليكم
سيتقدم بمشيئة الله شاب ذو خلق لخطبتي ويعجبني كثيرا على خلاف من تقدموا لي قبله لذلك أنا متوترة بشأن الرؤية الشرعية .. وأول مرة ما بعرف شو أسأل ولا شو أحكي انصح أختك بالإسلام شو ممكن أسأل
ما يهمني بشريك المستقبل الصلاة والدين وعمري 26
  ","

   الأمر بسيط والجلسة بتكونوا على طبيعتكم .. والحوار تلقائي !
   
   المهم يحصل القبول بإذن الله.
  
"
83181,"
   بيقول جديد يا شيخنا مش جديدة
  ","

   لو كنت خدت بالي كنت قلت له أنا الكينج يا عم ! 😬
  
"
83182,"
   قول نصيحه لينا كلنا ياشيخ 
حابب تقولنا ايه
  ","

   يلا هنشر لكم حاجة من المسودة قبل ما أنزلها فيس:
   
   إن الله تعالى يقول يوم القيامة: ""أين المتحابون بجلالي؟ .. اليوم أظلهم في ظلي يوم لا ظل إلا ظلي"".
   
   لعل أحدنا يستعظم هذا الجزاء الكبير بجوار هذا العمل اليسير !
   
   ولو تدبرنا مقتضيات هذا الحب من حسن الظن، والتغافل بلا منّ، ولين الجانب، وبذل الأمان .. من حب الستر، ونقاء الصدر، وكظم الغيظ، والحرص على رد كيد الشيطان ..
   
   يعز أخوك فتهون له .. ويحزن أخوك فتهتم معه .. ويفرح أخوك فيحلق قلبك في سعة ..
   
   تقرب المسافات فتوثق عهد الحب شهادة الأيام .. أو تبتعد البلدان فيختصر اللقاء الأول في كلمات مسافات الأعوام .. تكملون نفس الحديث بنفس القلوب، ولو لعب في الملامح عمل الزمان !
   
   لو تدبرنا كل ذلك لعلمنا أن أجر ظل الكرامة جزاء لقلوب نجحت في اختبار السلامة.
   
   هو نفس الباب الذي ولج منه للجنة ذلك الرجل الذي ليس له كثير عمل .. غير أنه يبيت وليس في قلبه لأحد من المسلمين غش ولا حسد .. وهذه التي لا يطيقها كل أحد !
   
   اللهم بارك لنا في أحبابنا .. وبارك لأحبابنا فينا ..
  
"
83183,"
   تجاوزنا ف الكلام انا وخطيبي ومخنوقة وبفكر ف فسخها
  ","

   توبا واستغفرا وما تعملوش كده تاني .. بس.
  
"
83184,"
   السلام عليكم 🌸
انا لسه جديد ع الاسك وحبيت يعني اتابع ناس كويسة كده واجاباتهم مفيدة وتزودني خبرة ومهارة ف الكلام وكده ... ف تعرف ناس زي حضرتك كده اتابعهم واستفيد منهم ع الاسك ؟
معلش هتقل عليك 😃
  ","

   احنا مفيش زينا لا مؤاخذة ! 😌
   
   (الآسك مليان أفاضل أحسن مني .. ومليان برضه عك .. فانتبهي .. وغالب اللي بتابعيهم عامة على الفيس هتلاقيهم هنا).
  
"
83185,"
   متقدم لي طبيب حاليا وضعه المادي سيء لكن قي امل يتصلح هو شخص كويس وقلبي مايل له لكن خايفة من حتة الوضع المادي دي ، ما رأيك
  ","
  "" إن يكونوا فقراء يغنهم الله من فضله "" !
  "
83186,"
   اغتبت حماتى واسات الظن بها اكفر ازاى
ممكن اخرج صدقه ولا ايه 
صدقه لها مثلا بنيه المغفره؟
  ","

   تصدقي عنها وادعي لها .. كثيرا.
  
"
83187,"
   يا شيخ لما الراجل يعيط ع حد بيحبه دا يبقي ايه؟
  ","

   يبقى راجل بيعيط على حد بيحبه !
  
"
83188,"
   يا غالي ظروف شغلي بتجبرني اكون بعيد عن البيت مدة اكثرها 23يوم او 20 يوم و باخد اجازة اسبوع، هل ده هيبقي ظلم لزوجتي و ممكن يسبب مشاكل
  ","

   الله المستعان يا حبيبي !
   
   اتفق معاها وطيب خاطرها ..
   
   وأسبوع مكثف من الإحسان يكون فيه البركة بإذن الرحمن.
  
"
83189,"
   طب ولما نطلب وميدوناش .. بتوجع
  ","

   أنا قلت اللي بنحبهم ويحبونا !
  
"
83190,"
   عندك حق انا السائله الاولي فعلا لازم ابني شخصيتي جزاك الله خيرا💙
  ","

   يعني مش أنت اللي زعلت !
   
   دول بيتلككوا بأه ..
   
   ربنا يسعدك ويوفقك.
  
"
83191,"
   هو الاهتمام بيطلب
  ","

   الصراحة آه !
   
   بيطلب عادي جدا والله ..
   
   ما دمنا بنحبهم وبيحبونا ومش بيخذلونا بس محتاجين نساعدهم في إرشادهم لاحتياجاتنا؛ عشان هم مش بيشموا على ظهر اديهم طول الخط.
   
   الحب لا يعلم العيب !
  
"
83192,"
   ردك زعلني
  ","

   مش مشكلة !
   
   المهم تفوقي وتعرفي إنك لسه صغيرة ومحتاجة تعيشي المرحلة وتبني نفسك ثقافيا وعاطفيا ومهاريا.
  
"
83193,"
   يا شيخ ينفع أمسك السبحه قدام الناس بس انا خايف من الرياء وخايف للناس تقول اني مثلا تقي أو شيخ وانا يعلم الله اني صاحب ذنوب ومعاصي
  ","

   هو اللي بيمسك سبحة بيبقى تقي !
  
"
83194,"
   شيخ انا19سنه بس مفيش حد يتقدملي خالص ده طبيعي ولا انا لسه صغيره انا فعلا بحس ان عقلي صغير بس مش للدجادي
  ","

   قومي اغسلي المواعين عشان ماما هتصحى من النوم (تشبشبلك) 😏
   
   وما تنسيش الحليب بتاعك عالفطور عشان تكبري وتبقي عروسة.
  
"
83195,"
   🌸
  ","

   مفيش مانع أبدا تاخدي استشارة طبيبة نفسية .. وما تعرفيش حد .. والأمر بسيط جدا على فكرة ..
   
   ده من ضغط المرحلة اللي أنت فيها بس.
  
"
83196,"
   استغربت جدا ان امبارح مقولتش ألقاكم ياصحبة الجنة ياشيخ
  ","

   معلش .. كنت عامل حسابي أدخل بالليل ثم نمت مرهقا.
  
"
83197,"
   الله الله الله .. انا من الفرحة مش عارفة اسأل حضرتك حاجة والله .. الله يرضي عنك ويرزقك بكل خير ويجبر بخاطرك جبراً يتعجب له أهل السماء والأرض ويرزقك الفردوس الأعلي بلا حساب ولا سابقة عذاب
  ","

   اللهم آمين .. آمين ..
   
   هو أنا مش فاهم إيه سبب ظنكم إني عامل بلوك يعني !
   
   يا جماعة هو ضغط الأسئلة فقط لا غير والله.
  
"
83198,"
   متقدملى عريس بيسافر وكدة و مستقبله كويس يعنى و بيعامل مامته كويس جدا دخلت على الفيس بتاعه يعنى باين إنه مفيش تشابه بينا و مش مقبول شكلا بالنسبالى مش قصدى حاجة بس دى حاجة مهمة برده يبقي فيه قبول ومقعدتش معاه لسة أعمل إيه ارفضه و لا ايه.. حاسة إنه مش الإنسان اللى بتمناه
  ","

   اقعدي وبعدين احكمي.
  
"
83199,"
   الكل شايف انه المتقدم ده مناسب وبيقنعوني فيه والمرة اللي قعدتها معاه بعدت عني القلق اللي كان عندي واحسست بشئ من الراحة ولكن لسه لا اعرف عنه شئ ولا احد يعلم بشأن قريبه ده ولا اظن انه يعرف اني لاحظت انا كمان
  ","

   سألتك عشان أبيّن لك أمام نفسك إنك موهومة ومش فاهمة حاجة للأسف !
   
   ركزي يا ماما مع المتقدم لك .. وسيبك من (العك) اللي بتتكلمي فيه ده.
  
"
83200,"
   ممكن حضرتك بس ترد ع السؤال اتأكد انك مش عاملي بلوك الله يكرمك
  ","

   مفيش بلوك.
  
"
83201,"
   يعني مثلا يسالك بتقبض كام قوله بحب الباشميل جدا
  ","

   دايما إجابتي عالسؤال ده:
   
   عندك لي شغل بعشرة آلاف دولار ؟!
  
"
83202,"
   متقدم لي شخص كويس وقعدت معاه وارتحت لكلامه شوية بس اكتشفت ان ابن عمه بيكن لي نفس المشاعر وهو قدي ف السن ومخبي ومكلمنيش ابدا لاننا لسه ف الجامعة وكده 
والمتقدم ده مخلص وهيشتغل ويعتبر جاهز اعمل ايه المفروض اعمل ايه يعني دول قرايب وهشوفهم كتير سواء المتقدم او قريبه ده
  ","

   أنت قلبك فين ؟
  
"
83203,"
   كيف يعرف الإنسان من يحبه حقا؟
  ","

   من يحبك لن يدعك تتساءل أيحبني أم لا !
  
"
83204,"
   أتعامل مع الناس الفضولية ازاي 
ولا متعاملش 😂
  ","

   الطناش حلو مفيش كلام !
   
   يعني يسأل عن حاجة رخمة زيه، تبقى أنت أرخم وترد على حاجة تانية خالص.
  
"
83205,"
   كم وجبة حرقتها أثناء طهوك لها؟
  ","

   عمري ولله الحمد ! 😃
   
   لا ما تروحش لبعيد يا آسك .. مش عشان حريف، عشان ما بعرفش أولع البوتاجاز أصلا ☹️
   
   معلش يا ولاد أمس قفلت على غير المعتاد.
  
"
83206,"
   والدتي طول اليوم بتشتغل لوحدها في البيت بسبب ان انا واختي بنكون في شغلنا بيجي عليها وقت بعد العصر تنام بيجي آذان المغرب والعشاء بتكون نايمه ببقى عايزه اسيبها تنام وفي نفس الوقت بستحرم انها تجمع الفرضين على بعض
واحاول اصحيها كتير بس هي بتكون تعبانه جدا ومش بتقوم بسهوله هل لو سبتها تجمع الفرضين حرام؟
  ","

   دعيها .. ولما تقوم تصلي !
   
   ليس على النائم حرج.
  
"
83207,"
   هو لما حضرتك تغيب عنا نسال ع حضرتك مين هنا ع الاسك يكون مقرب لحضرتك يعني
  ","

   بيقولوا: ما دام مفيش خبر .. يبقى خير !
  
"
83208,"
   الحاجه الواضحه المشروحة واللي انا متاكد منها بجد البنت ان نامت مجروحه بتقوم من النوم مش واثقه في حد 💔
  ","

   أو جعانة وعايزة تاكل !
   
   وهو يعني ابن البطة السودة لو نام مجروح بيقوم كل خد عليه خوخة 😏
  
"
83209,"
   يرضى عنك جوبنى خطبتى جميلة جدا وبتحبنى بطريقه لو سبتها ممكن تنهار هى شخصيتها مرحة و طيبةوطفلة وعقلة جدا و هى مهندسة وأنا بحبها والله جدا بس هى مابتسمعش الكلام يعن, بس بتحط ميكب فى المناسبات بتحط صورها على الفيس بوك لبسها محترم جيبات و فساتين بس مش الحجاب الصح وأنا غيور جدا ججدا وعايز اسبها مش قادر ا
  ","

   لازم تلتقوا في مساحة مريحة في النص !
   
   وكل واحد فيكم ييجي على نفسه شوية ..
   
   شوية؛ عشان تمشي الدنيا.
  
"
83210,"
   يا شيخ انا ف بنت عاوز اخطبها  انا لسه ف الكليه بس خايف تضيع مني. و اهلي مرتاحين ماديا يعني وهيساعدوني ف كل حاجه  أتقدم ولا لا ؟؟؟
  ","

   تقدم.
  
"
83211,"
   كزوجه احس اني ليا أسرة واشيل مسؤوليه مش مجرد بطبخ وانظف وخلاص انا تعبت ياشيخ ونفسي استقر نفسيا جوزي بيحل مشاكل الناس وبيجلس في مجالس صلح في بلدنا ومع ذلك انا مش حابه ادخل اي حد ونفسي هو يحل المشكله وانا هخدم اهله علشان خاطره بس احس باستقلالية انا متخانقه معه وهو حاليا قاعد عند أمه وانا باكل لوحدي
  ","

   هتخدمه أهله عشان خاطره = كرم منك !
   
   عايزة تحسي باستقلالية = حقك !
   
   فين المشكلة ؟
  
"
83212,"
   ازاى احمى نفسي من لعنه الحب والهبل ده واركز واسيطر على تفكيري يا شيخ ؟؟؟ انا ١٨ سنه ي شيخ 💚💚
  ","

   طول منت فايقة لنفسك .. بعيدة عما يضعف قلبك .. بطاعة الله تقوي روحك .. فاهمة كويس إنك لازم تعيشي المرحلة ولا تنشغلي بوهم = هتبقي تمام بإذن الله.
  
"
83213,"
   @@@@@@
  ","

   مفيش ذنب ولا حاجة .. الله يتم عليكم بخير.
  
"
83214,"
   يوم خطوبتى عمى بوظلى اليوم و بهدل خطيبى و اهله 
اليوم قراءة قاتحة بنته و انا مش عايزة اروح ولا احضر بس انا بحبها بس مش عايزة افرحه هو زى م عكنن عليا اليوم ده اللى لحد دلوقتى بعد ٣ سنين مش بنسى و اليوم بالنسبالى زى عقده 🤷 انا صح ؟
  ","

   روحي لبنت عمك .. سيبك منه، وخليك أحسن منه.
  
"
83215,"
   ليه قصص الحب الخالدة ما كملتش ؟
  ","

   وهل أخلد من قصة خديجة مع سيد الرجال، رسول الله محمد ؟!
  
"
83216,"
   طيب واللى تقول لخطيبها انا مش سعيده معاه وهوه مش عارف يسعدها وبعدين ترجع تقول ان الكلام دا كان وقت خنقه وضيق
  ","

   وقت الخنقة والضيق بيدخلونا جهنم مع الشياطين أصلا ! 😢
  
"
83217,"
   طيب لو خطيبي وبيقولي طبيعي انتي مش اجمل واحده ف الدنيا بس اما مش بشوف غيرك وانتي بالنسبه لي اجمل واحده
  ","

   كلام صح وجميل !
   
   بس مش لازم يتقال بصراحة كده.
  
"
83218,"
   واحدة والدها خيرها بينه وبين ال عاوز يتجوزها"" ف اختارت ال متقدملها ده ومسمعتش كلام والدها هل ده يعتبر من عقوق الوالدين؟ مع العلم ان والدها وافق مضطر وكده..
  ","

   لو الوالد معندوش مبرر معتبر لرفضه حقها تقنعه باختيارها !
   
   وتراضيه بعدين .. وهو هيسعد لما يلاقيها سعيدة ..
   
   لكن المشكلة إن كثيرا ما يكون اختياركم غلط وبتلبسوا وتلبسوا أهاليكم في الحيط.
  
"
83219,"
   انا نفسي بشاب محترم وحلو وابن حسب ونسب ووضع مادي مرتاح ويحبني 
أنا هيك اوفر؟!
  ","

   وكل الشباب نفسهم في واحدة جميلة ومتدينة ومن عيلة وست بيت وحبوبة !
   
   محدش كامل يا جماعة ..
   
   لازم فيه نقص في حتة معينة تكونوا عارفين من نفسكم هتقدروا تتعايشوا معاه.
  
"
83220,"
   يعترف لي انه لم يحبب امرأة مثلما احبني لكنه يعترف لي ايضا انني لست اجمل النساء في عينيه .. هل هذه صراحة ام بجاحة ام قلة خبرة؟
  ","

   لو زوجك = تبقى قلة خبرة .. وتقدري تصلحيها ما دام كويس معاك ..
   
   لو لسه يعني فترة الأحلام الوردية والوعود السرابية = يبقى انفدي بجلدك .. هيدمرك.
  
"
83221,"
   انا بنت وبحب شخص انا اكبر منه بشهرين عادى ولا فرق السن بيتعب بعدين
  ","

   المهم هيتقدم لك ولا هيتسلى ونرجع نعيط ونشيل الطين ؟!
  
"
83222,"
   هو مفيش طريقة اخلي بيها حد ياخد باله مني؟ اي حد بس مبقاش لوحدي كده
  ","

   السؤال نفسه خطر !
   
   الوحدة شعور سيء بلا شك .. لكن إيقاف الحياة في نفس الوقت على حد ياخد باله مننا مصيبة ..
   
   فجروا عيون السعادة في أنفسكم .. لا تنتظروا عصا موسى في اهتمام أحدهم.
  
"
83223,"
   هل عنف الاباء يولد العند عند الابناء ؟؟؟؟؟؟؟
  ","

   العند بس !
   
   الله المستعان .. ربنا يهدي ويصلح الحال والبال ..
  
"
83224,"
   اخيرااااااااااا كنت فين يا شيخنا بقالك كام يوم
  ","

   الله يجبر خاطركم ..
  
"
83225,"
   ولو أهل الزوج وعايين في نفس العمارة؟
  ","

   ما هو مش معنى الاعتزال قطع العلاقات بطريقة تضعنا في مواقف حرجة !
   
   بل اعتزال ما يؤذينا منهم .. مع الحفاظ على مساحة ودودة آمنة؛ بالصبر والاحتساب.
  
"
83226,"
   تأذيت كثيرا من أناس كثرة  
كيف أتجنب أذى الناس؟
  ","

   ما زال الناس يقولون:
   
   اعتزل ما يؤذيك.
  
"
83227,"
   فرحى كمان ثلاثه اسابيع لا احس بالفرحه مع انه كويس
  ","

   طنشي وافرحي.
  
"
83228,"
   حاولت بكل الطرق معرفتش مبعرفش اناام الا ع بطني والله حاولت كتير وفشلت 
هو انا كده من أهل الناار😥😥
  ","

   لأ.
  
"
83229,"
   ما بها الدنيا اصبحت سيئه لا تطاق..
  ","

   فيها الحسن وفيها السيء !
   
   فطرت على الكدر ..
   
   ومن رضي فله الرضا.
  
"
83230,"
   يا شيخ الوسواس هيجنني ولما اطنش بحس بذنب رهييب وان صلاتي مش نافعه اعمل ايه
  ","

   أبلغ حل للوسواس هو تجاهله تماما وعدم محاولة الرد عليه !
   
   - صلاتك باطلة ..
   
   - باطلة باطلة .. ماشي هصلي برضه.
   
   إلى أن يموت يأسا.
  
"
83231,"
   أيهما تفضل تناول إفطارك في السرير أم في تراس المنزل؟
  ","

   سرير مين وتراس مين يا آسك يا مدلعنا !
   
   احنا ناس على باب الله .. بنجري على أكل عيشنا 😌
  
"
83232,"
   ردك كفيل بجد انه يرسم البسمة ع وجوهنا حتي ولو مش انا اللي سأل وجودك اصلا مبهج يا صاحب القلب الاخضر💚
  ","

   ووجودكم والله نعمة وفضل !
   
   دام سعدكم .. واتصلت أفراحكم .. وشفيت همومكم .. وتأولت على خير حال أحلامكم ..
   
   ألقاكم يا صحبة الجنة 💚
  
"
83233,"
   مش ع الحب ؟
  ","

   وهل الحب إلا بذل بلا حد ؟!
  
"
83234,"
   ايه اكتر آية بتحبها ف القرآن وليه ؟
  ","
  "" ما يفعل الله بعذابكم إن شكرتم وآمنتم وكان الله شاكرا عليما ""
  
  ولله المثل الأعلى ..
  
  الآية دي في قلبي زي بابا لما كان يراضيني ويقولي هو أنا يعني عايز أضربك أو أزعلك ؟!
  
  أنا بحبك وعايز لك الخير .. ولو شفت مصلحتك هعملك اللي نفسك فيه ..
  
  يلا خد الربع جنيه ده وهات آيس كريم.
  
  ولله المثل الأعلى ..
  
  اللهم إنك أرحم بنا من آبائنا وأمهاتنا .. وإني أبي وأمي لا يرضيان لي الهلاك .. فحاشاك ترضاه لي سيدي وحبيبي، حاشاك.
  "
83235,"
   يبقي كده معنديش أصدقاء :)
  ","

   ما هو احنا ممكن في رحلة الحياة الطويلة نطلع بواحد أو اتنين بالكتير أو تلاتة في أحسن الأحوال !
   
   الحب والصداقة من أكثر المعاني اللي اتشوهت واتظلمت مع علاقات مبتسرة.
  
"
83236,"
   ع وشك الوقوع ف الخطيئه اعمل ايه؟
  ","

   تذكر وقفتك بين يدي الله !
   
   تذكر أنه مطلع عليك .. يسمعك ويراك ..
   
   وابتعد تماما عن كل ما يضعفك.
  
"
83237,"
   ل قلبك ي شيخ
 ﴿وَإِنَّ رَبَّكَ لَهُوَ الْعَزِيزُ الرَّحِيمُ ﴾💚
  ","

   سبحانه وبحمده !
   
   عز فرحم .. وقدر فعفا .. وستر فغفر.
  
"
83238,"
   العلاقة تقوم على ... ؟
  ","

   البذل المتبادل.
  
"
83239,"
   هو في طبيب بشري بيكون مريض نفسي يادكتور وتصرفاته تبقى غريبة وشاطر جدا في شغله أرجوك ترد؟
  ","

   وكل مجال في الدنيا وارد جدا يكون فيه كده !
   
   المرض النفسي زيه زي الانفلونزا، والالتهاب الكبدي، وغيره ..
   
   قد يصيب أي حد .. ولا بد من طلب العلاج له.
  
"
83240,"
   ما مفهوم الصداقة الحقيقية ؟
  ","

   أي حد بتحتاج تتكلف معاه .. تبرر له كتير .. تدافع عن نفسك = مش صديق.
  
"
83241,"
   شيخ محمد ضروري بالله عليك موضوع اختلاف توقيت صلاه الفجر في مصر دا و ان المفروض الفجر عندنا يتاخر في الاذان و انه يتزامن مع خط امريكا الشماليه لاننا متوافقين ف كل تواقيت الصلاه الا الفجر فانا مش عارف دلوقتي اصلي ف المسجد و هو غلط و قبل التوقيت و لا اعمل اي !؟
  ","

   صل مع الناس يا غالي .. وما تشغلش بالك.
  
"
83242,"
   واحنا كمان بنعرفك😌
  ","

   كثير من (الأواريب) هنا فعلا .. وده على فكرة بيبسطني من ناحية أني لا أتكلف معكم غير طبيعتي.
  
"
83243,"
   طب يا ابو انس انا عايز اتجوز زي الناس دي 😂
سودتوا عيشتنا سودتوا عيشتنا 😂
  ","

   حاسس بكم والله !
  
"
83244,"
   طب لو غنيت وسمع صوتي واحنا مخطوبين ده يجوز ولا لأ؟
  ","

   كده دخلنا على الكبد نفسه ! 😢
   
   حرام عليكم سيبولي العيال .. دنا بقالي سنتين بصبر فيهم.
   
   (لا طبعا .. مش الوقت).
  
"
83245,"
   ايوه دبلتها هى 😂
الله يرضى عنك ياابو أنس ويرزق الشباب بالزوجات الصالحة❤❤
  ","

   ارق نفسك عشان النق اللي شغال تحت كفيل يظبطك الصراحة ! 🙄
   
   شباب وزوجات .. دول مرارتهم طارت يا حاج 🙃
  
"
83246,"
   طب ياابو انس خطيبتى لما تعوز تشكرنى على حاجه او تبين لى حبها بتبوس الدبله 😔
هل علينا ذنب😵
  ","

   بتبوس دبلتها هي ؟
   
   مش مشكلة يا سيدي .. نعتبرها جابت جون في كاس العالم.
   
   (هتموتوا الشباب هنا مفقوعين والله 😂).
  
"
83247,"
   متزوجه وعندي طفلين في مشاكل بيني وبين جوزي ملهاش حصر بتوصل لشتيمه وضرب واهانه انا خلاص قررت   الانفصال جوزي مبيصليش خاااالص وغير كده علاقتي انا بربنا طول الفتره اللي عيشتها معاه اتضمرت وعملت حاجات كتير غلط وعلشان معرفش يحافظ عليا قررت الانفصال فهل عليا وزر ?
  ","

   الوزر في استمرارك فيما أنت فيه معه.
  
"
83248,"
   هل انت جيد في إخفاء أسرارك او حتي احزانك
  ","

   في المجمل نعم، جدا !
   
   لكن أمي تعرفني من صوتي في إلقاء السلام.
  
"
83249,"
   مالهم السمر يادلعدى
  ","

   اديله .. محنا برضه بنعرف نردح 😂
  
"
83250,"
   رد ع سؤالي،بقي ياابونس،دا مستقبل😂بتاع الي عايز يتقدملي وهو اصلا قريب صاحبتي اوافق ام ارفض خوفا علي زعلها مني رغم ان الموضوع منتهي
  ","

   وافقي لو مناسب.
  
"
83251,"
   ماتسبها تدلعه ياعم😁💃
  ","

   بكرة تقوله خد كيس الزبالة يا خويا ! 😏
  
"
83252,"
   طيب يا شيخ لو صاحبتي قدمتني للصلاة 
و انا قدمتها بردو لانها احفظ مني و انا اقرأ منها الحمد لله 
و هي صلت بيا هل كده بردو ضيعت فرصة ؟
  ","

   لا أبدا .. الإمامة مسؤولية .. الله يتقبل.
  
"
83253,"
   انا لو بكلم خطيبي وقولت دلع اسمه بدل اسمه عليا ذنب ولا عادي ؟
  ","

   اصبري يا حاجة .. مش كله مرة واحدة كده.
  
"
83254,"
   بالله رد يا أبي..  الزواج من رحل أسمر لكن ع خلق ؟ رأيك اي 😭
  ","

   الرجل الأسمر أصلا دمه زي العسل !
  
"
83255,"
   هاموت بجدتعبت يادكتور من زوجي المغترب اسبوعين مقاطعة انا بحايل بس عشان خاطر ربنا ..تعبت بدوس على نفسي عشان ميثاق غليظ امبارح قالي بطلت احبك وبكرهك وبرضه قلتله وانا بحبك وكل ده ليه على خلافات غير مادية ولا فالشغل حتى خلافات بسيطة عارضة ولكن هو مش مستحمل حتى مجرد الامتعاض لخمس دقايق مثلا متخيل حضرتك ؟
  ","

   افصلي شوية ما تضغطيش .. وادعي ربنا يهديه.
  
"
83256,"
   يابو انس زعلان من الصبح ..جاتلي فرصة ااذن الفجر و ضيعتها عزمت علي راجل كبير جنبي عزومة مراكبية من باب الاحترلم راح صدق و قام اذن هو 😅.. زعلان حاسس ان جاتلي هدية من ربنا و رفضتها 😭
  ","

   عشان كده العلماء بيقولوا:
   
   ""لا إيثار في القرب"" !
   
   وفقك الله حبيبي.
  
"
83257,"
   فرحي بكرة ممكن صحبة الجنه يدعولي😃❤
  ","

   والله حسب الطباخ اللي أنتم جايبينه هيعمل لنا إيه ! 😌
   
   الله يسعدكم ويتم عليكم بخير ..
  
"
83258,"
   قولهم ياشييخ بالله اصل عندهم 24 سنه واهلهم مش راحمينهم ومطهقينهم ف عيشتهم وبعد كده مش هينفعوهم لما يقبلو باي واحد ويجو ع نفسهم لغايه ماطاقتهم تخلللصصص
  ","
  ....
  "
83259,"
   الأب اللي حاول يغتصب بنته واتحرش بيها وجاتلها صدمة وحالة نفسيه وبعدها مبقتش عارفه تصلي ولا ترجع ملتزمه ليه ربنا سايبه عايش معانا ومخسفش بيه الأرض، ليه كا يوم أشوفه ويجيلي انهيار عصبي، ليه لما حكيت لأمي قالت بيتهيقلك، ليه لو اتكلمت وفضحته انا اللي هشيل الليله واتفضح أنا بعاني من اكتئاب حاد ادعيلي
  ","

   محتاجة طبيب نفسي لازم !
   
   واصبري وما تضعفيش .. واحذري منه ..
   
   وما تقلقيش ..
   
   أعرف حالة كانت نفس حالتك تماما .. ولسه فرحها كان من كم يوم .. رزقت برجل صالح سترى معه سعد الدارين بإذن الله.
   
   ده ابتلاء يا بنتي .. فارضي عن الله يجعل لك فرجا ومخرجا بإذنه.
  
"
83260,"
   هل فى ما يمنع إن البنت تتزوج عند سن 29 أو 30! ؟
  ","

   ولا ٤٠ ولا ٥٠ !
   
   ليس هناك ما يمنع إن أحسنتم وأحسنتن الاختيار.
  
"
83261,"
   مولانا انا مش بخلف واهلي ميعرفوش ومش عايز اقولهم عشان مزعلهمش عندي عشرين سنه ايه راي حضرتك
  ","

   بناء على إيه قلت كده ؟!
   
   بعضكم بيطلق أحكام مالهاش أصل من الصحة.
  
"
83262,"
   موسعتش منه 
قبل م أتابع حضرتك و كتير من الشيوخ على الأسك كنت بفكر إن الدين صعب و كل حاجه حرام ...
بس الفكره دي اتغيرت تماما...
دمتم لنا
  ","

   لك الحمد يا ربنا.
  
"
83263,"
   أبي انا مخطوبه وفرحي باقيله أقل من شهر إن شاء الله،خطيبي أكبر مني ب 15 سنه وأنا الحمد لله رب العالمين راضيه بيه ومقتنعه بيه جدا ومتفهمين جدا جدا الحمد لله.. كلام الناس بقي ال بيضايقني ده، لا الفرق كبير، لا انتي لسه صغيره، انا 22 وهو 37،، رد عليهم الله يباركلك،، قطوف تمتنع
  ","

   دول ما يستاهلوش الرد يا بنتي !
   
   احنا نعيش حياتنا بخياراتنا التي نراها تسعدنا ما دامت مشروعة ..
   
   ونعملهم كده 😛
   
   ولو طولوا في الكلام يبقى كده 😏
   
   أو نخدعهم بحاضر وعندكم حق وكده 😌
   
   لين ييأسوا ويتسدوا ونخلص من قرفهم ونبقى كده 😃
   
   وبس.
   
   ألف بركة .. ربنا يسعدكم ..
  
"
83264,"
   معنديش رغبه ف الجواز 
ولا فى تقبل الراجل انى اعيش معاه وكده
ومش بتمنى يكون عندى اطفال يبقى ليه أتجوز .. ولسه مخلصه جامعه والجواز ف خططى وكمان اهلى مش معاهم فلوس لو هيجوزونى هيجيبوا قرض ب 300 الف هيفضلوا يسددوا فيه الباقى من عمرهم كله وهيتبقى فلوس كمان  .. ببقى ليه أرهقهم وأرغم نفسى ع حاجه مش عاوزاها
  ","

   محتاجة طبيبة نفسية.
  
"
83265,"
   على ماذا يحيى الإنسان ؟
  ","

   أما البدن فمن تراب .. وغذاه مما يخرج من التراب ويرتبط به !
   
   وأما الروح فمن الله .. وغذاها مما يعود لله طاعة وذكرا وأنسا ومراقبة !
  
"
83266,"
   اتمني ترد 😭طب انا الحمد لله بصلي ومحافظه علي القيام من ٤سنين عندي ٢٢سنه بس قبل كده ما كنتش بحافظ كنت شويه ملتزمه وشويه اسيب الصلاه وكنت في رمضان بصلي قضاء 
بس مش فاكره ومستحيل هقدر احدد انا سبت كام صلاه عشان اصليها قضاء اعمل ايه
  ","

   استغفري الله وأكثري من النوافل وبس !
   
   الله يثبتك ويرضى عنك.
  
"
83267,"
   غير فكرتهم يا شيخنا عن الملتزمات
احنا مش معقدين ولا ناس خشب.. احنا لينا مشاعر وبنلبس احلى لبس ف البيت 
لي الملتزمات مش بيتزوجوا ويتخطبوا زي البنات التانيه
  ","
  ....
  "
83268,"
   عندى 23 سنه ومش عايزة اتجوز 
مش مؤهله لانى اكون زوجه او ام وهخرب حياتى بسهوله لو اتجوزت وهظلم الطرف التانى .. معنديش نضج يخلينى شخص مسئول عن تصرفاتى وبيتى وزوجى واولادى واهلى مش راضيين يقتنعوا ب ده عاوزنى اتجوز وخلاص ان شالله اتطلق بعد الفرح بيومين هل اسمع كلامهم؟
  ","

   الفكرة الوقت ما الذي يمنعك من التطور وتأهيل نفسك ؟!
   
   ليه محلك سر للوقت يعني ؟
  
"
83269,"
   What makes life worth living? 
""ما الذي يجعل الحياة تستحق العَيش؟""
  ","

   أنها قنطرة للوطن .. الجنة !
  
"
83270,"
   هم اللي مش متابعين حضرتك، عايشين عادي كدة ازاي ؟! 
ربنا يسعدك يا أبي و يزيدك من فضله و كرمه
  ","

   الصراحة مش عارف ! 😌
   
   وسعت شوية مش كده ؟!
   
   الله يسعدكم ويسترنا بستره.
  
"
83271,"
   اويرضى الله عنا ونحن مقصرين في حقه
  ","

   نحن على كل حال، مهما فعلنا .. مقصرون !
   
   إنما يتغمدنا هو برحمته .. سبحانه وبحمده.
  
"
83272,"
   ياشيخ رد عليا 
انا بقالي كتير مش بصلي وبقي عند برود نحية الصلاة فظيع وضميري بيأنبني ومع ذلك مش بصلي بردو💔💔
  ","

   لا الشكوى ولا القلوب المكسورة تنفع في مثل هذا !
   
   إنما هي العزيمة والمجاهدة والصبر.
  
"
83273,"
   مش هتجبر بخاطري وترد عليا ي شيخ 
انا اللي جوزها مشغول طول الوقت ب اهله ومش مفضيلها ولا مخصص ليها اي وقت 
اعمل ايه دلني
  ","

   اتكلمي معاه بصراحة ولطف في ساعة صفا !
   
   لازم يفهم زي ما أهله لهم حق وهيتسأل عنهم، فكذلك أنت لك حق وسيُسأل عنك.
  
"
83274,"
   لقيت شغل مناسب بس المشكلة فى اللبس : جينز slim بس عليه مريلة طويلة لحد الركبة وتوربان اللى هتبقى فيه رقبتى باينة 
هل هاثم لو لبسته خصوصا انى هكون فى ايام هصومها زى 10 ذو الحجة وكده 
هما لسه ماردوش عليا هيشغلونى ولا لا بس الصراحة المرتب كويس والشغل قريب وساعات العمل كويسة ؟
  ","

   لا طبعا ما ينفعش !
   
   ربنا يغنيك من فضله.
  
"
83275,"
   مازلت اقاوم واجاهد نفسي كلما وقعت في معصيه متى التوبه التي لاذنب بعدهد
  ","

   لن تكون !
   
   ما دمت تتنفس فأنت تذنب وتتوب ..
   
   المهم ألا تيأس من رحمة ربك ولا تستمرئ الذنب.
  
"
83276,"
   ربنا يسعدك يا شيخ محمد كده و يخليك دايما للي بيحبوك.. واحد اتقدملي مرتين قبل كده و رفضت لان احدهم قالي انه بيخرج مع بنات اصحابه و اتقدملي للمرة التالتة دلوقتي ف عرفته سبب رفضي كان ليه قالي لو كنتي عرفتيني من الاول كنت هتغير علشانك و مش ممكن اعمل حاجة تزعلك بس هم كانوا مجرد اصحاب من بعيد.. اعمل ايه؟
  ","

   اللي ما يتغيرش عشان ربنا = صعب يتغير عشان حد !
  
"
83277,"
   هل تصاب بدوار البحر بسهولة؟
  ","

   اتكلم على أدك يا آسك !
   
   دحنا اللي جبنا للبحر دوار لا مؤاخذة 😬
  
"
83278,"
   كل الحروف ستظل عاجزة !
  ","

   أمام هذه النعمة التي نحياها هنا ..
   
   اللهم تمامها ودوامها والنفع بها في الدارين ..
   
   وكمّلنا التسعة مليون ⭐️⭐️⭐️⭐️⭐️⭐️⭐️⭐️⭐️
   
   ويا رب أضعافها مضاعفة إلى ما يشاء الله حسنات ورفعة في الدرجات ..
   
   سلمتم يا صحبة الجنة 💚
  
"
83279,"
   انا و اختي ناويين نخرج سوا بكرا لوحدنا ، بعدين قرر زوجها يجي معانا، و انا مابخدش راحتي معاه و هو انسان نكد نوعا ما، اتضايقت جدا و نفسي اقول لاختي خلاص مش عاوزه اخرج مع انه استنينا وقت طويل لضبطت الخروجه دي، انا متنكده و بدعي انه ميجيش و مش عارفه اعمل ايه صرنا حاجزين و كل حاجه للخروجه متظبطه مش عارف
  ","

   الصراحة الحساسة مطلوبة في المواقف اللي زي دي !
   
   يعني هو يفهم كده إنكم عايزين تتفكوا شوية مع بعض ..
   
   عموما اتكلمي مع أختك لو هتفهمك ومش هتتقمص يعني .. وهي تتصرف معاه ..
   
   يا من حقك تعتذري .. ويشبعوا هم بالخروجة .. ومتعوضة بإذن الله، معلش.
  
"
83280,"
   انا وزميلى بنحب بعض كل واحد فينا من محافظه مشفتوش غير كام شهر بس وسافر ..بس طول الفتره الى بعدنا فيها (سنتين )حالته سائت جدا ومؤخرا اتجه للسجاير  انا عارفه قد ايه هو انسان محترم وطلب منى اكون ف حياته بس لانه مش قادر يفضل كدا بس انا مش عاوزه  مش عارفه حقيقي اعمل كل واحد فاضله 3سنين ع التخرج لسه
  ","

   ابعدي !
   
   عيشي مرحلتك وحياتك ..
   
   لما يبقى يجهز يبقى يتقدم ..
   
   ولو جالك الأنسب والأفضل = وافقي بلا تردد ..
   
   كفاية بأه اللي بتعملوه في نفسكم ده.
  
"
83281,"
   ولا يهمك يا شيخ،  بكرا ربنا يعوضك فوق لي تتمناه دنيا و اخرة،  ان شاء الله
  ","

   يا رب .. يا رب .. يا رب ..
   
   لمسني جدا والله.
  
"
83282,"
   اللهم آمين
  ","

   هل تريدون معرفة رجل من أحب الناس لقلبي ؟!
   
   هل تريدون مطالعة خليلي الذي جاءني طيف حبه كهدية السماء دون سابق موعد ؟!
   
   هل تريدون الاستفادة من رجل قرآني .. دكتور في القراءات .. أحسبه ممن يقيم حروفه وحدوده، والله حسيبه ؟!
   
   دونكم أخي وشيخي وعديل روحي د. معاذ صفوت.
   
   اللهم أنت تعلم أن ما له في قلبي كبير، فاجعله خالصا لوجهك .. محفوظا مباركا .. وانفعنا به في الدارين ..
   
   آمين .. آمين .. آمين ..
  
"
83283,"
   بمناسبة الإعجاب ال9 مليون مش ناوي تعزم على أي حاجة كده .. المتابعين مش بيتعبوا في اللايكات دي ولا ايه 😬
  ","

   لما تعملوا لنا كلنا عزومة المليون بتاع قطوف الأول 😌
  
"
83284,"
   شيخ تدعيلي اخش الجنة دون سابق عقاب ولا حساب؟
ارجوك؟
  ","

   يا رب نخش كلنا يا رب .. صحبة.
  
"
83285,"
   ف م مومبار وكرشة هنا اتفضل 😂😂😂
  ","

   الكرشة أول مرة كنت أجربها الإجازة اللي فاتت !
   
   الصراحة شيء إبداعي .. بس تتعمل صح ..
   
   وعموما أنتم ظلمة برضه 😢
   
   هنا وعافية مش بحسد 😌
  
"
83286,"
   باكل فطير مشلتت اهو والله يا أبى 😂😂😎
  ","

   اول مرة أعرف إنكم غلاويين بالشكل ده !
   
   الأسئلة كلها أنواع أكل يا ظلمة 😢
  
"
83287,"
   ارجوك رد عارفه انك مش بتقصر والله اخويا عاق بابويا وامي يغلط فيهم ويهنهم وابي راجل محترم ليه اسمه وشكله واخويا بيشرب مخدرات وجايبلنا الهم جربت اقربله رغم اني مش طيقاه لحد م في مشكله ما هان ابي بابشع التهم وامي كانت هتبوس ع رجله اعمل ايه بتقطع ع ابويا وفي يوم زمان كنت دعيت ع اخويا بقسوع خايفه اكون ال
  ","

   ربنا يهديه ويصلحه .. أو يريحكم منه.
   
   مفيش ذنب في دعوة زي دي ..
   
   معلش المهم تصبري والدك ووالدتك .. ابن نوح كان كافرا .. الهداية بيد الله سبحانه.
  
"
83288,"
   طب انا امي معلمتنيش حاجة.. اعمل ايه دلوقتي
  ","

   يا جماعة كمية الأسئلة اللي جاية بتبدأ ب ""أمي ما علمتنيش حاجة"" مرعبة والله !
   
   لا حول ولا قوة إلا بالله ..
   
   ربنا الهادي وعليه صلاح الحال والبال ..
   
   اتعلموا يا بنات .. اقرؤوا واطوروا وعلموا نفسكم بنفسكم ..
   
   دي حياتكم ومستقبلكم وسعادتكم.
  
"
83289,"
   انا لو حاسه اني ظلمت حد والايام مرت وحصل فيا نفس اللي عملته ويمكن اكتر هل ده تكفير لذنبي ولا ربنا هيعاقبني بيه لباقي حياتي ولا اعمل ايه ؟؟ جاوبني الله يرضى عليك
  ","

   نعم .. لعله من لطف الله بك !
   
   استغفره واطلب رضاه .. وحاول جاهدا تستسمح من ظلمته.
  
"
83290,"
   وفي بطاطا مشوية كمان😉😂😂
  ","

   هه !
   
   هنبدأ بلوكات أهو ..
   
   ناقص تقولوا بأه فطير مشلتت ومش 😢
  
"
83291,"
   علي ايامنا كانت 40 وكنت جايب 40 😌
مين هيأجر شقة ف برج ايفل ناو 😂
  ","

   أنا .. عشان جايب أكتر 😛
  
"
83292,"
   لسه بقرأ الانسر بتاعة حضرتك وبقول نفسى فى دره أنا كمان 
 لقيت أمى داخله عليا الاوضه بدره مشوى 😌😌😂😂
  ","

   الله أكبر !
   
   طب يا رب أنا نفسي في رضاك.
  
"
83293,"
   اختار لغة تانيةايه في ثانوي؟ اخترت فرنساوي :)
  ","

   جميلة .. كنت جايب فيها خمسين من خمسين.
  
"
83294,"
   انت خريج علوم المنصورة؟
  ","

   آه يا سيدي .. وفي تانية آداب علم نفس 😃
  
"
83295,"
   ولو الام مكنش ليها اى علاقه بالكلام ولا نصايح ولا اى حاجه.. تعلمت كل حاجه وجربتها مع نفسى فلذلك العلاقه فاتره جدااا بينا جدااا منذ الصغر ؛مش بحس عندى بعواطف قويه ليها ..على طول تقولى يا قاسيه القلب! رغم انها مش علمتنى لين القلب ولا الحب (وكل دا بحجه الخجل على ما اظن) ..راى حضرتك؟؟
  ","

   برافو عليك إنك علمت نفسك !
   
   وما دمت اتعلمت يبقى هتقدري تحسني معاملة ماما لله .. ثم حفاظا على معنى العاطفة الإنسانية بداخلك، حتى لمن لم يساعدونا عليها.
  
"
83296,"
   بجد انا كنت محتاجة الكلام دا جدا انا بنت ف وسط صبيان مليش اخوات بنات فإحساس الوحدة واني مختلفة وانهم مش قابلين اختلافي دا خلاني اقفل ع نفسي وادفن انوثتي خالص لدرجة ان حتي شعري مش بسيبه لانهم بيستغربو مالي. فأهملت نفسي جدا وبقي الرقص عندي قلة ادب رغم ان من جوايا نفسي اتعلمه بس خلاص انا هحترم انوثتي
  ","

   عاش .. عاش جدا ..
   
   الحمد لله يا رب.
  
"
83297,"
   عم محمد ابو عطية اجبلك كوز درة سخن و انا مروح 😬
  ","

   فيه حاجات كده محال أي مكان في الدنيا يعوضك فيها عن مصر !
   
   الذرة المشوي على الكورنيش أو المشاية منها ..
  
"
83298,"
   اسفه للتكرار2 
طيب ياشيخ لو زوجي عاوز كده هو كمان عشان المسافه بيني وبين اهلي 20 دقيقه مواصله وانا ف الاشهر الاخيره من الحمل 
انا عاوزه بس حل يرضي الطرفين عشان ماحدش يكون زعلان هل اقنع زوجي ولا ارضيه ؟؟!
  ","

   ارضيه طبعا .. وبلاش تنطيط كتير عشان حملك !
   
   ربنا يقومك بالسلامة.
  
"
83299,"
   انا الصبح لقيتك يا أستاذ عامل اعجاب على تعليقي في صفحة قطوف،  فرحت جدا.  جزاك الله عنا خيرا،  وادخلك و أهلك جنة قبل الجنة،  و جبر الله خاطرك،  و اصلح الرحيم حالك و أراح بالك.
  ","

   ذب الله عن وجهك النار، وممتن جدا لحسن فهمك لكلامي الحقيقة ..
   
   الله يحفظكم جميعا.
  
"
83300,"
   خطيبي بيحبني جدا جدا لكن انا مقبول بالنسبالي لكن مش حباه الحب لي هو لكن موفقة عليه ومقتنعة بموضوع خدي الي يحبك كمان معتقدش اني هلاقي حد يحبني كدا بيقولوي بلاش لتكرهيه بعدين مين الي صح!!
  ","

   غالب العلاقات دايما بيكون فيها طرف أكثر توهجا !
   
   وهذا لا يمنع سعادتها بشرط أن يحسن الطرف الآخر الجزاء بنبل وود .. ولو لم يكن على نفس الدرجة من الحب ..
   
   وده متوفر بينكما فيما أرى ..
   
   ثم العشرة الطيبة ومواقف الأيام هتخليك تحبيه فعلا بإذن الله.
  
"
83301,"
   اخى فى الله 
انا كنت ع علاقة حب بفتاة منذ 12 عام من ايام الطفولة من غير كلام بدانا نتكلم من بداية الكلية هى دخلت طب وانا كلية تمريض ومردتش ببطرى ولا علوم  حول كثير من الناس التفرقة وبس السوء بيننا لكن الحمد لله كنت اصلح الامور فى وقتها الصحيح من اشهر حدث مشاكل كثيرر
اريد ان اتقدم واخطبها 
ما رايك ؟؟
  ","

   تقدم .. والله يعينك وييسر أمرك.
  
"
83302,"
   👉👧❤👈👶👸
خطيبي هياجل الفرح شهور عشان اخته مسافره وهو كمان مسافر وكدا هنفضل سنتين خطوبه وده مضايقني ليا حق اضايق ولا اعمل ايه معاه مع العلم ان الاتفاق الاول كان ع سنه ونص؟؟
  ","

   مظنش ست شهور تفرق .. معلش مشي الأمور.
  
"
83303,"
   اعلم بنتى الرقص من سن كام
  ","

   هو السؤال قد يبدو غريبا لكن البنت فعلا لازم تتربى تكون (بنت) !
   
   بكل مقومات الأنوثة التي تجعلها سبيل غنى وعفة وقرة عين ..
   
   كتبت في هذا من قبل:
   
   البنت -فطرة- جبلت على حب الزينة وبالتالي حب أن تكون موضع إعجاب !
   
   الإسلام لا يحارب الفطرة فيها بل يقننها .. يعني أمرها بالاحتشام وعدم الخضوع بالقول والبعد عن مجتمعات الرجال قدر الإمكان خارج البيت ..
   
   وكلفها في الوقت نفسه بحسن التبعل للزوج وأمره بحسن عشرتها؛ فلا يحرمها نظرة الإعجاب المشبعة لكثير مما في نفسها.
   
   التربية (المحافظة) ليس معناها أبدا إخراج ألواح من الثلج !
   
   نعم .. نريدها محجبة ملتزمة وحيية كوردة مضمومة على نفسها، لا يكاد يسمع صوتها .. لكنها في الوقت نفسه ذات عاطفة تتفجر وذكاء اجتماعي مؤثر .. تجيد أصول الزينة وتعرف البحث في قاموس الحب وتنتظر يوما تبذل فيه التبعل للحليل ..
   
   أنثى (بكل معنى الكلمة) .. غير أنها دونها أهوال لا يقتحمها إلا من يستحق !
   
   هذا كله مرده في الأساس إلى التربية ..
   
   الأم الحكيمة التي تزجرها لو رأتها في البيت يوما (مش مسرحة شعرها) أو (تبدو بمظهر ستها) أو (نست تحط عطرها) .. في الوقت الذي تتمم فيه على حجابها حين خروجها !
   
   والأب الودود الذي يغذي فيها العاطفة .. ويمدها بحنان ستجيد بذله يوما .. ويعرف كيف يكون (حبيبها الأول) .. في الوقت الذي يحفظها من مر نسيم غير مريح خارج البيت !
   
   وإن قصرت التربية في ذلك؛ فاستدراك هذه المعاني سهل يسير .. وكلمة (معرفش) غير مقبولة من عاقلة واثقة في نفسها، ليست أقل من أي واحدة في الشارع المسكين اللي له عمر بيقول: لأن الحلال أجمل سأنتظر، وبيغض بصره عنها .. فما تجيش حضرتك تقولي: هاي .. أنا الحلال .. وإذا كان عاجبك 😬
   
   معادلة السعادة = رجل راضٍ عفيف + امرأة ذكية في تحقيق ذلك الرضا، معينة على تلك العفة.
   
   نحن هنا لم نتحدث عن جمال الملامح أو أمور مما توهب دون يد بشرية ..
   
   بل عن جمال الروح .. الذي يغني عن كل البشرية !
  
"
83304,"
   لو سمحت ياشيخ انا متزوجه وزوجي مسافر ومعاملتي مع اهله كويسه وهم كذلك ولكن لحماتي بعد التحتمات في اني اذهب لبيت ابي كل اسبوعين مره انا كنت بروح كل اسبوع بس قالت كفايه كل اسبوعين بس اهلي بيزعلوا فيه حل ؟؟!
  ","

   تستأذني من زوجك وتفهميه بلطف وحكمة .. وهو يجنب والدته التحكم في الموضوع ده لأنه مش بتاعها خالص.
  
"
83305,"
   هو صح يضرب اخويا شاب عشرين سنة علشان بيصلي في البيت مش ف الجامع هو مش بيسيب فرض بس مش علطول بينزل الجامع
  ","

   لا طبعا مش صح !
   
   وياما قصص إلحاد أو فساد كان أول سطر فيها معاملة غبية زي دي.
   
   ٢٠ سنة إيه اللي يضرب عشان صلاة !
   
   نعوذ بالله من الجهل وأهله.
  
"
83306,"
   ارجوك ترد..سمعت اللايف الاخير لحضرتك..دلوقتى ماما بدات تفتش ورا بابا وبتلاقى حاجات فعلا انه بيكلم كذا وبيقابل كذا وكل يوم خناقه بقى اقنعها ازاى تبطل تدور ؟ هتقولى ونلحق المصيبه ازاى قبل م تحصل ! الموضوع ملوش علاقه بجواز مره تانيه.
  ","

   المصيبة هي مش هتعرف تلحقها لو هو ناوي فعلا يعملها !
   
   والمصيبة إن المصيبة ممكن تترد عليها بمصيبة أكبر ..
   
   يبقى ليه.
  
"
83307,"
   يارب تنسعد ترد عليا ضروري 
انا خطوبتي الاسبوع الجاي ان شاء الله بس من كتروالاسئلة المتكررة عن البخل بتاع الخطاب النقظة دي قربت تعملي عقدة بقيت افكر اني لو قلتله حاجه وحسيت منه بتردد هحسه بخيل مش عارفه اعمل اي ولا اعرف اذا كان بخيل ولا لا
  ","

   وسواس لا تلتفتي له ما دام فيه قبول.
  
"
83308,"
   حصل بعض التجاوزات بيني وبين خطيبتي باللمس باليد فقللنا التواصل والمكالمات جداً ومفيش اي كلام غير مسموح بيه لكن حاسسها اتغيرت عليا و مش مرتاح للوضع ولا سبيل للعقد دلوقت
  ","

   هو الصبر !
   
   مفيش حل تاني الوقت.
  
"
83309,"
   والدي بيعامل اخواتي بقسوة جدا ولما اعترضت ضربني واهاني جدا خايفه عليه من قسوة اخواتي عليه علشان القسوة بتخلق قسوة وكره مع انوا ضربني بس خايفه عليه وفي نفس الوقت مجروحة منوا جدا مش قادرة اتخيل انوا ضربني بالطريقه دي بشوفوا ديما بيهين امي وبيضربها  وهي بتستحمل علشانا مكنتش اتخيل اكون مكانها يوم
  ","

   ربنا يهديه ويشفيه !
   
   حافظوا على نفسكم وتجنبوه قدر المستطاع.
  
"
83310,"
   عايزة أقول ..
ماقدر الله لي سوءاً قط حتي وإن مُنعت من بعض النعم أحب الله كثيراً 
أدعوا الله لي أن يمنحني الرضا عن كل منع وأن يحفظ لي روحي صافيه ممتلئه باليقين .. 
اللهم أدم علينا النعم .
  ","

   آمين .. آمين 🤲🏻
   
   أحسنت.
  
"
83311,"
   كلمووني عن مواقف تدي امل وبهجه حصلتلكم! ؟
  ","

   أمل خدت بهجة بالحضن ورموا نفسهم تحت المترو حضرتك ! 😬
   
   عموما يعني كل مواقف الحياة بآمالها وإحباطاتها، ببهجتها وأحزانها = لا ينبغي أن تزرع فينا إلا الرضا بالله، والرضا عن الله.
  
"
83312,"
   سؤال بجد والله
ازاي ابقي حلوة في نظر زوجي ومش اخليه يبص برة
  ","

   أولا: أن يكون هو عفيفا في الأصل يراقب ربه ويخشاه .. فزائغ العين، فاسد القلب لا تكفيه ملكات جمال الدنيا لو اجتمعن عنده.
   
   ثانيا: يكون عندك ثقة في نفسك إنك فعلا تقدري تكفيه وتغنيه .. آه مش أجمل واحدة في الدنيا طبعا، لكن روحك لها بصمة مميزة لست كغيرك بها.
   
   ثالثا: اتعلمي وطوري مهاراتك .. في اللبس والتجمل والنظافة الشخصية، وغير ذلك.
   
   رابعا: ترتيب البيت ونظافته لا تقل أهمية عن نظافتك أنت في نفسك.
   
   خامسا: مش بالمنظر وبس .. الكلام اللطيف والطبع الرقيق وعدم خنقه بوساوس أو محاصرته بالشكوك مما يجعلك ملكة متوجة على عرش قلبه.
   
   سادسا: لو بتطبخي حلو بأه كده ممكن نعملك عقد تمليك ونوثقه في الشهر العقاري .. لروحه 😃.
   
   سابعا: قبل كل ذلك الدعاء وصلاح علاقتك مع الله وصدق النية في بناء بيت مسلم، سعيد ومستقر.
   
   طيب وعشان طبعا هتقولوا طب والرجل يعمل إيه ؟
   
   منا حافظكم 😏
   
   أقول:
   
   أولا: تكون زوجته ذكية وحبوبة تقدر تطلع منه أجمل ما فيه .. تعدي الزعابيب وتصبر بحكمة .. وتاخد بعد كده حقها في وقت صفا بحنكة ..
   
   تعرف تثني عليه وتشجعه .. وتسنده لو موج الحياة هيوقعه.
   
   ثانيا: يكون فاهم كويس جدا إن أول وأهم وأعظم دور لازم يقوم به هو الأمان !
   
   إن المرأة إن وجدت أمانا في جوار الرجل لم تعدل بقربه شيئا من متاع الدنيا.
   
   ثالثا: القوامة مش فرض سيطرة .. القوامة رحمة وصبر وتغافل.
   
   رابعا: إياك والغيرة التي تتحول لشك مرضي .. فهذا شرخ لا يتحمله قلب امرأة وفية.
   
   خامسا: هي والله بتحب شكلك حلو برضه زي منت عاوزها دايما على سنجة عشرة !
   
   تسريح الشعر .. وغسيل الأسنان .. ونظافتك الشخصية بتفرق كتير جدا .. وياما كانت الحاجات دي هي السبب الرئيسي لمشاكل تقوم على أسباب تافهة؛ للخجل غالبا من المصارحة بها.
   
   سادسا: كلمة آسف ما تنقص من رجولتك بل تعليك .. كلمة حاضر مش نقص بل تغلّيك .. كلمة تسلم ايدك مش ضعف بل تهبها طاقة فوق الطاقة، وتبث في روحها روحا. (طبعا بصرف النظر عن كورس المحروق والنص سوا اللي هتلبسه إجباريا في الأيام الأولى يعني 😬).
   
   سابعا: قبل كل ذلك الدعاء وصلاح علاقتك مع الله وصدق النية في بناء بيت مسلم، سعيد ومستقر.
   
   يلا آدي كبسولتين عالسريع .. وربنا يسعدكم ويرضيكم ويملأ البيوت مودة ورحمة.
   
   تصبحون على خير يا صحبة الجنة 💚
  
"
83313,"
   ممكن نبذه مختصره عنك !
  ","

   مستور بالله .. يرجو رضاه.
  
"
83314,"
   صيدلة حلوة؟
  ","

   حلوة .. الحقها قبل ما تتخطب 😬
  
"
83315,"
   انا معنديش سؤال.انا عايزه اقول لحضرتك شكرا بجد علي مجهودك معاانا ❤
  ","

   الله يجبر خاطركم ..
   
   ربنا يجعلنا متعاونين على ما يرضيه ..
   
   ويجمعنا صحبة في جنته.
  
"
83316,"
   انا متقدملي عريس بس انا لسه مشفتوش ومش مرتاحة للموضوع اوي استني اشوفه ولا ارفض وخلاص وخايفة تكون فرصة كويسة
  ","

   اقعدي وشوفيه وبعدين احكمي !
  
"
83317,"
   هل برنامج صراحة حرام ليا كبنت؟
  ","

   برنامج ملوش أي لازمة !
   
   باب لتنفيس الحقد والحسد وفرصة للقلوب السوداء تبث غلها .. وكلام يؤذيكم ويجرحكم وبس ..
   
   أو على الجانب الآخر باب لمدح مبالغ فيه في الغالب .. أو كلمات حب لقيطة من جبان خلف حجاب ..
   
   يبقى ليه كل ده ؟!
   
   متفهم حبنا للاهتمام .. وشغفنا بالتفتيش يا ترى مين كتب ده لنا ..
   
   لكن ليس هذا الطريق الصحيح لإشباع هذا الاحتياج.
  
"
83318,"
   اداب قسم المانى ولا تربيه طفوله ؟!
انا بنت😄
  ","

   اللي أنت شايفة نفسك فيه !
  
"
83319,"
   انا بنت ازهريه برضو ياشيخ وبسكن ف سكن خارجى ومن ساعه موضوع اسماء وانا خايفه جدا حصل كتير حالات سرقه لكن اول مره توصل ل قتل ادعيلنا ياشيخ ربنا يحفظنا 😞
  ","

   الله يحفظ الجميع .. ولا يفجع حبيبا في حبيبه ..
   
   وفي النهاية هو نصيب وقدر محتوم ..
   
   خدوا بالأسباب .. لكن عيشوا حياتكم وما تقلقوش، وما تخافوش !
   
   سبحان الله .. كل يوم مثلا على الطريق بشوف الموت على بعد أمتار معدودة ..
   
   شوية أيام واللي تيجي ساعته مش هيتأخر .. بأي سبب كان.
  
"
83320,"
   هي أسماء قريبة حضرتك
  ","

   نعم .. أبوها ابن عمة أبي.
   
   ومن صغرها والبنت مضرب مثل للأدب والخلق .. ربيت على القرآن حفظا وتلاوة، وحجابا وحياء .. وكان صوتها به نديا ..
   
   والحمد لله الذي اصطفاها ..
   
   هكذا بعض الأطهار رحلة حياتهم رسالة أنيقة .. وقصيرة ..
   
   عظم الله فيها الأجر، ومنّ بعظيم الصبر .. وشفعها فينا .. وجمعنا في جنان الخلد.
   
   وهذا آخر كلامي في هذا الموضوع ..
   
   دعوا الدمع يجف والجرح يندمل ..
   
   الحمد لله رب العالمين.
  
"
83321,"
   طب هدفه كان إي يا شيخ سرقه يعني ولا اي ؟
  ","

   نعم سرقة .. كان مراقب مواعيد خروجهم ودخولهم .. لكن كسر الباب وفوجئ بها موجودة ما نزلتش، فخنقها بحجابها ..
   
   ونسيم الجنة الآن -بإذن الله- يملأ قبرها.
  
"
83322,"
   هما مسكوا اللي قتلها يا شيخ ؟
  ","

   نعم الحمد لله ..
   
   ربنا يحرقه.
  
"
83323,"
   قرأت بوست ان شيخ الأزهر قام بواجب العزاء تليفونبا ، وان الازهر الشريف سيتحمل تكاليف الحج لوالدها ووالدتها .. الله يرزقهما وجميعنا الصبر والسلوان
  ","

   الكلام صحيح .. وهي خطوة إنسانية مشكورة لفضيلته، جزاه الله خيرا.
  
"
83324,"
   كاتب كتابي وابو خطيبتي مش سايبنا نقعد لوحدنا وحاشر نفسه معانا يا إما يقعد في الصاله في وشنا والباب مفتوح اتصرف معاه ازاي انا مخنوق منه هو انا عقدت علشان اتفرج عليه هو!
  ","

   الله المستعان ..
   
   حاسس بك والله ..
   
   معلش .. مشي أمورك المرحلة دي .. بكرة يبقى عندك بنت وتعرف إن حالته فعلا صعبة الوقت وحاسس إن حتة منه بتتاخد.
  
"
83325,"
   تأخد اللي بتحبك وشاريااك ولا اللي بتحبها ومبهدلااك ؟!😂
  ","

   لو بتسألني عن اختياري أنا (افتراضا) !
   
   يبقى الأولى .. ولا يسعني إلا جزاء الحب بحب أنبل.
  
"
83326,"
   من الصباح وانا أدعو الله لك بأن يرزقك الصبر والسلوان وتعود لنا مشرقًا كالعادة ، هي في جنة الخلد ان شاء الله يا أبي 🌻🌻
  ","

   الحمد لله ..
   
   لا خوف عليها فعلا بإذن الله ..
   
   الدور والباقي علينا .. الله يلطف بنا ويخرجنا منها بالستر ..
   
   نفسيتي اتحسنت جدا بعد ما بابا بشرني عن والدها إنه ثابت ومحتسب ومتماسك .. هو رجل مؤمن مذ وعيت على معرفته، اللهم بارك ..
   
   اللهم يرحمها ويصبرنا جميعا ويجمعنا في جنته !
   
   كلها شوية أيام ..
  
"
83327,"
   انت كيف بتقدر تضل متفائل ما شاء الله ؟
  ","

   لأن ده من حقيقة جبر الله ولطفه بي !
  
"
83328,"
   لو مردتش المره دي بقي ي شيخ هزعل..
ف حاجه اسمها جان عاشق ولو فيه ازاي نعالجه ؟؟
  ","

   مفيش !
   
   حصنوا نفسكم بالرقية والأذكار .. صلاة وقرآن ودعاء ..
   
   واتركوا عنكم الأوهام.
  
"
83329,"
   يوم من أجمل أيام حياتك؟
  ","

   كل يوم يغمرني فيه جبر الله ولطفه .. هو يوم جميل يا آسك !
   
   وغاية الجبر واللطف = يوم ألقاه وهو راض عني.
  
"
83330,"
   طب أفرح ولا أبكي يا أسماء !

اللهم حسن الذكر عندك وفي الأرض .. حيا وميتا.
  ","

   https://www.facebook.com/100002095644279/posts/1820238948055942/
  
"
83331,"
   الصلاه بقت تقيله علي قلبي أوي ياشيخ!
  ","

   استعن بالله .. إياك تستسلم !
   
   مع المجاهدة ستتحول لدم يسري في عروقك.
  
"
83332,"
   ابحث عن زوجه ثانيه فهل ساجد ولدي مواصفات هل هذا من حقي
  ","

   المهم لا تظلم كلتيهما؛ فستُسأل بين يدي الله عنهما ..
  
"
83333,"
   قولى ازاى اكون اجتماعى واكون ذا اثر يا شيخ ولما اموت الناس تزعل عليا زى اسماء
  ","

   هذه أشياء لا تُشترى !
   
   هرد عليك من كلام أسماء نفسها:
  
"
83334,"
   ماذا تفضل؟ أن تكون رائد فضاء أم فيلسوف أم باحث عن الكنوز؟
  ","

   أن أكون زوجا صالحا، ومحبا وفيا يا آسك !
   
   كده أبقى وصلت (القمر)، وتنعمت في (المدينة الفاضلة)، وملكت أجمل (كنز) ..
   
   آمين.
  
"
83335,"
   ابي كيف حالك ي صحبه الجنه ..
  ","

   اللهم صلاح الحال والبال ..
   
   سامحوني .. مش قادر أكمل إجابة ..
   
   كنت فاكر هعرف أنشغل شوية في أسئلتكم ..
   
   لكن الحزن فعلا واكلني الوقت.
   
   ادعوا لأسماء:
   

    https://www.facebook.com/100002095644279/posts/1818902174856286/
   

"
83336,"
   انا بتاعت الباقى اعمل ايه والموضوع عدا عليهسنه تقريبا بس حاسه بالذنب
  ","

   انسي .. الموضوع بسيط.
  
"
83337,"
   ابي عندي سؤال ،هي البنت المتزوجه ف الدنيا ف الاخره بتتجوز نفس جوزها اللي ف الدنيا ولا حد تاني ؟
  ","

   هو نفسه ! 😬
   
   لو دخل الجنة هتزول كل عيوبه .. ما تقلقوش.
  
"
83338,"
   لو بحس ان زوجي متعصب على وقت ما ينزل لأهله و انا علاقتي بأهله بقت سطحيه بعد مشاكل
  ","

   طبعا عشان بينبروا ويقولوله ما هي لو بتحترمك كانت تقدر أهلك وكلام من هذا !
   
   عموما اتفقي معاه وفهميه إن ما دام القرب بيعمل مشاكل فخلينا كده نتعامل بود من بعيد لبعيد .. وزوريهم مرة سريعة كل شهر كده واتعاملي كويس جدا عشانه ..
   
   والمهم في كل ده هو علاقتكم أنتم ببعض.
  
"
83339,"
   متعب، خانتني بعدما ضحيت بكل شيئ
  ","

   أنت الكسبان !
   
   أن لم تظل مخدوعا أكثر من ذلك.
  
"
83340,"
   كم شرخ يوجد في شاشة هاتفك؟
  ","

   كل الشروخ تهون .. إن كان القلب سليما يا آسك !
  
"
83341,"
   والاطفال الرضع ^_^
  ","

   لا دول بيتاكلوا ! 😃
   
   ألقاكم يا صحبة الجنة 💚
  
"
83342,"
   ياشيخ هل الزوج اللي بيعدد عليه اثم نتيجة احساس الزوجة بالقهرة والالم نتيجة قراره دا وكمان اولاده والالم اللي بيحسوه ناحية ابوهم واوقات كتيرة بيوصل لكرهه ولا هو معلهوش اثم ؟!
  ","

   ما دام يعدل بينهما ويتقي الله فلا !
   
   وألمها تحتسبه ابتلاء عند الله .. يكفر عنها به، وترفع درجتها بإذن الله ..
   
   المشكلة في التطبيق الخاطئ، المسيء لشرع الله.
  
"
83343,"
   ادعيلي يا ابي بالزوج الصالح💜
الايام ديه عندي فراغ عاطفي😂😂😂
اعمل ايه
  ","

   كلي كويس ونامي كويس !
   
   واشغلي نفسك بحاجة بتحبيها وتنفعك.
  
"
83344,"
   ياشيخ انا مخطوبه وكان فرحي بعد العيد وخطيبي اعتقل وهو دلوقتي عايز يكتب الكتاب عشان ازوره ف المعتقل واهلي مش موافقين وخايفين ع مستقبلي بس انا حابه اكتب الكتاب وعايزه اكمل مع الشخص ده ايه راي حضرتك ارجو الرد
  ","

   يا وجع القلب بس !
   
   لا أقدر ألوم أهلك .. ولا أقدر أقسى على خطيبك ..
   
   الله المستعان.
  
"
83345,"
   لو قبلت يد مُعلمتي فيها حاجة ؟ أو ينتقص مني ف شيئ ؟
  ","

   لا أقبل إلا يد أبي وأمي .. ومشايخي ومعلميّ.
  
"
83346,"
   نفسى ترد عليا والله المرة دى بس😍😂😂
بمناسبة الحب والجنون فأنا لما حبيت زميلتى كتبت كذا جواب ووقفتها فى غفلة من كل الناس واديتهولها 😂😂ملقيتش طريقة غير كدا لأنى مكنتش اعرف الفيس بتاعها 😂😂وفضلت احبها وروحت اتقدمت اهلها رفضوا لأنى من المنوفية وهي من اسكندرية 💔💔💔💔😂😂😂😂بالله عليك ينفع يا شيخ
  ","

   مش من المنوفية ؟!
   
   ينفع طبعا ! 😬
  
"
83347,"
   البنت الي في تربية يا شيخنا ، ركّز😃
  ","

   معلش يا جماعة .. عايز أنام والله 😬
   
   يبقى مفيش أي مشكلة يا بنتي بإذن الله .. المهم يجهز نفسه ويتقدم.
  
"
83348,"
   تكمله....
وعمله مناسب لن اجد مثله مره اخري ،ولكن اهلي معارضين لبعد المسافه ورافضين تماما خوفا علي وانا سانقطع من اهلي ،بل ف المقابل يريدون أن أرجع لخطيبي السابق ويضغطون علي وانا رافضه تماما
 فانصحني ارجوك
  ","

   اعملي اللي قلبك مرتاحله بعد الاستخارة !
   
   أصري على اختيارك.
  
"
83349,"
   حادث تصام اتوبيس نقل العمال
  ","

   يا الله ! 😔
   
   اللهم ارحمهم والطف بهم .. وأنزل الصبر على أهاليهم.
  
"
83350,"
   راى حضرتك ف خطوبتى لشاب من نفس سنى بيشتغل من وهو ف الدراسه وهو لسه متخرج من تجاره انجليزى وانا لسالى سنه واخلص صيدله كل الناس ضدى ماراى حضرتك هو ملتزم دينيا وع خلق وكان ف قلبه حب لى من واحنا اطفال بس مصرحش بيه غير اما جه يخطبنى؟
  ","

   لو إنسان كويس فعلا إيه المانع !
  
"
83351,"
   شيخ محمد 
انا بفكر في الخطوبه و قدامي بنت بسم الله ما شاء الله
بس متردد جدا بسبب وضع البلد 
خايف مااقدرش اوفي بالتزاماتي المادية 
او نتيجة الضغط اعاملها وحش 
هل ده مجرد خوف و اتوكل ع الله 
ولا اعمل ايه
  ","

   توكل على الله يا رجل .. وبإذن الله تتيسر أمورك، وتعاملها دايما بما يرضي الله.
  
"
83352,"
   ياشيخ ادعي لشبابنا في المطرية ربناا يرحمهم الحاادث صعب اووي وياريت اللي علي الصفحة يدعولهم وللمصابين اللي بين الحيا والموت💔💔
  ","

   إيه اللي حصل ؟
  
"
83353,"
   انا ف تربيه وبحب واحد ف هندسه وبنحب بعض جدا وف سن بعض داخلين 3 جامعن هو كدا صح وممكن نتعرض لمشاكل من حيث الكليات ولا اي
  ","

   غالبا آه للأسف !
   
   نظرة الأهالي كده ..
   
   لكن عموما جهز نفسك كويس وتقدم.
  
"
83354,"
   أبي !
أنا في 4طب وطبيب امتياز بيحبني يشهد كل الناس بأخلاقه وانا بحبه بس اهلي مش موافقين عشان احنا أغني بس انا بحبه وهو محترم جدااا وبكرا يبقي شئ ناجح جدا وانا لو سمعت كلامهم ابقي أتنازل عن الحب دا 
دلني ! '😭
بالله ترد ضروري
  ","

   اضغطي عليهم واقنعيهم.
  
"
83355,"
   ورأى حضرتك يا دكتور فى زواج خريج كلية علوم من طبيبة ؟
  ","

   خريج علوم يتزوج أي حد هو عايزه 😌
  
"
83356,"
   هي فيها حاجة احب خطيبي ياشيخ،انا مش بقوله لكن فيها حاجة يكون له شئ في قلبي يعني؟رد عليا يبارك لك ف عيالك يارب 😅
  ","

   فيها حاجة حلوة !
  
"
83357,"
   متزوجة حديثا وساكنة قريب اهلي،كنت مقررة في الاول اعتمد عنفسي في الطبيخ وكدا فكنت اروحلهم بعد العصر يومين في الاسبوع،كنت كل ما اروح الاقي امي قافشة وما تكلمنيش،صرت اروح لهم يوميا من الصبح واكل من طبيخها واخد منه لجوزي واروح قريب العصر من عندهم،اليوم سمعتني حكي اني مصلحجية وباجيلهم عشام الاكل،اعمل ايه
  ","

   اقعدي في بيتك .. اطبخي لزوجك وحافظي على حياتك ..
   
   وزوري والدتك مرتين تلاتة في الأسبوع.
  
"
83358,"
   لازم ترد يا مولانا عايز ارتاح شويه 
من فضلك رد بقي يا شيخنا 😢😢
مولانا  بالله عليك تدعيلي نتيجتي بكره 
تعبت طول السنه و نفسي انجح صافي السنادي يا رب يا رب انجح
  ","

   ليه لازم ؟
   
   وايه معنى تكرر السؤال أكثر من ١٠٠ مرة من أمس ؟
   
   ده اسمه عيب والله ..
   
   وقلت ألف مرة أنا بدعي يا جماعة لي ولكم .. مش لازم أكتب يعني !
   
   الله المستعان.
  
"
83359,"
   يا دكتور ايه رايك فى كلية التمريض 😢؟
وانا بحب واحدة فى كلية الطب نفس سنى احنا داخلين تالتة وعاوز اتقدملها واخطبها ايه راى حضرتك
  ","

   كلية تمريض جميلة !
   
   زواجك غالبا هيكون صعب .. انس وستجد الأنسب بإذن الله.
  
"
83360,"
   انا متزوجه وجوزي مسافر وقاعده في شقتي وممنوع ابات يوم مع اهلي ولما زهقت ومشيت غضبانه عرفت ان هو ومامته أتفقو عليا وغيرو كالون شقتي وإني لو رجعت مش هطلع شقتي وهتعاقب عشان مشيت غضبانه وهفضل قاعده مع حماتي تحت لحد ما يخلصلي ورقي واسافرله ؟ ناس بالعقليه دي اكمل معاهم ؟ مش المفروض يشوفو ايه مزعلني ؟
  ","

   كان المفروض تتكلمي معاه وتحاولي بكل الطرق تقنعيه .. ولو والدك يتدخل حتى ..
   
   لكن تركك البيت بدون إذنه غلط طبعا، ويضيع حقك للأسف.
   
   ربنا الهادي ..
   
   وكلمة بقولها للمغتربين .. لله ..
   
   ما تجبروش زوجاتكم في غيابكم يقعدوا في الشقق لوحدهم مقفولة عليهم سيما لو لسه يعني مفيش عيال يشغلونهن !
   
   ده أريح لكم والله ولنفسيتهن ..
   
   يقعدوا عند أهاليهم معززين مكرمين ويشقروا على والديكم يومين في الأسبوع مثلا ..
   
   كم السيناريوهات اللي عندي فيها مشاكل مع الأهالي بسبب إصرار الأزواج يفضلوا في شقة الزوجية اللي في بيت العيلة غالبا لا تعد ولا تحصى !
   
   اللهم إلا لو العلاقة كويسة جدا بين الزوجة والأهل وهي حابة كده أصلا .. أو فيه مانع يخلي قعدتها عند أهلها لها مضار ..
   
   والله الموفق والمستعان.
  
"
83361,"
   هل قمت بعمل شيء مجنون من قبل لتظهر إعجابك بشخص ما؟
  ","

   لا يكون الحب حبا حتى يعبر من بوابة الجنون يا آسك !
  
"
83362,"
   دعوة بتيسير الحال ولك بمثل
  ","

   الله ييسر لنا جميعا الحال .. ويصلح البال .. ويجعل العاقبة إلى خير مآل ..
   
   ألقاكم يا صحبة الجنة 💚
  
"
83363,"
   يا شيخ معقوله حد يدعي دعوه 10 سنين ومتتحققش في الاخر مع ان الوتحد كان كله ثقه ويقين ان ربنا مش هيخذله!
  ","

   اليقين والرجاء حاجة .. وإنك كأنك بتعرّف ربنا ما يجب أن يفعل حاجة تانية !
   
   يا جماعة كلنا والله بنتعلق .. وبنتمنى .. وبتضيق بنا الدنيا ونستعجل ونبص للسما عيوننا مليئة بالدمع كأننا يعني بنعاتب !
   
   بس كل ده عشان والله نظرنا قاصر وعلمنا محدود ..
   
   كل هذا سيمضي .. وربنا رحيم ودود.
  
"
83364,"
   و بعد مااتخطبت ، وللاسف مش متقبله شكله لو فركشت من غير مااقول سبب كدا ظلم ليه ؟ 
خطوبه شهر واحد بس ومش قادره اتقبل .
  ","

   حقك !
   
   كويس جدا خدت قرارك بسرعة وما طولتيش أكتر من كده.
  
"
83365,"
   بشوف ناس ع الاسك ومثلا واصله ل مليون ليك او ٢مليون مرضاش اعملهم ليك علشان ااخد بالاسباب وتفضل انت كينج الاسك😌😂
  ","

   احنا ولله المنة هنفضل كبرات البلد هنا 😌
   
   صحبة الجنة يالا فيه إيه.
  
"
83366,"
   🌳🌳🌳
  ","

   انسي الأمر .. للأبد !
   
   غلّي نفسك.
  
"
83367,"
   مهندس أعمل في شركة إستثمارات عقارية، في زبون إشترى شقة من الشركة، فكلفت  بإتمام  أشغال بناءها، فأعحب الزبون بالعمل وشكرني  وأحضر لي هدية، فرفضتها فألح علي فأخذتها، علما أني أتقاضى راتب شهري من الشركه وما قمت به هو في إطار عملي لا غير، فهل يجوز لي أخذ الهدية أم لا ؟
  ","

   دي مالهاش علاقة بالرشوة يا باشمهندس .. أنا لو مكانه هجيبلك هدية ..
   
   ربنا يوفقك.
  
"
83368,"
   مين الأمير هيليوم ده يا شيخ ؟
  ","

   ده ابن عم الأمير نيتروجين حضرتك 😂
  
"
83369,"
   🍒🍒
  ","

   تجنبيها تماما !
   
   اوعي تسمحي لعصبيتها تغيرك وتخرج منك أسوأ ما فيك.
  
"
83370,"
   خطيبتي يتيمة اب وأم من الطفولة، وتُعامل بقسوة من أهل أبيها، هي متدينة ومتربية ومحترمة، وأنا احمد الله علي رزقه لي إياها،اقدرها واكرمها ما استطعت، وكذلك امي وأخواتي يقدرونها ويحترمونها، كيف لي أن أخفف عنها فترة الخطوبة بحيث لا اتخطي حدود الخطيب؟
لا لقطوف عشان بيبقي في تعليقات سخيفة جداً.
  ","

   تصدق بالله ؟
   
   أنا حبيتك.
   
   أنت مش محتاج توجيه أيها الرجل النبيل .. الكريم سليل الكرام ..
   
   أنت محتاج دعوة بالتمام بخير .. وسعد الدارين ..
   
   آمين.
  
"
83371,"
   اهو الأمير ويليام خد سمرا .. فيه أمل
  ","

   مثلا يعني 😂
  
"
83372,"
   مش بتزهق مننا ياشيخ 😂
  ","

   أومال صحبة الجنة دي كلام في الهوا يعني ؟!
   
   والله لولا ما أرجو الله من صدق النية وقبول العمل والختام بالرضوان = لكنت طلقتكم من زمان 😬
   
   أنتم نعمة يا ولاد .. ربنا يبارك فيكم.
   
   حاجتين بس نفسي تبطلوهم:
   
   - ما بتجاوبش علي ليه ؟
   
   - والكسل عن البحث في الأرشيف عن الأسئلة المكررة .. جدا.
  
"
83373,"
   اهى دينا الشربينى سمرا وعمرو دياب بيحبها .. اهو فيه امل :D
  ","

   ههههههه
   
   ومش لاقيين إلا المثال ده .. كثير من الغربيين مثلا يرون في السواد (الزنجي) نوعا خاصا جدا من الجمال.
  
"
83374,"
   انا لو فوت فرض فى يوم اعمل ايه ؟
  ","

   تصليه .. وتتوب لربنا ولا تعد لمثلها.
  
"
83375,"
   لازم ترد يا مولانا عايز ارتاح شويه 
من فضلك رد بقي يا شيخنا 😢😢
مولانا  بالله عليك تدعيلي نتيجتي بكره 
تعبت طول السنه و نفسي انجح صافي السنادي يا رب يا رب انجح
  ","

   ربنا ينجحك .. والجميع ..
  
"
83376,"
   يكونشي بلوك 😞
  ","

   مثلا !
  
"
83377,"
   امي كرهتني ف الجواز كل شويه تدعي عليا ربنا ب ربنا يبعتلي زوج يكسر قلبي علشان بقف ف صف بابا ديما
اعمل ايه انا خايفه جدا😭😭😭
  ","

   طنشي .. ما تخافيش.
  
"
83378,"
   واضح ان أغلب اللي بتجاوبهم معاهم مصباح محمد عطية 😂😂😢😢😢
وانا بحوش من مصروفي أهو عشان اشتريه ..قول يارب😬
  ","

   شبيك لبيك ..
   
   معاك النسخة المجانية لمدة ساعة 😬
  
"
83379,"
   الله يبارك ف حضرتك بجد أرحتني 🌸
طيب انا مش حاسة ناحيته بشئ استني لما يجي البيت واقعد معاه ؟ منتظمة ف الاستخارة بس بردو مش عارفة ولسه ف 3 كلية وأهلي طايرين بيه بس كان نفسي اخلص كلية الاول وماما بتقولي ده السن المناسب للخطوبة والزواج بعد التخرج ، ايه العمل ؟!
  ","

   اقعدي معاه وشوفي قلبك هيروح على فين !
   
   محدش هيجبرك على حاجة.
  
"
83380,"
   مش ممكن خطوبة زي دي تشجعني اجيب تقدير وتساعدني في مزاكرتي
  ","

   للأسف الفترة الطويلة في الخطوبة بتعمل مشاكل في الغالب وبتتحول لضغط والتزام .. سيما ومفيش حاجة جديدة بتحصل في حياتهم !
   
   ويتحول الشغف لملل .. وطاقة التشجيع لرغبة في الهروب ..
  
"
83381,"
   بس البارا فى تالته 🤣🤣🤣
  ","

   أيوه ما تانية المفروض خلصت خلاص.
  
"
83382,"
   بساعد زوجي علي الانتظام ف الصلاه..  بستناه نصلي سوا... وهو ساعات بياخرها... 
وخايفه لو صليت وسبته يتكاسل 
اعمل ايه
  ","

   اثبتي على ما أنت عليه .. وادعيله ربنا يهديه.
  
"
83383,"
   متقدملي عريس كويس واختي تعرفه وبتشكر فيه وشايفينه فرصة، لسه مقعدتش معاه علشان ابوه قاله لما يشتغل الاول يبقي يكلم بابا هو مهندس ،جابلي هدية وكان عاوز يديهالي بس رفضت اخدها ودخل كلمني ع الفيس بعد ما قال لأختي رفضت وقولتله لا يصح علشان لسه مجاش رسمي قالي عادي علشان ناخد ع بعض كده انا بتبطر ع النعمة ؟!
  ","

   كده أنت صح.
  
"
83384,"
   انا مهندسة وكنت مخطوبة ل مهندس وكنا مبسوطين جدا بس كان بيسمع كلام اهله لدرجة لاغيه شخصيته تماماً ... اللي هيسعدك مش ب شهادة معينة صدقيني ... استخيري ربنا ولعل الخير يكمن في الشر :)
  ","
  ....
  "
83385,"
   في 2 طب ومتقدملي طبيب متخرج اوافق ولا لسة بدري؟ رد عليا ي شيخ كررت كزا مرة  😓😓
  ","

   لسه بدري يا دكتورة .. قومي ذاكري بارا الله يسترك.
  
"
83386,"
   شيخي .. ابني عمره 4 شهور ( أول طفل ) ابسط صوت بجواره يفزعه لو حد جمبه كان ساكت وفجأة اتكلم يتفزع ويبكي بحافظ على الرقية الشرعية له بس حضرتك تنصحني ب ايه ؟
  ","

   ما تقلقيش .. كل الأطفال في السن ده كده !
   
   ارقيه دايما وشغلي قرآن في البيت بصوت مش عالي ..
   
   ربنا يبارك فيه، وينبته نباتا حسنا.
  
"
83387,"
   📿📿📿📿
  ","

   ما تقلقيش .. مجرد كلام فعلا ما دام إنسان كويس ..
   
   وما تعملوش كده تاني.
  
"
83388,"
   محتاجة رد حضرتك جدا😞
تفكيرى غلط لو رفضت المتقدم لانه مش مش مهندس
انا ف هندسة وكان نفسى ارتبط بمهندس هو كشخص كويس وده اللى محيرنى 
بس غصب عنى حاجة كنت بتمناها💔
  ","

   مؤهله إيه ؟
  
"
83389,"
   الله يراضيك ويسعد قلبك ديما ياشيخ ويرزقك جنه الفردوس بعد عمر مديد في طاعته
  ","

   اللهم يا كريم 🤲🏻
  
"
83390,"
   تؤلمني العلاقة بيني وبين زوجي جدا فبقيت ارفض حدوث علاقة كل لما يطلب مع انه عارف الوجع هل عليا ذنب
  ","

   استعينوا باستشارة طبية عشان تعرفوا الغلط فين !
   
   الامتناع مصيبة مش حل.
  
"
83391,"
   انا مخطوبه وخطيبى كويس ف كل حاجه الا الالتزام بالمواعيد ف كل شئ ينفذ الحاجه لكن بعدها ب ساعه بيوم وهكذا واهله نفس الشئ يقولوا جاين 6 يجوا 9 وهكذا وخطيبى يقول هكلمك كمان ساعه يتكلم بعدها بساعات وهكذا ودايما يبرر انه بيطلعله حاجات تعطله وانا منضبطه جدا ف مواعيدى والموضوع ده بينرفزنى ممكن افسخ عشانه ؟
  ","

   بيفكرني بواحد تعرفوه كويس أوي ! 😬
   
   عموما محدش يخلو من عيب .. حاولي توصلي معاه لأكبر درجة تعديل ثم تعايشي مع البقية ..
  
"
83392,"
   طب والعكس ي دكتور... ؟
  ","

   جائز.
  
"
83393,"
   بحب بنت أوله جامعه وانا في تلاتينات هي عاقله جدا وعندها ابتلاءات كتير وانا كنت رافض الجواز عموما مستقل بحياتي بس ديه الوحيده الي حركت فيا مشاعر مش كانت عندي مشكله ان لما زرت ماما اتريقت ورفضت لأن في نظرها هي عيله هل رضا امي في موضوع ده هيفرق اتقدم واحط امي قدام الامر الواقع ولا اقنعها ازاي
  ","

   ده قرارك أنت !
   
   اتوصى بماما ولا تصطدم معها .. وامض فيما تحسب فيه سعادتك ..
   
   المهم يكون تقييمك للموضوع صح فعلا.
  
"
83394,"
   🌸🌸
  ","

   اتجوز هو .. ما زناش !
   
   كونها كويسة أو وحشة فهو اللي يتحمل ..
   
   لكنه يبقى أب .. له حق البر.
  
"
83395,"
   هو ينفع مسلمة تتزوج من مسيحي زواج مدني؟
  ","

   باطل.
  
"
83396,"
   خطيبي لما اتقدم عرفت انه بيشرب سجاير وقتها قولتله مستحيل وعدني يبطلها اتخطبتله حساه تعبان الايام دي وهو مسافر سألت اخته بطريقه غير مباشره قالتلي بيشرب واحده او اتنين فاليوم والله واجهته حلف انه بطل وان اخته فهمت غلط لانها مبتشوفوش اصلا غير كل فين وفين اعمل ايه
  ","

   لو إنسان مصلي ومحترم = تقدري تكملي لو هتتعايشي مع الموضوع ده !
   
   الأمر إليك.
  
"
83397,"
   هي حرام البنات ترقص  ؟
  ","

   ارحمني يا رب 😩
   
   اقرئي الإجابة تاني.
  
"
83398,"
   الحكم الشرعي ايه يا مولانا ؟ اذا تفضلت
  ","

   تتوقع الشرع يحلل رقص واحدة بكامل زينتها أمام ملأ من الرجال الأجانب عنها ؟!
   
   سبحان الله.
  
"
83399,"
   انا بحب واحد مبيحبنيش ي شيخنا ..انا عارفه انه حرام بس اعمل ايه انا تعبانه من جهه انه مبيحبنيش ومن جهه انه حرام وتعبت..
  ","

   راحتك بيدك !
   
   غير كده = كلام ملوش لازمة.
  
"
83400,"
   ايه راى حضرتك فى ان العروسه ترقص فى فرحها
  ","

   قلة قيمة والله !
   
   بصرف النظر عن الحكم الشرعي.
   
   (اللهم إلا لو قاعة منفصلة تماما للنساء وهاصت شوية يعني مع صاحباتها وأهلها).
  
"
83401,"
   فرحني ورد عليا يا ابي بقى ،كفيل ردك بإنه يجعل يومي كله سعيد 
متبخلش علينا بالفرحة دي 💔
  ","

   ردي على حد منكم = رد عليكم كلكم !
   
   يا جماعة احنا بنحاول كلنا نتعاون على ما يرضي الله؛ رجاء الصحبة في جنته ..
   
   فما تاخدوش الأمور بشخصنة كده .. واعذروني ..
   
   ربنا يسعدكم جميعا.
  
"
83402,"
   لو سمحت ي شيخ انا ربنا مديني نعمه كبيره اوي ف حياتي انا ازاش اقدر اشكر ربنا عليهااا علشان اكرمني بيها وعلشان احافظ عليها وع وجودها ؟
  ","

   كلنا والله غارقين في نعمه !
   
   نغفل ونحزن وتضيق أرواحنا؛ لطبيعة كدر الدنيا ..
   
   غير أننا نحمده على عافيته ..
   
   نرجوه صلاح الحال والبال ..
   
   لكننا نشكره ولا نكفره ..
   
   الطاعة شكر .. وترك المعصية شكر .. والتوبة شكر ..
   
   والاعتراف بالعجز عن الشكر شكر.
  
"
83403,"
   ماذا نفعل مع العلاقات التي ترهقنا ؟
  ","

   نحاول إصلاحها ..
   
   فإن أبت = ننهيها بشجاعة ونبل.
   
   ————————————————-
   
   تصبحون على خير يا صحبة الجنة 💚
  
"
83404,"
   عندك القدة إنك تقنعني بالمرأة فرض تتحجب
  ","

   من لم تقتنع بأمر ربها .. كيف أقنعها أنا ؟!
   
   الذي فرض الصلاة هو الذي فرض الحجاب ..
   
   سبحانه وبحمده.
  
"
83405,"
   هي الغربة وحشة ؟ولا المال اهم ؟
  ","

   كل حاجة في الدنيا بثمن !
   
   كل قرار وله تبعاته.
  
"
83406,"
   السلام عليكم ورحمة الله وبركاته.

جزاكم الله خيرا، طلب مني صديق أن أساعده في قضية.
هو الآن يقيم بإسبانيا وولد بعائلة مسيحية وكان مسيحيا، لكن في سن الثالثة عشر خرج من المسيحية وبدأ بالبحث في الديانات سرا حتى عثر على الإسلام واقتنع به، ويقول أنه لا يستطيع قول الشهادة ولا ممارسة الإسلام، لأن أمه وأخته
  ","

   ينطق بالشهادة ويمارس شعائره في السر.
   
   الله يثبته ويهيئ له من أمره رشدا ..
  
"
83407,"
   والخطوط العريضة دي ممكن نتفق فيها ونختلف في حاجات تانية او تفكيره مختلف شوية الزواج هيمشي؟
  ","

   نعم يمشي جدا لو أحسنتم إدارة الاختلاف ما دام مش في الأساسيات.
  
"
83408,"
   خطيبي اتخطبنا اسبوع و سافر 
بقى يتخانق
يهزأ ميسالش و يطلب صور أقوله بعد العقد هديك كل حاجة يقولي مش عايز منك حاجه و انتي مش مقدرة اني ف غربة
و اللي بعمله معاكي معملوش حدمع خطيبته
مبيعات مبيعتذرش و يقولي انتي السبب في كل حاجة و بيلمح أنه خطبني عشان والدته و اخوه شكروا فيا كتير 
انصحني يا شيخ
  ","

   خشنيله !
   
   يا يلم نفسه .. يا مع ألف سلامة.
  
"
83409,"
   هو احنا في الجنة ممكن نتكلم مع ربنا ؟ يعني نبقي شايفين ربنا ونكلمه ويرد علينا ؟!
  ","

   سبحان ربنا وبحمده !
   
   هذا تمام نعيم الجنة .. ليس شيء ألذ فيها من زيارة الرب سبحانه ..
   
   قفّ شعري لهذا السؤال والله ..
   
   يا رب نحبك يا رب .. لا تحرمنا يا رب.
  
"
83410,"
   ياا ابي بحس انك مش بترد ع سؤالي لان ربنا مش بيحبني ومش عاوزني ارجع كويس ارجوك رد
  ","

   اوعى توسوس !
   
   ربك يريد لك الخير ..
   
   مَن محمد، ومَن غيره ؟!
   
   ما شفتش سؤالك .. وأيا كان فربك لا يخذلك إن لجأت إليه، صادقا.
  
"
83411,"
   يا شيخ لو تقدم للخطبه حد وكان غير ملتزم  بالصلاة نوافق ونقول هنشجه وينتظم ولا لا م البدايه ؟؟
وبالنسبه للسؤال دا لو زوجها مثلا منتظمش يكون الحل ايه 
غير السائله بس عايزة افهم موضوع الصلا دا
  ","

   لا طبعا إلا الصلاة !
   
   ترفضوا بلا تردد ..
   
   صاحبة السؤال نصحتها عشان الفاس وقعت في الراس خلاص.
  
"
83412,"
   والدي طلع معاش من 8 شهور تقريبا وكان نشيط فالشغل ومدير بقا بعدها طبعا زهقان و بقا بيستني اي كلمة حتي لو عادية عشان يعد يقول انتم مش عاوزني فالبيت و كلام وحش والذي منه... احنا حرفيا مبنقصدش اي حاجة خالص وبياخد الكلام بحساسية اوي فبقينا بنسكت خالص..  نتعامل ازاي؟😓
  ","

   الغوا الفكرة دي من دماغه تماما !
   
   معلش تحملوه وقدروه وشاوروه .. حسسوه بكيانه ..
   
   وبلطف كده لازم تحاولوا تلاقوا له شغل؛ حاجة يستثمر فيها وقته بدون ما تحسسوه إن ده مش رغبة في وجوده يعني ..
   
   لا تتركوه يلتهمه الفراغ.
  
"
83413,"
   كنت ادعوا الله ان اتزوجمن احبها وان تكون من نصيبي و لكنها  من فترة قد خطبت فهل يجوز لي ان ادعوا كما كنت ادعوا
  ","

   بل ادع بالخير يا حبيبي ..
   
   يعوضك الله بمنه.
  
"
83414,"
   الله يسترك ويباركلك ويكرمك في اولادك يارب 
ربنا ييسر لك امورك ويكتب لك ما فيه الخير ويبعد عنك اي شر 
ربنا يجعلك في كل خطوة وكل لحظه سلامه
ربنا يجعلك من اهل الجنه يارب 
ربنا يكتبلك شربه من يد الرسول الشريف لا تظمأ بعدها ابدا 
ربنا يباركلك في اسرتك ويحفظ لك كل احبتك وتفضل دايما ايدك ممدودة بالمساعدة
  ","

   الله .. الله ! 😭
   
   يا رب .. يا رب .. يا رب ..
  
"
83415,"
   روحي تحترق ي أبي
  ","

   يشفيها الوضوء .. ويؤنسها السجود.
  
"
83416,"
   يا شيييييييخ انا ما صدقت لقيتك فاتح😭😂 
في مشكلة من الشغل في مكان أصحابه مسيحيين ولا عادي ؟
  ","

   عادي.
  
"
83417,"
   مررت بلحظات اصعب لكن كل ما افتكر (الايام هتنسيكى ) اضحك وفعلا حصل ورددى على طول الحمدلله ولعله خير
  ","
  👍🏻
  "
83418,"
   ادعيلنا يا شيخ ..
حب طاهر دام سنين .. و شد و جذب ما بين ""غلي نفسك"" و ""كُن رجلاً"" ..
اليوم بدأ ياخد خطواته الأولى نحو الحلال ..متوترة و خايفة جداً ..ادعيلنا يا سيخ ربنا يتم على خير .. يا رب تشوفها يا رب
  ","

   شفتها .. وهدعيلكم .. ويا رب نفرح بكم .. على خير 🤲🏻
  
"
83419,"
   طب والله انت عسل :D
  ","
  💚
  "
83420,"
   انا عارفة يا شيخ والله.. بس يمكن عشان ف دماغي وسوسة انه كان بيفكر فيها غير قبل كده!!
غصب عني والله يا شيخ الكلام بييجي ف بالي!!
بس ف معاملتي معاه مش ببينله ده..
يعني حضرتك شايف انه من الطبيعي انسى واكمل عادي؟!
  ","

   أيوه يا كريمة .. انسي وكملي !
   
   وهتاخدي قلبه وعقله بإذن الله.
  
"
83421,"
   أنساه ازاي يا شيخنا، بعد ما كان الهوا الل بتنفسه :"") !
ساعدني ..
  ","

   اخرجي من سجنه .. تجدين الهواء عليلا، جديدا، واعدا بالأمل !
  
"
83422,"
   خلاص هبادر ويحصل اللي يحصل بقا 😌
  ","

   هيحصل كل خير يا أختي والله !
   
   مبسوطة كده بوظتيلي العيال ..
   
   دول محتاجين كورس كن رجلا وغلي نفسك من أول وجديد ..
   
   ربنا يسامحك ☹️
  
"
83423,"
   انا هشنق نفسي برباط الجزمه دلوقت ...راعو شعور السناجل يااااناس 😂😂😵
  ","

   ههههههه
   
   ليه كده يا ابني .. فين أيام الانتحار الشيك الجميل بس !
  
"
83424,"
   يا نهارى مت ضحك ربنا يزوجهم ""غير السائلة ""
  ","

   العيال تعبانين والله !
   
   حالهم يصعب عالكافر 😢
  
"
83425,"
   يا ابي ارجوك محتاجه ردك خطيبي كتير بيحاول انه يتعدي حدود الخطبه بالكلام مش بفعل ابدا لما بنكون سوا بيبقي محترم اوي انما فالكلام فالتليفون وكدا اعمل معاه ايه وهل دي علامه وحشه فشخصيته
  ","

   ما دام بيصلي ومحترم في مجمله نبهيه بلطف من وقت للتاني يسيب كل حاجة لوقتها !
   
   لا تتجاوبي .. ولا تقفشي بزعل.
  
"
83426,"
   "" مسألة حياة او موت دي خد بالك "" 🙄
لو عايزة احضن خطيبي بعد العقد لأني بحبه جدا ابادر انا ولا استنى هو يبادر ؟ 😌
  ","

   حياة أو موت للي هيولولوا تحت 👇🏻😂
  
"
83427,"
   روحت اشوف بنت النهارده مع والدي ف بيتهم تمهيدا يعني للزواج وكده 
اهلها ناس كويسه جدا وهي كمان شكلها مقبول بس تزيد عني ف الوزن شويه 
مع بعض الملاحظات ع لبسها 
هل ارفض الموضوع من الاول ولا لا ؟
  ","

   اقعد تاني وتالت .. واتكلم معاها بوضوح ولطف .. بس بلاش مسألة الوزن دي تتطرق لها خالص.
  
"
83428,"
   ايه والله كنت حبعت نفس السؤال ,.. والله بنحبك يا ابتي وبندعيلك بس ليش بتردش علينا
  ","

   يا نهار أبيض !
   
   طب أفتح لكم صفحة لوحدكم طيب !
   
   حقكم علينا كبير .. أرجو المعذرة.
  
"
83429,"
   +1 أنا من غزة ومتابعاك من زمان، كتير كنت أحتاج استشيرتك بأشياء بس ما عمرك جاوبت
  ","

   حقكم على راسي والله !
   
   فعلا غصب عني.
  
"
83430,"
   امي مش بتهتم بيا اهم حاجة البيت متروق و كله شبعان هي طيبة جدا جدا جدا 
بس حتة انها تقعد معايا كبنت و امها مش حاصل 😢 
انا 22
صحابي م الكلية احنا صحاب كلية و بس 
و عشان كدا مش عايزة اشاركهم حياتي بالرغم اني بشوفهم كل يوم تقريبا
و متضايقة جدا جدا و محتاجة جدا اقعد اكلم مع اي حد 
دلّني
  ","

   اسمعي:
   

    https://www.facebook.com/m.atiia.soliman/videos/1300931739986668/
   

"
83431,"
   بمعني اي  بيئه صحيه !؟
  ","

   بيئة صحية من توافق عقلي ونفسي .. واتفاق واضح على الخطوط العريضة لسير الحياة.
  
"
83432,"
   بحسك ي أبي لمن تحس ريحة لهجة فلسطينية بتقربش ع السؤال 😅🙊
  ","

   العفو والله !
   
   مش كده خالص ..
   
   يا زلمة أنتم تشرفونا والله.
  
"
83433,"
   هل الحب كافي للزواج ؟! .. اتخطبنا عن حب لكن بدات تظهر حاجات كتير مش عجباني فيه .. هل اتغاضي عنها لعل وعسي يتغير ؟؟
  ","

   الحب إن لم يحط ببيئة صحية سيموت !
  
"
83434,"
   بالله عليك اجبني يا شيخ
زوجي ملتزم و بيصلي و صيام ونوافل و طاهره بيتق الله حدا اكتشفت انه بيكلم بنات فترة خطوبتنا و منهم كان بيحاول يقنعها ان يتزوجها ورفضت و كل شويه اكتشف انه بيكلم سيدات و عامل اكاونت تاني عالفيس بوك كل مااوجهه ينكر واخر مره اقسم كتير ان محصلش وانا شايفه الاكاونت بعيني
معاي اولاد
  ","

   لك إلا خيار ‍من ‍اثنين:
   
   - الطلاق .. لكن مع الاستعداد التام لتبعات هذا القرار بضمان حياة مستقرة (ماديا في المقام الأول) لك ولأولادك، والتهيؤ أنك غالبا ستكملين حياتك لأولادك فقط (ترين ظروف الناس وكيف سيقدم أحدهم على الزواج من صاحبة أولاد !) وتكسبين التعافي النفسي من الضغط الذي أنت فيه، ولعل الله يحدث بعد ذلك أمرا.
   
   - الاستمرار .. مع الاحتساب لله بالصبر، ولعل الله ب‍منه يعوضك خيرا، ولعل الله يهديه .. لكن مع الحفظ التام لروحك من الاستنزاف في عِشرة كهذه، فتفتحي على قلبك أبوابا للسماء، والحياة .. نجاح أولادك وامتنانهم لك، ممارستك لهواية ما أو عمل ينعش روحك .. كل ذلك سيعوضك ويعينك على الثبات بإذن الله.
  
"
83435,"
   ازيك يا شيخنا انا متزوجه من تلاته شهور وزوجى غير ملتزم بالصلاه وعاوزه انصحه بطريقه مش ينفر منها
  ","

   الله المستعان !
   
   قوليله يلا أصلي وراك ..
   
   ذكريه بالله .. كرري نصحه بلطف .. ادعيله.
  
"
83436,"
   في ثانية بقا فيه تفييم مسموح بيه عشان وكيل النيابة
  ","

   لا مش عشانه !
   
   أنا عامله في سيارتي.
  
"
83437,"
   حماتى قفشتنى وانا ببوس مراتى(عاقدين) وبهدلتنا اتصرف ازاااى.؟
  ","

   قلت يا واد اسكت خاااالص.
  
"
83438,"
   طيب يا شيخ لو انا أكبر منه ب 11 شهر أوفق بردوا
  ","

   وافقي ما دام كويس.
  
"
83439,"
   لو عريس كويس اصغر مني ب ٤ شهور ايه رأي حضرتك و ارد بايه لأنه غالبا ميعرفش و مستني الرد !
  ","

   وافقي.
  
"
83440,"
   طب انا وكيل نيابة هل هيبقى كدة نفاق لأني بخالف القانون المنوط بي تطبيقه ؟
  ","

   يا سعادة الباشا حضرتك تعمل اللي أنت عايزه ! 😃
   
   (طيب بدون هزار أنا مبسوط جدا بوجودك وبسؤالك سؤال زي ده .. والأولى فعلا تكون قدوة .. وعموما فيه درجة معينة من التفييم بتشيل الحرارة وساترة (لو أصلية فعلا) وقانونية في نفس الوقت .. وفقك الله).
  
"
83441,"
   خطيبي لما اتقدم كان مدخن قولتله ان ده اعتراضي قالي هبطل السجاير خالص و اتخطبنا اكتشفت انه مبطلش و هو حاليا مسافر اعمل ايه
  ","

   لو محترم وبيصلي = تعايشي مع الموضوع لو تتحمليه.
  
"
83442,"
   انا بنت وفى صيدله وعاوزه اشتغل ميديكال ريب عشان ممكن تفتحلى فرصه سفر ...فيها حاجه ولا حضرتك تنصح  بايه
  ","

   هي طبعا شغلانة قاسية جدا على البنات للأسف !
   
   مش بقول حرام .. لكن لو بنتي مش هحب تشتغلها.
  
"
83443,"
   ماشاء الله عمرك م جاوبتلي علي سؤال ، برغم كده بتابع برده وبحب اقرأ اجاباتك 😴
  ","

   تستاهل والله !
  
"
83444,"
   يا شيخ شوفت اول شعاع ابيض بيظهر من القمر ... اللحظة دي بجد من اجمل اللحظات في حياتي ... اد آيه ربنا لطيف 🌸
  ","

   آيات ربنا سبحانه !
   
   كم نحن فقراء وضعفاء ولا نملك من أمرنا شيئا على الإطلاق ..
   
   اللهم لطفك وعفوك وغفرانك.
  
"
83445,"
   ماما منتقبة وكنا معزومين عند جدتي ع الفطار في رمضان وخالتي و زوجها كمان وطبعاا علي نفس السفرة ،فجدتي وخالتي قالوا لماما ان مفهاش حاجة ترفع النقاب قدام زوج خالتي ،الكلام دا صح ولا ايه؟  (زوج خالتي محترم جداا وكان صاحب بابا الله يرحمه )
  ","

   مفيش مشكلة.
  
"
83446,"
   شوفت الخسوف ياابي🌸
  ","

   السؤال فكرني بنكتة ..
   
   - شايفة القمر يا ليلى ؟!
   
   — أومال عامية يا روح أمك !
   
   مش رومانسية خالص ليلى 😐
  
"
83447,"
   خطيبي كتب من حوالي سنة تويته في واحدة كان معجب بيها زمان كنوع من الفضفضة اللي اكتشف بعد كده انها اخته ف الرضاعه ولاني مكانش عندي تويتر فكر اني مش هشوفها... لما واجهته قاللي انها كانت لحظة و راحت و معدش بيفكر فيها بس انا مش مرتاحة والجمل اللي كان كاتبها بتيجي ف بالي دايما مع انه كويس جدا معايا.. رأيك
  ","

   أخته الله يهديك !
   
   انسي.
  
"
83448,"
   كبنات مش بنشوف غير الجزمة😭
  ","

   أسوأ غلط بتقعوا فيه !
   
   ده ملوش علاقة بالحياء على فكرة ..
   
   ده حق وشرع.
  
"
83449,"
   نصيحه بلاش ميديكال ريب خصوصاً إنك بنت 
ممكن تعملى دبلومه بيو أو ميكرو واشتغلى كيميائيه فى معمل مع الدبلومه هيفرق معاكى 😃
لو حابه تعرفى الجامعات المعتمدة بيو وميكرو ممكن ابعتهم 
بعد اذنك طبعاً يا شيخ 😃
  ","

   ابعتهم لي أنا .. عشان عايز آخدها والله ..
   
   ولو حد من السادة الزملاء خدها يا ريت يتكرم ويتواصل معايا فيس عشان يفيدني بالزتونة يعني 😃
  
"
83450,"
   جوزي مغترب اتجوزنا من سنة وعشنا ٥ ش متقطعة لظروف ماجيستيري كطبيبة.كان بيقولي انتي معيشاني في جنة.اول مابرجع بنتخانق وانا مضغوطة فبرد لكن بعتذر .حاليا هو كل صفة كان شايفها كويسة اتحولت بقيت هي دي اللي خنقاه مني مقاطعني رغم اعتذاري وبعد مارنيت٢٥ مرة لما رد ساعة ونص تهزيئ واعتذر وكان هيطلقني مالعمل؟
  ","

   معلش البعد جفا !
   
   اسكتوا شوية لين تهدى النفوس، واتكلموا بدون كتر عتاب .. كل واحد يعتذر عن غلطه ويعد بإصلاح اللي جاي .. وبس.
  
"
83451,"
   ايه اللي ممكن أعرفه في قعدة التعارف لأول مرة هقعدها ؟
  ","

   هيعجبِك / هتعجبَك  ولا لأ !
  
"
83452,"
   هو لو حطيت فاميه للعربية يبقى حرام ؟؟
  ","

   تبقى مخالفة ! 😬
  
"
83453,"
   ياشيخ أرجوك ترد عليا مش لما الأب يجيب ل ولاده ام وحشه يبقي دا ابتلاء 
انا امي بتكلم عن الناس كتير ومش بتمسع لحد وبتنقل الكلام اللي بتسمعه بدرجة أن هو بيعمل مشاكل لناس تانيه والناس كلها بتكرهنا بسببها وكان متقدملي واحد ابوه رفضني بسبب امي والله 6 أو 7 سنين بيحاول وابوه رفض تحدي مع امي 
انا تعبت ياشيخ
  ","

   فوضي لله أمرك وادعيه بالخير .. ولا تسيئي معاملة أمك.
  
"
83454,"
   والله كلنا كذالك فرحانين ومظقططين وجودك بيدخل السعاده والفرح علي قلبي يا شيخ جمعنا الله بك في الجنه ياشيخ
  ","

   الله يسعدكم والله ويجبر خاطركم !
   
   هذا من فضل الله علي.
  
"
83455,"
   تقول إيه حضرتك لأم عمرها ما حضنت ولادها ؟!
  ","

   حرمت نفسك من معنى الحياة !
   
   ربنا يهديك وتحضنيهم قبل ما يلوموك وروحك بتطلع.
  
"
83456,"
   متقدم لي طبيب 30 سنه بيصلي التزامه عادي جدا بيعمل المستحيل عشان اهلي يوافقو بيه بيخبربني بالتفاصيل اللي واصل ليها بيقولي ع سبيل المثال راح لدجاله مع الممرضه بتاعته عشان يعرف بحبه ولا لا هيوافقو  اهلي ولا اتقفلت منه وحسيته غير اهل للزواج لما قولتله دا حرام قلي دا نيتي كانت تسليه ومحدش كامل اوافق ولا
  ","

   لأ.
  
"
83457,"
   فرحانين ان فاتح والله❤
  ","

   يعني بعوض غياب القمر 😌
  
"
83458,"
   السلام عليكم و رحمة الله
اتقدملي واحد بيحب داعش و فاكر انها على حق، اعمل معاه ايه لو سمحت?
  ","

   ارفضي بلا تردد.
   
   (وربنا يرحمني ويرحمك 😬).
  
"
83459,"
   🌹
  ","

   هذه ليست حياة !
   
   الطلاق في حقك أفضل.
  
"
83460,"
   بما ان حضرتك عارف معاناه طالب علوم وجربت .. انا لسه متخرجه السنه دى .. اعمل ايه عايزه اشتغل 😢، ادعيلى
  ","

   يا ميديكال ريب، يا تاخدي دبلومة الميكرو.
  
"
83461,"
   هل رأيت خسوف القمر يا شيخنا الكريم 🌑🌘
  ","

   مش شايف والله أدامي لمسافة ٥٠٠ متر !
  
"
83462,"
   ما تنزلنا صوره للخسوف من عند حضرتك يا رفيق الدروب
  ","

   الرياض مختفية تحت الغبار يا حبوب 😬
  
"
83463,"
   لماذا يستمتع الناس بالنميمة على بعضهم البعض؟
  ","

   لأنهم يغفلون عن أليم العذاب !
   
   اللهم عافنا وسلمنا ..
   
   ويهديك يا آسك 🤲🏻
  
"
83464,"
   بقالك فترة كبيييرة مش بترد عليا يا شيخ.. قولي بقي حاجة تطيرني م الفرحة 🏄🏄🏄
  ","

   أنا جعان .. وهروح أشوف حاجة آكلها !
   
   طير أنت يا عم 😏
  
"
83465,"
   رزقت بطفل من ذوى الاحتياجات الخاصة ..لا يتكلم ..لا يستطيع دخول الخلاء..لا يستطيع اطعام نفسه..لا يتحمل الخروج خارج المنزل اذ يصاب بالهلع ونوبات من الصراخ والغضب..توقفت حياتي ..نسيت حتي كيف اتكلم واتواصل مع الاخرين حرفيا ..اشعر بالضياع وبالياس ..أصبح فؤادي فارغا..قل لي شيء يثبت قلبي
  ","

   حافظي على طاقتك .. وربنا يكتب أجرك ..
   
   أبشري.
  
"
83466,"
   كيف تفكر المرأة العاقلة إذن؟!
  ","

   تفكر بأن تقوم بدورها هنا صيانة ورعاية وإعفافا على أكمل وجه؛ ابتغاء رضوان الله بالمقام الأول .. ثم وفاء لحق رفيقها ..
   
   وتأخذ في الوقت نفسه ما يسعد قلبها ويطمئن روحها ..
   
   تفكر في أن يظل العهد بينهما إلى باب الجنة ..
   
   وخلفه لا حزن، لا غيرة، لا نكد ..
   
   الجنة ليس فيها شيء من أكدار الدنيا.
   
   وبس.
  
"
83467,"
   ربنا يكرمك ويبارك فيك ويشيل عنك الهم والغم والحزن 
ويسعدك زى مبتسعدنا 💚
ويرزقك رضاه والجنة 
_______
بقت دعوتى الدائمة يا شيخ والله.
  ","

   الله يجبر خاطرك.
  
"
83468,"
   يا شيخ انا بغير جدا علي زوجي ينفع في الجنة ميتجوزش حور عين
  ","

   دي مش غيرة .. ده نكد وجهل بعيد عنك !
   
   مفيش امرأة عاقلة تفكر بهذه الطريقة.
  
"
83469,"
   تركتها لأنها صارحتني بأنها تشتاق لحبها القديم ..

أنا حزين 😔
  ","

   فعلت الصواب يا صديقي !
   
   وغدا ستفيق .. وينجلي حزنك.
  
"
83470,"
   هو لما يحصل تجاوزات بين اتنين مكتوب كتابهم ده حرام او غلط ؟
  ","

   مفيش حاجة بينهم اسمها تجاوزات .. إلا الجماع.
  
"
83471,"
   اغبطك ع الراحة النفسية الي حضرتك عايش فيها
  ","

   نعم .. اللهم لك الحمد !
   
   وإن كان عندي من الحزن ما لو اطلعت عليه = لحمدت الله على حالك.
  
"
83472,"
   عملت الآسك مخصوص علشان صحبة الجنة 👌
  ","

   يديمها ربنا ..
  
"
83473,"
   دحلاب كدا .. دحلاب😂😂
  ","

   ههههههه
  
"
83474,"
   اتقدمت لواحده زميلتي في الكليه نفس سني
وهيا عاوزه المقابله الشرعيه بس مامتها رفضتني اصلا من قبل الرؤيه بحجه اني من دمياط وهيا من المنصوره ونفس السن وان الخطوبه بدبل وفي جيش بس انا حاجاتي كلها جاهزه وملتزم بالدين جدا والله
انصحني بالله عليك
  ","

   دورها هي تقنع مامتها ..
   
   لو معرفتش = ابعد وأبشر بالخير ..
   
   ربنا يوفقك.
  
"
83475,"
   ابصرت طريق النور فهل لي بنصيحة منك
  ","

   عرفت فالزم !
  
"
83476,"
   عايزة احفظ قرآن بس صوتى وحش جدا..دخلت جروب بنات يحفظونى معاهن..ما شاء الله صوتهن رائع جدا تبارك الله ..وانا صوتى بشع ومخارج حروفى بايظة وانا لدغة اصلا..ولسانى تقل من ساعة ما فقد النطق مرة فى صدمة عصبية
اعمل ايه..عايزة اتعلمه واعلمه بس صوتى 😥
  ","

   كثير من أعظم مقرئي الدنيا ومعلّمي الناس علوم القرآن لم تكن أصواتهم جميلة !
   
   بلاش تبصي لنفسك كده ..
   
   سنة وتبشرينا إنك ختمتِ واتعلمت التجويد بإذن الله ..
   
   يلا .. ربنا يوفقك.
  
"
83477,"
   ابو أنس فرح بنت عمتى وهلبس بدله سوده البس عليها اى ببيونه ولا جرافت ؟؟؟
  ","

   البس جرافت يا جميل .. الببيونة سيبها للعريس ..
   
   وركز تساعد عمك وتقف وقفة راجل .. لسه بدري على موضوع لقط عروسة من الفرح 😬
  
"
83478,"
   تؤلمنا الوحدة وليس لنا سو الله ونيس 🌸
شكراً إنك فتحت بتهون كتير والله ..
  ","

   ما هو أنتم بتهونوا علي برضه !
   
   الله يديم النعمة يا ولاد ..
   
   وينفعنا بها في الدارين.
  
"
83479,"
   صحبة الجنه 
مش هتقدر تغمض عنيك 😅😅😅
  ","

   لا وحلوة ومدملكة 😂
  
"
83480,"
   عملت الاسك عشان البنت اللي بحبها 
وهي بطلت تفتح بس انا ربنا رزقني اني اكون متابع للشيخ محمد عطية
  ","

   صدقني مش هتندم 😃
  
"
83481,"
   بنت عمي اتجوزت واحد علشان شايفته كويس مع إن أخوها حذرها إن أهله مش كويسين دلوقتي أهله متحكمين في كل حياتهم و بيشتموها و يهينوها و ياخدوا حاجتها بالعافية حتي الملابس الداخلية بتاعتها هي و جوزها و كل شوية غضبانة و هو يقول أنا مزعلش أهلي علشان حد و البيت بيتهم و الحاجة حاجتهم يعملوا اللي هم عايزينه
  ","
  ....
  "
83482,"
   اجابة غير منطقيه ياشيخ ، بدل ما تتكلم عن حلول او انها تقنع اهلها انه كويس تقولها كدا !! ..هو الدين قال كدا !!! ...فكرة اقناعها ليهم مش معصية ليهم بس الاسلام من زمان تحرر من العبوديه دي ولازم يكون ليها رأي الكل يحترمه ...انا اسف ياشيخ اجابتك بتدل انك مبتحطش نفسك مكان ال بيسأل ولا بتحس بموقفه
  ","

   واضح إن حضرتك أول مرة تشرفنا أصلا، وداخل (مطفي نور) على قولة إخوانا هنا !
   
   محدش بيتكلم عن مسألة الإصرار والإقناع أدي ..
   
   لكن كل حالة ولها ما يناسبها.
  
"
83483,"
   كلامك صح جدا يا شيخ 
وعمن تجربه مع أختى 
ابويا وافق مع انه عارف امن اهله مش عدلنا
وافق ع هو كويس واهو دلوقتى بنندم 
بس الحمد لله ع النصيب
  ","
  ....
  
  عشان كده كلام الأهل بيكون معتبر في الأصل لو الطرفين مش ماليين اديهم من بعض فعلا.
  "
83484,"
   وبعدين بقي في الشيخ محمد عطية دة اللي مبقاش بيفتح 😂😂
  ","

   الله يصلح حاله وباله .. آه والله.
  
"
83485,"
   اشمعنى المره ده 
حضرتك قولت اسمعي كلام اهلك مش صري ع قرارك و حياتك و كلميهم
الفهم و ليس الإعتراض
  ","

   عشان مفيش مشاعر تستحق أن تقاتل من أجلها !
   
   وعشان مسألة هو كويس ولا وحش مش مضمونة .. بصرف النظر عن أهله.
   
   لو كويس = فهيلاقي ما يسعده بإذن الله ..
   
   ورفض أهلها المتكرر مش هيريحهم في حياتهم مهما ضغطت.
  
"
83486,"
   ياشيخ حد اتقدملي اكتر من مرة وانا موافقه لكن اهلي مش موافقين لانه عيلته مش كويسه .. نفسيتي تعبانه جدا وحاسه اني معنديش طاقه .. ونفسي يكون من نصيبي .. حاولت كتير مع اهلي بس رافضين يسمعولي .. تعتقد فيه امل ؟ ولو مفيش اعمل ايه واتصرف ازاي انا بقيت عصيبه جدا وانعزلت عن الناس!
  ","

   اسمعي كلام أهلك.
  
"
83487,"
   سبت البلد كلهت واشتغلت ف مكان تاني وعملت بلوكات مبكلمش اي حد ليه علاقه بيه طول الوقت بستغفر و بذكر ربنا عشان مافتكرش بحاول اندمج مع الناس بشتي الطرق بحاول بكل حاجه ف ايدي ومع كده اول حد بفتكره لما عنيا تفتح الصبح والله العظيم بقيت احلم بيه ووالله العظيم اجهدت وارهقت ومش عارفه اعمل ايه تاني
ادعيلي💔
  ","

   دايما وقت الهموم بتكون أصعب لحظة فعلا لما بنفتح عنينا ونفتكر اللي نمنا عشان نهرب منه !
   
   انخرطي في حياتك .. قاتلي عن قلبك ..
   
   وهتفوقي والله ما تقلقيش ..
   
   الأيام ستعمل عملها.
  
"
83488,"
   تقدم للزواج منى معلمى وهو متزوج ولديه ثلاث أبناء لم أخبر أبي وأمى بذلك لكن  صدمت بذلك  وأصبحت حزينة كثيرا وأصبحت عصبية بدرجة لا تطاق وأصبح لسانى سليط على كل رجل  فقدت الثقة تماما لم أخبر أحد  ولكن أختى مازلت تدرس عنده  
  لا أريده إخبارها لانى لا أريد أن تكون لى زلة عند أحد 
كيف أتجاوز محنتى تلك
  ","

   وليه الأوفر ده يا بنت الناس ؟!
   
   واحد عرض أمرا لا يناسبنا .. نرفض وننسى وخلاص.
   
   (وأرجو تتعلمي أنت لأنه أكيد ما وصلش لكده إلا لو بينكم رغي بزيادة وتجاوز للحد الطبيعي بين معلم وطالبته).
  
"
83489,"
   ما هي الحالات التي تقوم فيها بحظر الأشخاص في الشبكات الاجتماعية؟
  ","

   عامة أنا مقل من هذا الموضوع يا آسك !
   
   لكن ما يجعلني أفعله بلا تردد:
   
   - وقاحة اللسان، والرمي بالبهتان .. لي أو لغيري ..
   
   - في بعض الحالات النادرة يكون الحظر في الواقع الافتراضي؛ حفظا لبقايا الود في الواقع الإنساني .. وقليل من يحسن حفظ حقوق الصحبة في مثل هذا.
  
"
83490,"
   ما حكمة الرسول صلي الله عليه وسلم لما جاء له الشاب يطلب منه الإذن بالزني 
لم يطلب الرسول من أحد الصحابة الأغنياء أن يساعده بالزواج أو طلب من أحد الصحابة أن يزوجه إبنته ؟؟
  ","

   لأن مجرد الزواج لا يصلح النفس المنتكسة !
   
   وهذا مما تفهمونه خطأ ..
   
   إن لو مثلا واحد (صايع) ومقضيها أول ما يتزوج تاني يوم هيبقى شريف عفيف !
   
   ما بيحصلش .. والواقع خير شاهد على هذا ..
   
   الزواج أغض لبصر من يستطيع غضه بالفعل، وأعون على العفة لمستمسك بحقيقتها في الأساس.
   
   خير المعلِّمين -صلى الله عليه وسلم- عالج أصل الخلل في نفسية الشاب وأعاده للفطرة السليمة ..
   
   لم يعطه مجرد مسكّن أو بديل .. سرعان ما يزول أثره مع التعود، ويرجع لسيرته الأولى في التشوف للحرام.
  
"
83491,"
   والله فى معظم أجابتك بحس بتدينى بالقلم وبفوق فعلاً ربنا يبارك فى حضرتك وفى أولادك يارب
  ","

   العفو !
   
   هي مجرد (زقة) عنيفة شوية .. كي لا تدهسك سيارات الأوهام.
  
"
83492,"
   لن افيق ـ فهذا قدر . شكرا .
  ","

   القدر بريء من ضعف نفسك وسفول همتك.
  
"
83493,"
   😄😄ردودك يا شيخ ردود اب
  ","

   أرجو والله تفهموها كده وتحسوها كده !
   
   أنا مش بشد عليكم عشان أبقى ظريف يعني ولا نظام قصف جبهة ..
   
   أنا والله بشد (إن اضطررت) عشان فعلا عايز مصلحتكم، وأحب لكم ما أحب لنفسي.
   
   أهو صاحبنا مثلا ممكن يكون فعلا موجوع أنا عارف .. لكن لو دخل قال كده كنت هقوله انسى وتجاوز .. ما تعرفش الخير فين، واقطع أي حاجة تفكرك والأيام هتحول ما تحسبه حبا لشيء بلا أثر ..
   
   وعشان كده دايما بنحذركم من الاستسلام وراء بادي المشاعر، وتبنوا قصص غالبا جدا لا تتم، بسبب ظروفكم وسنكم وتعجلكم الحاجة قبل مرحلتها وأوانها.
   
   أما يدخل بسماجة ويقول (حبيبتي) وهي هتتزوج بكرة خلاص .. وكمان يتمادى في الدلع الماسخ ويقول أباركلها !
   
   يبقى لازم ياخد فوق دماغه عشان يفوق.
   
   بس كده.
  
"
83494,"
   شيخ محمد فرح حبيبتي بكره .. اباركللها ؟
  ","

   اختشي على دمك.
  
"
83495,"
   انا داخله تانيه كليه ومتقدملي واحد هو محترم واهلي عرفينو كويس وكلو بيقول مناسب ..بس انا مش بفكر ف الموضوع داه خالص وعارفه ال متقدملي داه ومش قبلاه خالص مع انو كويس ..! ف محتاره جداا
  ","

   لو كليتك نظرية اقعدي معاه وشوفي .. لو فضلت على عدم القبول ارفضي.
  
"
83496,"
   ياشيخ محمد عندى تقريبا 24 سنه 
بنت ع نياتى جداا وخجوله حاليا بشتغل ومعنديش خبره عن اى حاجه
بتحط فى مواقف مش بكون عارفه اعمل اى ولا اقول اى
معنديش ال ينصحنى اعمل اى
  ","

   الأيام والمواقف هتعلمك !
   
   وأنت اقرئي وطوري من مهاراتك ومداركك.
  
"
83497,"
   بعد اذن حضرتك ممكن تفيدني 
انا سمعت معلومة بس مش متأكد منها 
هو صحيح لو انا في علوم وجبت سنتين امتياز يحقلي احول صيدلة
 تعليم عادي ازهري مش خاص 
متشكر لحضرتك
  ","

   كان زمان.
  
"
83498,"
   خريجة حديثه من علوم و تايهه ....انصحنى
  ","

   حاولي تاخدي دبلومة الميكرو.
  
"
83499,"
   هو ليه الكل شايف علوم مش حلوه ؟
  ","

   عشان صعبة جدا .. وغالبا عالفاضي.
  
"
83500,"
   احول اسنان بعد سنتين ف علوم ؟
بنت
  ","

   أيوه.
  
"
83501,"
   لما تكون مخنوق وتعبان بدون سبب شو بتعمل 😔😥
  ","

   كما أنا الآن !
   
   بصبر ..
   
   بصبر وإن ضاق نفسي .. محسنا بربي الظن .. حتى تنفرج ..
   
   الدنيا كلها ليست إلا لعبة صبر.
  
"
83502,"
   اللهم جنة قبل الجنة
  ","

   آمين .. آمين .. آمين ..
   
   تصبحون على خير يا صحبة الجنة 💚
  
"
83503,"
   كان فيه وعد منك زمان بس شكلك نسيت ياشيخنا
  ","

   قل للزمان ارجع يا زمان ! 😔
  
"
83504,"
   ‏إِنَّا وَجَدْنَاهُ صَابِرًا ۚ نِّعْمَ الْعَبْدُ ۖ إِنَّهُ أَوَّابٌ
  ","

   الله !
   
   اللهم من واسع فضلك وكرمك وعوضك.
  
"
83505,"
   عاقدين والاهل مضايقين علينا جاااامد ومفيش مجال انه حتي يمسك ايدي 
وطلب مني اني اروخله البيت ومفيش حد في البيت خااالص ولما برفض بيزعل جااامد وبيقولي مش هدخل بيتكم تاتي
  ","

   إياك تروحيله !
   
   اقعدوا مع بعض عندكم وتتيسر بإذن الله ..
  
"
83506,"
   يارب ترد ... خطيبي للاسف أهله مش هيساعدوة في جوازنا بس وكمان طمعانين فيه وبياخدوا من فلوسه واحنا لسه ماجهزناش حاجه. المشكله اننا متفقين اني هساعدة بس هزعل جدا بعد ما تشاركه بمرتبي ياخدوا الفلوس اللي هنحوشها .. خايفه منهم جدا وخايفه يحصل مشاكل ... واكيد مش هعرف أقوله مش تساعدك لاني اصلا شايفاه بيتعب
  ","

   مش دورك تساعدي خالص إلا بالمطلوب منكم أنتم في الاتفاق .. تساعدي والدك يعني ممكن !
   
   أما هو فدوره يظبط الأمور مع أهله ويحافظ على حقكم ..
   
   لو معرفش يعمل كده وفضل ضعيف = فده مؤشر سيء جدا؛ هيتعبك بعدين.
  
"
83507,"
   انا مبقتنعش بالحسد ده عادى ؟ ،، جاوبنى بالله عليك يا شيخ
  ","

   هو موجود طبعا وله تأثير بلا شك !
   
   لكن غلط تحبسوا نفسكم في سجنه ويتحول لرعب وخوف مرضي ..
   
   ثم نحن كثيرا ما نظلم الحسد كشماعة وهمية لقسوة القلوب وغدر الطباع.
  
"
83508,"
   أو مدرسه كلام ف الحب😂😂
  ","

   كده دخلنا في جو أسير الأحزان وعازف بلا وتر والكروان المجروح 🙃😬
  
"
83509,"
   طيب معلشى انا كتير بخاف ان ربنا يبتلينى بولد زيه
او حتى ولد يعاملنى كويس ويعامل بباه وحش
بتمنى ولادى يبقوا خلاقا ودينا
ف بالشكل ده خلاص ولادى هيكونوا كده
ولا اذا احسنت تربيتهم وهو صلح اسلوبه هيبقوا كويسين؟
مامته بردوا اسلوبها ف التربيه كان غلط وانا عارفه كده ف بقول لو انا احسنت التربيه ف امل بالبر
  ","

   طبعا بإذن الله.
  
"
83510,"
   يا شيخ خطيبى لما بيتعصب بيقعد يقول خرا و زفت 
وانا بتعصب و بضايق من الطريقة دى مع انه فى العادى طيب جدا و محترم جدا
  ","

   فيه حد بيكون قابل للتعايش والتطنيش .. ما دام كويس معاك ما تقلقيش.
  
"
83511,"
   انت اتعلمت فين يا عم انت 😃 مش كلية علوم لأ ☝🙃
  ","

   يدرس في مدرسة الحياة ! 😂😂
  
"
83512,"
   ياشيخ خطيبي دايما الحمدلله بيشجعنى بس بتيجى عليه في الآخر السنة اللي فاتت قالى عايز جيدجدا وجبت التقدير ده 😂 دلوقتى قالي هاتى امتياز وهجيب لك هدية كبيرة والحمدلله ربنا وفقنى 
ينفع كده بيقولي كنت مستلمك بتجيبي جيد دلوقت بتجيبي امتياز 😂 
صعبان عليا صراحة لانه بيوفي بوعوده يااااااارب هدية حلوة بقى
  ","

   ربنا يسعدكم ويتم عليكم بخير ..
  
"
83513,"
   دايما بتلخبط واقول عليك الشيخ مبروك عطية 😂😂
  ","
  😂😂
  
  هتروحي النار يا زينبُ !
  "
83514,"
   عملت سيرش عن ولد مجرد فضول و خطيبي عرف صدفه وانا قاعده جمبه شافه و سألني قولتله معملتش سيرش و الله ممكن بالغلط او واحده صاحبتي مسكت موبايلي لان كان هيحصل مشاكل جامده كده ابقى كدابه؟
  ","

   لا كده صح .. وما تعمليهاش تاني.
  
"
83515,"
   ألقاكم يا صُحبة الجنة 😁
  ","

   لاااا .. مش كل مرة !
   
   أنا الحكومة.
  
"
83516,"
   انا مكتوب كتابي من سنه ونص لابن خالتي وقبلها سنه خطوبه وانا مكنتش بحبه اما جه يتقدم بس عادي متقبلاه وقولت الحب مع الوقت بس محبتهوش لحد دلوقتي ، ومن كلامه معايا مبحسش انو بيحبني وبيعمل خناقه علي حاجات بسيطه وانا مبدخلش حد بينا ومعظم الوقت بيبقي عايزني انا اللي اجي اكلمه حتي لو هو الغلطان..
  ","

   سيناريو لا يبشر بخير.
  
"
83517,"
   مش بعرف امسك نفسي من الضحك ، عندك حل ؟
  ","

   وتمسك نفسك ليه ؟!
   
   خليك على طبيعتك.
   
   (المهم بس للبنات يبقوا يفرقوا بين المواصلات والأماكن العامة .. وبين قعدتهن مع بعض في البيت .. عشان بنسمع أحيانا حاجات مش ظريفة خالص والناس يسيئون الظن بصويحبات القهقهة مهما كانت محترمة).
  
"
83518,"
   لماونكون في فرح و بتاع الدي جي يقول اللي يحب النبي يرفع ايده لفوق.. او اللي يحب النبي يسقف.. هل لازم تعمل كدا والا مكونش بحبه؟
  ","

   واللي بيحب النبي يرقص !
   
   قلة أدب ووقاحة وفجر، ويخشى على صاحبه من زوال دينه للاستهزاء !
   
   سمعتها مرة في شريط وعملت مشكلة مع السواق ..
   
   وقفله.
   
   موضع معاصي ونيلة .. يخليه متعاص وخلاص لعل الله يتوب عليه ..
   
   ايه اللي يجيب سيرة النبي -صلى الله عليه وسلم- في القرف ده كله ؟!
   
   أما بعد ..
   
   فاللي يحب النبي يا فندم ما يقعدش أصلا في مكان زي ده ..
   
   ولو اضطر للحضور عشان حد من الأرحام = بيروح يسلم ويبقى عمل الواجب ويمشي.
  
"
83519,"
   من كتر حبي لصحبتي حبيت أخوها 💔
  ","

   أخوها:
  
"
83520,"
   🌸🌸🌸🌸
  ","

   لازم مواجهة وتتحط النقط على الحروف قبل الفرح.
  
"
83521,"
   @@
  ","

   أنت أصيلة على فكرة !
   
   اتكلمي معاه بوضوح وحسم، ولطف في نفس الوقت ..
   
   العصبية لو زادت عن حدها فهي عيب يخوف الصراحة.
  
"
83522,"
   كان نفسي في حاجة وربنا قدر وبعد دعاء كتير محصلتش
اللي مأثر فيا جدا انها حصلت لناس اعرفهم حوليا، مش بتمنالهم إلا الخير والله بس كنت أتمنى انها تحصلي معاهم ونبقا سوا
كارهة اني مضايقة كده ومش عارفة اتصرف مع نفسي
  ","

   معلش !
   
   شعور طبيعي وهتتجاوزيه بإذن الله ..
   
   وما دمت راضية عن ربك أبشري بالخير كله.
  
"
83523,"
   انا اسمي حسين واختي جت تسمي ابنها علي اسمي حماتها قعدت تتريق عليها وتقولها ايه الاسم الوحش دا 
هو انا اسمي وحش يا شيخ !
  ","

   أنت من الأحرار يا حسين !
   
   واسمك مرررة زين 😍
  
"
83524,"
   ما نصيحتك بعلاج الفتور غي عبادة الله الذي يوصل به الحد بعدم الصلاه..؟! 😭
  ","

   اسمع ده:
   
   فاستقيما
   

    https://www.facebook.com/m.atiia.soliman/videos/1321356817944160/
   

"
83525,"
   مش ناوي تحوش السحابة اللي بتعيط دي يا ابو انس ...امال مين هيهشتكنا ويبشتكنا 😢😢
  ","

   عمركم طلبتم حاجة وأخرتها عنكم ؟!
   
   محدش له دعوة بيا 😬
  
"
83526,"
   ي شيخ محمد صيف مصر بقى وحش وانت واخد فكرة غلط النهاردة درجة الرطوبة لا تطاق
  ","

   عارف والله !
   
   والمكيفات هنا طبعا نعمة كبيرة ..
   
   لكن فيه نسمة جميلة في جو مصر بتلاقيها عالمغربية كده أو آخر الليل أو ساعة الفجر .. صدقا مش موجودة في حتة تانية ..
   
   هنا من مكيف لفرن لمكيف لفرن .. الله يلطف بجيوبنا الأنفية اللي اتدمرت والله 😔
  
"
83527,"
   أيهما تفضل الجلوس في الظل أم أخذ حمام شمس في الصيف؟
  ","

   كنت عاشقا للصيف يا آسك حتى أتيت إلى الرياض !
   
   الصيف هنا به حمامات .. للإعدام شويا 😬
   
   أحب شتاء الرياض سيما حين تفاجئنا تلك البدوية بثوبها الباريسي في أجواء المطر والغمام، وسيل وادي نمار .. وما زال عشقي القديم لصيف مصر، وعصاري صيف مصر، وليالي صيف مصر، ونسمة فجر صيف مصر.
  
"
83528,"
   شيخ ، اخت صحبتى زنت مع واحد واتجوزته حالياً، باباها طردها من البيت ومش بيتواصلوا معاها خالص ، باباها راجل محترم وطيب جداوكذلك صحبتى، 
ماما بتقولى معتش تروحى لصاحبتك فى البيت حفاظاً على سمعتك كبنت، هل كلامها صحيح؟ مع العلم إن بيتهم كويس جدا والله واخاف على شعورهم من عدم الذهاب اليهم
  ","

   روحي عادي .. وفهمي ماما !
   
   وبعدين هي غلطت ووقعت في كبيرة .. نساعدها على التوبة ولا نفضل نعاقبها بمصيبتها لين تموت ؟!
   
   ربنا الهادي.
  
"
83529,"
   يا شيخ انا كان مكتوب كتابي وانفصلت ، انا بقول انه ظلمني و هوا بيقول اني ظلمتة و مصمم وانا مصممة ، ومش عارفة مين الى ظلم التاني وخايفة اكون فعلاً ظلمتة بس ازاى !!!!
  ","

   أومال ليه ربنا قال: "" ثم إلي مرجعكم فأحكم بينكم فيما كنتم فيه تختلفون "" ؟!
   
   سيبوها لله .. هو بينكما؛ سبحانه وبحمده.
   
   ألا أدلكما على أفضل من ذلك ؟!
   
   افترقا بإحسان .. يرجو كل منكما العوض من ربه، ويحب -على أي حال- الخير للآخر.
  
"
83530,"
   يا شيخ بالله عليك ترد ضروري .. انا متزوج جديد وزوجتي بتتكسف جدا بتتكسف حتي تقول اسمي ف طبعا لم تتم العلاقه بينا حتي الان انا بحاول معاها بس كسوفها الشديد دا بدأ يضايقني فعلا انا حاسس اني مضغوط مش سعيد زي م كنت بتمني تنصحني اعمل ايه لو سمحت ؟؟
  ","

   كان فيه بينكم فترة عقد ؟
   
   أو حتى خطوبة كافية تتعودوا ؟
  
"
83531,"
   يا شيخ ممكن تأكد صحة الموضوع دا؟ 
""عقوبة مشاهده المقاطع المحرمه(+18) 
1: لايشم رائحة الجنة 
2: طرد من رحمة اللہ 
3: موقعہ في النار
 4:يعلق ب سيم من عيناه 
5:يعذب 20عام في النار على مقطع الواحد""
  ","

   كذب وجهل .. وحيلة قديمة حديثة من سفهاء الوعاظ ليصدوا الناس عن ذنب ما، فيحرفوا في دين الله.
  
"
83532,"
   ياشيخ لو سمحت انا لما حد يجى يسلم عليا بتكسف ممدش ايدى!!
وناس كتير بتعتبرها انى بأفور فى كدة 
بالله عليك قولى اعمل ايه 
اسلم وانا عارفه نيتى ووشى ف الارض ولا ايه !!
  ","

   بتتكسفي ما تمديش .. ومش بتتكسفي تعملي حاجة ما ترضيش ربنا ؟!
  
"
83533,"
   بس انا فعلا حسنت من نفسي جدا ووصلت. لمرحله اني متعصبش قدامه ..لكن هو بياخدها حجه 
وكمان لما بقعد معاه تاني وافهمه يقوللي معلش فهمت غلط
  ","

   خلاص تمام ما دمت قادرة تصلحي وتتحكمي وتفهميه .. وهو يساعدك ويشجعك ..
   
   ربنا يتم عليكم بخير.
  
"
83534,"
   غير السائله طب هوينفع اني كنت الاول لبساه علي انه فرض بناء ع اراء شيوخ وبعدين عرفت ان في اراء تاني ينفع اعمل كده
  ","

   ينفع ما دمت تقلّدين من تثقين بدينه.
  
"
83535,"
   لو حاسس اني بخسر دنيتي و اخرتي اعمل ايه
  ","

   تقف وقفة صارمة .. تنهي فيها كل ما يحجب قلبك عن الله !
  
"
83536,"
   هو كتب كتاب سنه كتير ؟
  ","

   ده الحد الأقصى.
  
"
83537,"
   كان لي صديق شاب من الجامعة ثم علمت أن لا تجوز الصداقة بين الجنسين فقطعت علاقتي به وندمت ورجعت الي الله وبعد فترة عملت أنه تعلق بي ويحاول أن يتواصل معي وانا اصده ولقد مرت ٣ سنوات وهو يحاول حتي الآن وانا سوف ارتبط بشخص آخر هل هذا الشاب سوف احمل ذنبه بسبب تعلقه بي ام ليس علي ذنب .. جاوبني رضي الله عنك.
  ","

   مفيش ذنب !
   
   اقطعي عليه الطرق تماما.
  
"
83538,"
   منتقبة 
زوجي شايف انه عادي اني اقلع النقاب ادام اخوه وكذلك حمايا شايف كده هما مش بيغصبوني ولا بيتكلموا بطريقة وحشة بالعكس اسلوبهم كويس الحمد لله في كل حاجة فهل فعلا جائز اني اقلع النقاب امامه
  ","

   نعم .. لو تلبسينه على الاستحباب.
  
"
83539,"
   خطيبي متدين واخلاق ومحترم وبيحبني جدا ومستعد يعمل اي حاجه عشاني بس المشكله ف نقطه واحده ف علاقتنا وهي عدم التفاهم انا عنيده وعصبيه فآي مشكله صغيره بتكبر بسبب انه مركز مع المشكلتين دول وكمان خايف اني اعمل مشاكل مع مامته وباباه بسبب مابيسمع الناس رغم اني طول الخطوبه مفيش بيني وبينهم مشاكل اتعامل ازاي؟
  ","

   لو كنت مكانه = كنت هسيبك !
   
   فظبطي نفسك عشان ما تخسريش.
  
"
83540,"
   إذا كان بإمكانك الحصول على ميزة يتمتع بها حيوان، فما هو الحيوان والميزة التي ترغب في الحصول عليها؟
  ","

   ما أقول إلا الله يهديك يا آسك !
   
   الفهد الصياد 🐆 .. سريع، ونظره ثاقب، وبياكل كتير وسمبتيك في نفسه دايما 😬
   
   طبعا مع الأخذ في الاعتبار إني فطريا واخد من أنتخة الباندا 🐼 يعني 😌
  
"
83541,"
   ألقاكم يا صحبة الجنة
  ","

   والله منا مزعلك ..
   
   💚
  
"
83542,"
   تفتكر هييجي يوم ونلاقي الأمان!
  ","

   لو فقدنا الأمل في ذلك = لما عاد لنصبنا في هذه الحياة معنى !
  
"
83543,"
   لا جنتلة وراحة بال يا ابو انس 😂😂
  ","

   لما تبقى صايم ومش لاقي شوية شوربة تسلك بهم زورك تبقى تعرف 🙃
  
"
83544,"
   يمكن عشان انت متجوز يا شيخ بتقول كده .. انما احنا ك سناجل خالص بنقولك جنتلة 👍💔😂
  ","

   أنا متجوز بتأشيرة سنجل يا عم ☹️
  
"
83545,"
   بتعاير بجسمي غشان مليان 
حرفيا بموت كل ليله
  ","

   عشانك -معذرة- عبيطة !
   
   ازاي تسمحي لحد أصلا (مهما كان) يتدخل في حاجة زي ذي .. دي منطقتك أنت، وحريتك أنت، وحبي نفسك كما أنت ..
   
   واللي يرخم عليك اديه فوق دماغه.
   
   وتقدري تخسي بنظام حمية منتظم .. لكن عشان نفسك أنت، مش عشان حد.
  
"
83546,"
   من مميزات السنجلة...
  ","

   اسكت !
   
   مش طلعت منيّلة بنيلة .. قندلة، مش جنتلة خالص.
  
"
83547,"
   السلام عليكم
أنا فتاة متزوجة أبلغ من العُمر ٢٥ سنة 
أُبتُليتُ بالصلع الوراثي فى مقدمة الرأس والحمدلله ولم يتبقى سوىٰ بضع شعيرات تظهر فروة الرأس 
سلكت طرق علاجية كثيرة لمدة ارع سنوات  ولم تفلح منها شئ
فهل يجوز لى وصل الشعر وماشابة ذلك امام زوجى و محارمى ؟؟ 
مع العلم انى منتقبة
فضلاً الأجابة
  ","

   الوصل والباروكة .. ليست من شعر طبيعي.
   
   عافاك الله وأسعدك ..
  
"
83548,"
   ماشيه كوسه 😠
  ","

   شخلل إذن !
  
"
83549,"
   حضرتك لما عدت السنة استفدت منها ازاى وفادتك فى ايه فى حياتك 
لان هعيد برضو
  ","

   أولا: كان أول ابتلاء قاسي في حياتي .. ووجدت في الصبر والرضا خيرا ..
   
   ثانيا: كانت نقطة تحول في طريقة مذاكرتي وتعاملي مع المواد في الكلية .. عرفت إني فعلا كنت بهبّل وببذل مجهود كبير في الطريق الغلط، للأسف.
   
   ثالثا: كان عندي وقت أقرأ كتير وأتحرك ..
   
   رابعا: اتعرفت على دفعة جديدة لي منها أصحاب حتى الآن.
  
"
83550,"
   يا شيخ محمد
أخويا الصغير 19 سنه مكنش مواظب عالصلاه أبدا بقاله كتير وأنتظم فتره رمضان اللي فات دا ماعدا المغرب وبعدين رجع تاني مبيصليش حتى الجمعه نصحته كتير وهو واعي وفاهم وبابا حاول معاه كتير بس دلوقت هما متخاصمين بقالهم سنين وبدعيله دايما 
بس مفيش فايده وأنا خايفه عليه أعمل أيه أكتر من كدا
  ","

   للأسف مفيش أكتر من كده !
   
   ربنا الهادي.
  
"
83551,"
   اخويا جاب 60 وشال الانجليزي وابويا عامل فرح
  ","

   أنت ناجح ياض 😂
  
"
83552,"
   يا أبي 
كنت مخطوبة لحد على خلق ودين وبحبه جدا وهو بيحبني، ولظروف انه بيدرس بس مش شغال على طول! كان في كلية وحول لتانية فنزل سنتين وحجات تانيه أهلي بكلامهم وصلوني للفركشة، هو متمسك جدا وعايز يرجعلي بس أهله كارهني جدا وأهلي رافضين اننا نرجع، أستنى لما يخلص دراسة ويبقاله شغل دائم ولا أعمل ايه؟ 😢
  ","

   غالبا معدش هينفع للأسف.
  
"
83553,"
   بعتلك كذا مرة يا أبو أنس و مبتردش عليا. 
ربنا يسامحك😐
  ","

   خاصم 🤙🏻
  
"
83554,"
   يا سراج بيه
  ","

   مالك يا حزلقوم ! 😏
  
"
83555,"
   بس البنت بتحب تحس انه عاوزها زي م هي 
وانها مش مضطرة طول الوقت تبقي حد غير نفسها
عشان تعجب وتنول الرضي
قاهمني
  ","

   فاهم جدا !
   
   هو عازها عشان نفسها في الأساس وإلا كان رفض عادي من الأول ..
   
   لكن حابب تعينوا بعض وتشدوا من أزر بعض على الطاعة ..
   
   فاستعيني بالله وأبشري ..
   
   وبقوله برضة ""واحدة واحدة""؛ أوغلوا فيه برفق.
  
"
83556,"
   متدين جدا وانا مش اوى واخبرته ف البدايه ووافق ثم بعدها اصبح كل تفكيره فى تغيير كل حياتى وجعلى اتبع جميع السنن طريقته ليست سيئه ولكن اعتقد انه يحتاج اخرى ولست انا.الوضع خانق بالنسبالى  ويسأل اخى عنى هل فعلت ما طلبت منها واخى يخبره دوما اذا قصرت ليعاتبنى اشعر ايضا بالضيق لتكلمهم عنى بهذه الطريقه
  ","

   طب ما دامت طريقته ليست سيئة ليه ما تتشجعيش أنت ؟
   
   وهي الأخرى دي أحسن منك .. ولا أكثر حبا لله من قلبك ؟!
  
"
83557,"
   سمعت اللايف بتاع حضرتك امبارح ربنا يجازيك خير يارب اكتر حاجه لمستني اوي اننا فعلا عندنا جفاف عاطفي اهلنا قاسين بطريقه تخلينا نكلم نفسنا هل ءحنا نستحق ده ولا لا وعمالين نغلط ومش لاقين حد ينبهنا بيجلنا وقت هنموت من الخنقه ومنعرفش يعني اي حضن ام او اب يهون علينا ادعيلي والنبي ربنا يهديني ويغفرلي
  ","

   معلش !
   
   هكذا الدنيا لا تخلو من ابتلاء ..
   
   ربنا يحفظكم ويسلمكم.
  
"
83558,"
   خطيبى الاول كان بيكلم بنات  زى مابيقولوا بس دلوقتى غير بشهاده الجميع بس كل لم اروح مكان الاقى ناس كتير وخصوصا بنات يجرحونى بالكلام مع انه كويس جداااا ووالله هو فيه  حجات كانوا بيتمنوها بس لم  اسمع كدا منهم بنهار وبحس انى ندمت انى وافقت  مبقتش احب اروح مناسبات او اقابل اى حد كرهت الخروج
  ","

   سبحان الله !
   
   هم البشر ليه كده مجرمين وظلمة ..
   
   إن الواحد منا إن أذنب في حق ربه وتاب إليه = تاب الله بمنه عليه !
   
   طنشي يا بنتي .. ما دام الولد بقى كويس ما تعبريش الجهلة دول.
  
"
83559,"
   امتى تصارح حبيب و رفيق بال جواك مهما كان  شيئا سيئا
وامتى تقول نتعامل بما يرضي الله ! واقلب الصفحة معاه
  ","

   نحن في الأصل ننصح بالتجاوز والتماس العذر ..
   
   لكن اختفاء اللوم من العلاقات ليس دوما مؤشرا جيدا .. لأنه قد يعني: ""معدتش فارق"".
  
"
83560,"
   خطيبي اتخرج اجبله ايه هدية🙈
  ","

   شقة 😬
  
"
83561,"
   يا ابي خطيبي كان عايز يخطبني من زمان و اتحايل على اهلي و بيحبني و كويس معايا بس و هو عندنا و بيفتح سيرش الفيسبوك بتاعه قدامي لمحت اسم بنت مع العلم اني متأكده انه مبيكلمش بنات غيري بس ليه يبحث عن واحده انا عارفه انه كان معجب بيها قبل ما يعرفني هتجنن اعمل ايه
  ","

   انسي ما دام كويس معاك.
  
"
83562,"
   كيف تلملم شتات قلبك
  ","

   شتات قلبي ؟!
   
   ليس له إلا الله ربي.
  
"
83563,"
   يا ابو أنس بعتلك كتير ومش بترد عليه مع أن الكل بيقولي كلميه هو اكتر واحد هيسعدك ويدعيلكي ويقولكي اعملي ايه
  ","

   ضعي سؤالك هنا ..
  
"
83564,"
   ايه رأيك فى كليه علوم 
ممكن ترد عليا ضرورى
  ","

   متعبة والله للأسف !
   
   لكن لو أنت ولد وحاببها فعلا = توكل على الله.
  
"
83565,"
   جبت ٧٤ % ف الثانوية رغم إني اقسم بالله تعبت طول السنة و متعبتش حاسس إني مخنوق جدااا و الدنيا مقفلة معايا من كله 😔😔
  ","

   توكل على الله يا رجل !
   
   لا تنظر خلفك ..
   
   شوف ممكن تقدم في ايه واجتهد ..
   
   الأرزاق مالهاش علاقة أبدا.
  
"
83566,"
   ياشيخ رجاءا جاوبنى سؤالى بخصوص انى عايزة حد من نفس مستوى تعليمى هل خطأ ولا لا ياريت تقرا سؤالى
  ","

   مش خطأ !
   
   لكن التوافق النفسي والعاطفي هو الأهم.
  
"
83567,"
   سمعت (كن رجلا ) وحبيت كلام واسلوب حضرتك جداا وكانت دي اول مرة اسمع فيديو لحضرتك , عايزة بقا لينك (غلي نفسك ) وشوية فيديوهات لحضرتك عشان حبيت الموضوع 💚..هروح بقا دلوقتي اسمع , انا مش بابا
  ","

   دي لينكات اللايفات اللي فاتت كلها:
   
   - اصنع عالمك الخاص:
   
   ‏https://www.facebook.com/m.atiia.soliman/videos/1300931739986668/
   
   - غلي نفسك:
   
   ‏https://www.facebook.com/m.atiia.soliman/videos/1305808432832332/
   
   - كن رجلا:
   
   ‏https://www.facebook.com/m.atiia.soliman/videos/1312807958799046/
   
   - فاستقيما:
   
   ‏https://www.facebook.com/m.atiia.soliman/videos/1321356817944160/
   
   - لأن الحلال أجمل:
   
   ‏https://www.facebook.com/m.atiia.soliman/videos/1333654656714376/
   
   - لماذا نتزوج، ومن نتزوج ؟! :
   

    https://www.facebook.com/m.atiia.soliman/videos/1349637431782765/
   

   - من أول نظرة:
   
   ‏https://www.facebook.com/m.atiia.soliman/videos/1366156033464238/
   
   - لقاء مفتوح:
   
   ‏https://www.facebook.com/m.atiia.soliman/videos/1373121009434407/
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
   
   - الحب .. أيها الزائر المنتظر:
   
   ‏https://www.facebook.com/m.atiia.soliman/videos/1427942897285551/
   
   - لا تذكره أبدا .. لا تتجاوزه أبدا:
   
   ‏https://www.facebook.com/m.atiia.soliman/videos/1454248847988289/
   
   - فرصة:
   
   ‏https://www.facebook.com/m.atiia.soliman/videos/1469011923178648/
   
   - ذكريات:
   
   ‏https://www.facebook.com/m.atiia.soliman/videos/1482898151790025/
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
   
   - توضيح الواضحات:
   

    https://www.facebook.com/m.atiia.soliman/videos/1564614870285019/
   

   - خايف أظلم:
   

    https://www.facebook.com/m.atiia.soliman/videos/1626517180761454/
   

   - أنت مش بابا:
   

    https://www.facebook.com/m.atiia.soliman/videos/1806787436067760/
   

"
83568,"
   شعرنا وكأننا في ليلة العيد💚⭐️
  ","

   الله يسعدكم ..
   
   بس مفيش عيدية 😬
  
"
83569,"
   اوعوا ياشباب و يا بنات تكسروا اهلكم اوعوا والله انا مجربة
  ","
  👍🏻
  "
83570,"
   the first time that isaw you on air >>exellent perfect one
  ","
  Thanks bro :)
  "
83571,"
   مخلص اللايڤ ..
إن ""ليس من أحسن في شئ أحسن في كل شئ وليس من أساء في شئ أساء في كل شئ، غفر الله ما لا تعلمون ""
ربنا يجزيك خير يَ أبي ويدوم لايڤاتك 😃💚💚
  ","

   الله يكرمكم ..
  
"
83572,"
   استحلفك بالله جاوبنى
بحب حد جدا جدا وهو بعيد عنى ولم يحدث أى تجاوز ولا حتى كلام بينا وعشان ابعد عنه اتخطبت وكنت كل يوم ادعلى واصلى استخاره أن لو ليا خير فيه ربنا يبوظلى الخطوبه وبالفعل باظت واتفشكلت خايفه اتخطب لحد تانى اعمل إيه؟
  ","

   يا تتحرري وتنظفي دماغك .. يا هتقضي حياتك في هذا العذاب الذي لا طائل منه.
  
"
83573,"
   عندى رؤيه شرعيه يا شيخ المغرب منتقبه من وانا لسا صغيره انا اعرف الشخص وبنتكلم ساعات رسايل بإذن الاهل لكن الرؤيه حساها صعبه تنصحنى اعمل اى يا شيخ وحكايه الكلام دى فيها حرج ولا اى
  ","

   مفيش حرج !
   
   ده حقكم ..
   
   اقعدي واتأكدي من شكله .. وخلوا الحوار تلقائي كده وطبيعي ..
   
   وربنا يوفقكم للخير.
  
"
83574,"
   🌸🌸
  ","

   ابعدي.
  
"
83575,"
   ياشيخ اصنع عالمك الخاص لو طبقنا ف الزواج يعتبر نوع م الضعف والهوان ولا اي بس
  ","

   ما ينفعش في الزواج !
   
   ولا كنا كملنا لوحدنا أحسن.
  
"
83576,"
   وليه ميقولهاش يا شيخ فيه بنات كتير بتكون حابه ان يقولها الأول عشان تهرب من فكره انه جواز صالونات ودلوقتى لو بنت جالها عريس اصحابها بيكرهوها ف انه جواز صالونات وتضطر ترفض حتى لو حلو عشان تستنى اللى هيجى عن حب
  ","

   مالناش دعوة باللي دماغهم تعبانة دول !
  
"
83577,"
   فرحى النهاردة يا شيخنا
ادعيلى😂❤️
  ","

   وايه اللي مقعدك معانا هنا ؟!
   
   وبعدين مفيش صابعين كفتة كده في جيوبك 😏
   
   عموما ماشي .. الله يسعدكم ويتم عليكم بخير.
  
"
83578,"
   معجب ببنت ..اخش اقولها اني عاوز اتقدملها ولا ارسل امي للبيت مباشرة ؟!
  ","

   أرسل الحاجة وهي هتظبطلك الأداء :)
  
"
83579,"
   صيدله وحشه اخرتها بياعه 😕😕ممكن تدخلي قسم كلينكال بقا 😅😅
  ","

   ما بحبش كلمة (بياع) دي !
   
   مهنة جميلة وكان نفسي فيها الصراحة.
  
"
83580,"
   يا شيخنا صيدله ولا علاج طبيعي خاص 
(بنت)
  ","

   صيدلة.
  
"
83581,"
   صيدلة ولا طب عسكري ! 
( بنت )
  ","

   صيدلة.
  
"
83582,"
   انا سلامي مع ابناء خاليو خالتي يكون بالوس وانا عارفه انو حرام لانهم مش من محارمي و انااصلا ناويه بطلها المشكله انو خطيبي ميعرفش و هدا محسسني بالدنب قداموا 
نخبرو او منخبروش مع العلم انو اكيد راح يزعل قوي قوي !؟
  ","

   ما تعرفيهوش طبعا !
   
   وأنهي هذه الأمر فورا.
  
"
83583,"
   هل يجوز شراء عقارات في العاصمه الاداريه ؟
  ","

   ما شاء الله !
   
   معاك فلوس تشتري فيها ؟! 👀
  
"
83584,"
   السلام عليكم 
اختي عندها مشاكل مع زوجها عايزين نعرف رأي الدين فيها 
هيا متزوجة منذ ٤سنوات ولديها ولد وبنت وزوجها يعاملها معامله سيئه للغايه ولايعطيها الاهتمام الكافي ودائما ما يضربها ويهينها ودائم الشك فيها وهيا ع خلق ودين  فما هو الحكم الشرعي لهذا الزوج اتكمل معه ام تنفصل عنه
  ","

   أنا بستغرب لما يبقى واحد منيّل بالطريقة دي ليه بتتأخروا كده في أخذ القرار ؟!
   
   طيب لو بتصبروا على سبيل لعله يتحسن ليه بتظلموا عيال ييجوا في بيت بالشكل ده ؟!
   
   عموما .. حد من رجالتكم يقعد معاه ويحط النقط على الحروف ..
   
   يا يتصلح ويتقي الله .. يا يبقى فيه كلام تاني.
  
"
83585,"
   يا شيخ ف حديث فيما معناه ان ف واحد جيه للرسول وقاله اني احب فلانا قال فاخبره 
وهو يا شيخنا احنا لو حبينا اي حد نعترف ولا ع حسب الحد دا .
  ","

   ده الحب في الله
   
   حضرتك !
   
   بين أخ وأخ .. وبين أخت وأخت ..
   
   مش اللي بالك فيه خالص.
  
"
83586,"
   الرابط:
  ","

   https://www.facebook.com/m.atiia.soliman/videos/1806787436067760/
  
"
83587,"
   تمام العاشرة بتوقيت القاهرة بإذن الله ..
  ","

   ألتقيكم في بث مباشر على الفيس بوك تحت عنوان:
   
   "" أنت مش بابا "".
  
"
83588,"
   ازي اعيد تظبيط البوصلة
تايهه!
  ","

   يبدأ تظبيطها من السجود.
   
   ألقاكم يا صحبة الجنة 💚
  
"
83589,"
   ياابو انس قولنا ايه رايك فى النقاب الملون ( زيتى ونبيتى  والوان تانيه زى بجانب الاسود )
  ","

   لا بأس .. جميل.
  
"
83590,"
   لما بكون قاعدة مع خطيبي شهوتي بتكون عالية وانا مضايقة من كده احنا والله مش بنتكلم في اي حاحة ولا حتى كلام غزل بس هو لما بيكون قاعد معايا بحس بمشاعر كتير وبتعمد اني ما افكرش في حاجة خالص بس انا من ابسط الحاجات او من نظرة بيحصلي كده 
هو انا كده وحشة او تفكيري وحش ؟ 
انا بحبه جدًا بس مضايقة اني كده 😭
  ","

   ده مؤشر كويس على فكرة !
   
   المهم مفيش خلوة ولا تجاوز .. وربنا يتم عليكم بخير.
  
"
83591,"
   26سنة ماجستير و بشتغل و لي نصيب من الجمال.. ولا يطرق بابي أحد! الموضوع مأثر عليا بزيادة و مايصعبه أكتر هو انك تحس ان اي شعور بالنقص او الاحتياج للاخر يراه الناس شيء تافه و انت العكس ودا بيخليك تعيش همومك لوحدك حتى دون أن تشتكي..
  ","

   لا تشتكي إلا لمن بيده الأمر !
   
   أبشري بالخير بإذن الله.
  
"
83592,"
   في صيدله يا شيخ و هقعد سنه زياده بعد البكالوريوس عشان شايله مواد
والدتي منهاره اعمل ايه هو انا كده في مصيبه فعلا؟ 
انا بنت
  ","

   ولا مصيبة ولا حاجة !
   
   كله بيعدي بإذن الله.
  
"
83593,"
   هعتبر رأيك ك رأي والدي الله يرحمه
واحد بيحبني..انسان كويس واخلاق وبيغير من نفسه وتغيير ملحوظ جدا ماشاء الله.. قالي انه معجب وهيتقدم بعد ميخلص..وانا معجبه بس مقولتش مغليه نفسي..هو هيتقدم قريب لانه خلص كليه..متكلمناش خالص..حباه وبدعي ربنا يرزقني بيه لو خير ولو شر يبعدنا عن بعض من دلوقتي ..ممكن نصيحه ؟
  ","

   وأنا سأدعو لكما بالجمع على خير .. إن كان خيرا.
  
"
83594,"
   يعني نكمل لعب عادي يا شيخ؟
  ","

   المهم لا تلهيك عن صلواتك .. ولا تغتال معظم أوقاتك.
  
"
83595,"
   شيخنا بالله عليك تجيبنى
زوجتى فى بعد عنى فى الكلام و المشاركات و الاهتمامات بل حتى فى الفراش . ما نصيحتك لي و لها .
  ","

   تصارحا .. تصالحا .. تراحما .. تفاهما .. تناقشا .. تعايشا ..
   
   لا تدعا للشيطان بينكما سبيلا.
  
"
83596,"
   كيكي مين يا سامية ؟؟ دانتي بتتزحلقي من على كنبة التوكتوك !!
  ","

   احنا بنحب نزيط بس .. حاجة مرار يا شيخ والله.
  
"
83597,"
   اوقات مش بحس اني ف المكان اللي مفروض اكون فيه
واوقات تانيه بقول دا اختيار ربنا ليا 
عايش في حالة من التوهان لدرجه ان دماغي بدأت تتوه مني
  ","

   ده تفكير سلبي !
   
   سيبك منه خالص ..
   
   أنت في أصح مكان .. استعن بالله ولا تعجز.
  
"
83598,"
   عايزة ارقص kiki حرام ولا اي يا شيخ 😂💔
  ","

   لما يبقى عندك سيارة الأول نبقى نشوف الموضوع ده ! 😏
  
"
83599,"
   دا المتنفس يا راجل.. 😂😂مين اللي شال الشبشب
  ","

   آه والله !
   
   عيد الأضحى داخل مثلا وكل أصحابي بين مسافر مصر وبين حاج وهبقى لوحدي فعليا ..
   
   ومش عارف لولاكم ولولاه كنت فعلا هقضي أيامه ازاي.
  
"
83600,"
   ليه دايما لما حد يسالك ويقولك انا حاسس ان حد اذيني وعايز يروح لشيخ بترفض طب ايه الحل اكيد محدش يقدر يضر حد الا بارادة الله بس ليه
  ","

   لأن غالبهم بيكونوا سحرة أو نصابين أو جهلة !
  
"
83601,"
   البلاستيشن حرام يا شيخ..
  ","

   حرام عليك ! 😩
  
"
83602,"
   يا شيخنا انا في طب بشري عندي و عندي سمر كورس  المشكلة اني حابب كوني طبيب في المستقبل بس مش حابب نظام الدراسة والضغط اللي بتعرضله في الكلية
عشان كدا بدات اتخنق ومكنتش بذاكر
وانا لازم اعدي في السمر دا والا هدبلر سنة وافوت دفعتي
مش عارف اعمل اي بجد
انصحني يا شيخنا او ادعيلي
 اوقات بفكر احول من الكلية..
  ","

   استعن بالله يا دكتور واستحضر نية طيبة ..
   
   معلش؛ تتعب شوية اليومين دول .. وتحس بالثمرة وتكمل طريقك ومسيرتك شاكرا نعمة ربك بإذنه.
  
"
83603,"
   انا مليش في الاسك ده خاالص انا بدخل بس اقرأ اجابات حضرتك وبس واقفل تاني واحس براحة ربنا يرزقك الجنة
  ","

   الله يسعدك ويجبر خاطرك ..
  
"
83604,"
   شيخ يا شيخ يا شيخ
عاوزه حل للعند والحساسيه الزياده
ومعاك شوية عصبيه 😂 امممم مش شويه هيا شويات 😌
اعمل ايه بالله عليك ؟؟؟؟؟؟
  ","

   أي صفة سيئة فيكم تقدروا تغيروها !
   
   أو على الأقل تصلون بها لدرجة أقل وأقل في الحدة والظهور ..
   
   الأمر محتاج منك صبر ومجاهدة وتقييم للمواقف وردود أفعالك فيها والاستفادة والتقويم من موقف للتاني.
  
"
83605,"
   قولت لخطيبي ايه رايك منتكلمش يومين كده لاننا مكناش بنلاقي كلام نقوله كل يوم 
فوافق وانا دلوقت مضايقه اوي ووحشني بس مش هبعتله لاء 
هو اللي عملته صح ! 
مش هو المفروض يبعتلي ي شيخ 
يعني ده هو الراجل حتي
  ","

   ده صح !
   
   أحيانا القرب بزيادة دون حياة حقيقية تتشاركان فيها بيعمل نوع من الملل والرتابة ..
   
   عشان كده لزوم حدود الشرع جميل ومريح.
  
"
83606,"
   نفسي احب واتحب ولسه داخله تانيه
وكليه عمليه
  ","

   نفسك ؟
   
   طبيعي جدا ..
   
   المهم تثبتي كده وتعيشي مرحلتك وتسيبي كل حاجة لوقتها.
  
"
83607,"
   يعني ايه التأويل يا شيخنا ؟
  ","

   يعني تفسير الحلم، ووقوعه !
  
"
83608,"
   القاكم ياصحبة الجنة 💚 حقيقي جملة عظيمة والله .. اللى هو اى وداع دنيوي هين مادامت الجنة لم تضع 💚
تسلم ياشيخنا الله يحفظك
  ","

   صدقت ..
  
"
83609,"
   بنودع حلم كل يوم  ..
  ","

   ولعل التأويل ينتظرنا على الطريق .. بس الصبر !
   
   ألقاكم يا صحبة الجنة 💚
  
"
83610,"
   ترفقوا يا جماعه بنفوس من تحبون ... كل شوية نفس السؤال .. ماالذى بينك وبين الله لتنال كل هذا الحب .. يمكن الأستاذ محمد ربنا رزقه من فضله إنه لا يغتر بمثل هذا .. لكن كثرة المدح قد تفسد القلب فخففوا من مثل هذا .
  ","

   أحسنت.
  
"
83611,"
   يا مولانا هطلب من حضرتك طلب يبدو لك تافه و لكن انا في اشد الحاجه ليه 

دعواتك انجح السنادي صافي و اعدي علي خير مستني النتيجة و مش عايز ازود علي أهلي و اضايقهم اكتر البيت مش مستحمل اي خبر وحش
  ","

   وليه تافه !
   
   ربنا ينجحك ويوفقك .. والجميع يا رب.
  
"
83612,"
   يا شيخ محمد تبادل الفالو ولايكات بين الاولد والبنت عادي ولا مش عادي ؟؟
  ","

   عادي لو على أد كده !
   
   مش عادي لو مقدمة لقرف جاي .. ككثير مما تراه عندي من مشاكلهم ومشاكلهن ..
   
   بالتالي السلامة لا يعدلها شيء.
  
"
83613,"
   جوزى ضربنى وشتمنى وتف عليا قدام امه واخد منى مفاتيح الشقة والدبلة والدهب وموبايلى عشان يسيبنى اروح لاهلى ولما سبت كل حاجة فرارا منه خالو كلم باباه ماردش عليه ومعبرنيش لحد دلوقتى واهلى مصممين يطلقونى منه وكل يوم يعدى مايعبرش فيه بيشتعلو اكتر اعمل ايه
  ","

   لازم قعدة من رجالة أهلك وأهله .. بحكمة وحسن نية .. وتشوفوا الدنيا رايحة على فين، واللي له حق ياخده لأني معرفش المقدمات.
  
"
83614,"
   اصحابك اللي في الرياض فينهم.. المفروض كل يوم تبقي معزوم عند حد فيهم ، حد يبقي معاه ابو أنس ويسيبه كدة ☹😏
  ","

   لولاهم والأكل اللي بنلتهمه سوا آخر الأسبوع كان زماني اختفيت !
   
   الله يجزيهم عني خير ..
  
"
83615,"
   خلاص اعزموني انتم الاتنين لاني جعان برده هتأكلوني ايه؟ 😁
  ","

   يا سيدي لو جبنة وزيت زيتون .. زي العسل !
   
   المهم الصحبة والونس.
  
"
83616,"
   عشان بس الرياض مفهاش البيك 🙄😂
  ","

   لا وصل يخويا .. احنا اللي افتتحناه أصلا 😬
   
   ورحناله الخرج كمان قبل ما ييجي الرياض !
  
"
83617,"
   ليه بس يا مولانا.. ربنا يفتح نِفسك
  ","

   الحالة دي معايا من زمان !
   
   والله فعلا مش لاقيلها حل ..
   
   أبقى فعلا جعان ومليش نفس ..
   
   وأروح أشتري أكل .. بعد كم معلقة خلاص شكرا ..
   
   ويترمى !
   
   وعدت بستحرم أجيب .. وفي نفس الوقت جعااان ..
   
   كنت وأنا صغير أقول لنفسي ده لو عشت فترة لوحدي هظبط الدنيا وهعمل اللي نفسي فيه ..
   
   مفيش مكان في الرياض أو أكلة فيها غالبا ما مرتش علي .. ومع ذلك !
   
   الله المستعان ..
   
   ربنا يكفيكم شر أكل المطاعم.
  
"
83618,"
   ♦️♦️♦️♦️♦️♦️
  ","

   ههههههه
   
   هذه رسالة مشفرة !
   
   ربنا يهديكم بس .. مفيش مشكلة.
  
"
83619,"
   علي فكرة انا عاوز اكل بس كسلان اقوم 😏😏
  ","

   والله وأنا ميت جوع .. ومش جايلي نفس لأي حاجة ! 😔
  
"
83620,"
   التشدد حلو يا شيخ؟
  ","

   وحش .. زي التمييع بالضبط !
   
   كلا طرفي الأمور ذميم.
  
"
83621,"
   ما الذي بينك وبين الله كي يحبك هذا العدد من عباده؟؟
  ","

   وفيه عدد لا بأس به برضه مش طايقني !
   
   عادي ..
   
   مسكين من اغتر بستر الله عليه ونسي ما يعلمه من نفسه .. أو أحبط لتثبيط أو عدم إنصاف فقعد عما ينفعه في رمسه ..
   
   إنما هو شكر الله على النعمة، ورجاء النفع بها في الدارين .. ثم سلامة الصدر للمسلمين، جميعا.
   
   ""رب اغفر لنا ولإخواننا الذين سبقونا بالإيمان ولا تجعل في قلوبنا غلا للذين آمنوا"".
   
   جبر الله خاطركم 💚
  
"
83622,"
   يا رب ترد، خطيبتي رفيعة جدا، كل هداياي ليها بتكون اكل علشان تتخن، بس هي مش بتاكل كتير وعاجبهها، ازاي اقنعها انها محتاجة تتخن شوية؟
  ","

   ما تقلقش .. بعد الزواج هتتحايل عليها تعمل رجيم 😬
  
"
83623,"
   ارفع معنوياتي.. وبلاش هيلا هوب 😂😂
  ","

   طب أنت بوظت الألشة طيب ! ☹️
  
"
83624,"
   "" وليبدّلنّهم من بعدِ خوفِهم أمنًا"" 
"" ويَشفِ صدورَ قومٍ مؤمنين "" 
يا شيخ مُحمَّد ""))
  ","

   جميل .. والله جميل !
  
"
83625,"
   يا ابو انس انا بحبك والله انت وصاحبه الجنه 🌸💙
  ","

   شيل الألف يا عم .. وحب براحتك 😃
  
"
83626,"
   ولا يهمّك يا شيخ ، معاك العُذر اكيد
عامةً كان اخر منشن ان حضرتك بتأثّر فينا وبتغير من حياتنا وافكارنا،فربنا يجزيكِ خير جداً يعني💐
  ","

   شفته الآن !
   
   شكرا يا سارة .. ربنا يحفظكم جميعا ويبارك فيكم ..
   
   ودي حاجة بتفرحني جدا طبعا.
  
"
83627,"
   بزعل اوى لان زوجى مسجل بنت اخته باسم دلع وعمره ما دلعنى ولا مسجلنى بدلع رغم انها مش طفله يعنى واصغر منى باربع سنين بس ومتزوجه ومخلفه
  ","

   عمر ما كان الدلع مقياس !
   
   اللي عايش معاك .. بيكرمك وبيحافظ عليك = ما يستاهلش تبصي معاه لحاجة زي دي ..
   
   معلش .. أنا مقدر طبيعتك كامرأة لكن محدش كامل .. وعموما اتكلمي معاه مرة كده بلطف في وقت صفا .. يمكن أنت اللي ما بتعرفيش تدلعي عليه صح.
  
"
83628,"
   سبت خطيبي بعد 6 شهور خطبة لأن آثار عدم التكافؤ (علمي، مادي ، اجتماعي، ديني) ابتدت تظهر ،، انسان طيبان بس فروقات كتيرة بينا كنت معمية عنها ف الأول .. أحس بضيق و غصة و أني ظلمته من الأول لما وافقت عليه .. ادعيله ربنا يجبره و يعوضه بالأنسب مني اللي حتكون منسجمة معاه
  ","

   أنت أصيلة !
   
   ربنا يسعدك دنيا وآخرة ..
   
   ويسعده بمن تقر عينه .. في الدارين.
  
"
83629,"
   حكم الهجرة والعيش بأوروبا مع صعوبة أو استحالة العيش في مصر؟؟؟
  ","

   توكل على الله .. وحافظ على دينك.
  
"
83630,"
   مسحت الفيس والماسنجر من فتره يجى شهر عشان اخلص من موضوع قديم ولانى اتقرى فتحتى وكده ولسه حالا قلت أنزله تانى وكده والله عادى مكنش فى دماغى الإنسان التانى انى اكلمه أو كده لقيته باعت رساله يجى من بعد ماقفلت ب أسبوع مثلا شفتها من بره ونفسيتى بايظه من ساعتها بيقولى فينك ومسحت التطبيق تانى اعمل ايه تعب.
  ","

   بلّكي حسابه .. وانسي.
  
"
83631,"
   وحبي لك حب غير مشروط
  ","

   طب أنا عايز شقة في اسكندرية 😌
  
"
83632,"
   هل أخذك الزهو مرة ما
  ","

   أعوذ بالله !
   
   زهو ايه يا عم .. احنا مستورين بس والله ..
   
   الله يديمه دنيا وآخرة .. ولا يرفعه طرفة عين.
  
"
83633,"
   أبو انس بتشوف المنشن الي بيتعمل لحضرتك؟
  ","

   للأسف معدتش بلاحق !
   
   سامحوني .. كتير جدا سواء هنا أو عالفيس ..
   
   أنا فعلا زعلان من عدم قدرتي على هذا سيما وكتير منكم بيكون كارمني فعلا بزيادة.
  
"
83634,"
   فيه مصحف بحبه اوى ف المسجد ينفع اخده
  ","

   حصلت معايا في مسجد في دمياط الجديدة من كم سنة !
   
   استأذنت من إدارة المسجد وتركت لهم خمسين جنيه يأتوا بمصحف جديد.
  
"
83635,"
   يا شيخ هو البنت اللي متجوزتش ف الدنيا تتجوز ف الجنه وتحمل 9شهور وتجيب بيبي وكده؟
  ","

   تجد كل ما تتمنى ..
   
   غير أن الجنة لا أذى فيها ولا ألم.
  
"
83636,"
   بقا كدا طاااايب😂😂
  ","

   بطلوا النكد اللي في دمكم ده بأه !
   
   الراجل ما صدق أي تاء مربوطة في حياته بعد ما تيبس من جفاف الانتظار ..
   
   مستكترة عليه ايه ؟!
   
   مستكترة عليه تلك البسمة البلهاء وهو بيفتح سجل الأسماء كل شوية .. ويضغط حرف الشين .. وينزل من شاكر، وشادي، وشريف .. ويلاقي أدامه شريكة عمري !
   
   مستكترة عليه تلك الأحلام البيضاء والأماني البسيطة ..
   
   خليه يعيش يومين قبل ما يفوق ! 🙃
   
   وما دام بيقول مع نفسه .. بيفضفض يعني ويقتنع إنه معدش وحيد، وشايل وساكت وملتزم الحدود يبقى سووو وااات !
   
   يلا .. الله يسعدكم ويتم عليكم بخير.
   
   —————————————————
   
   تصبحون على خير يا صحبة الجنة 💚
  
"
83637,"
   خطيبي مسجلني شريكة عمري؟ حاسه أنه اوفر
  ","

   هو غلطان فعلا !
   
   كان المفروض تبقى: غلطة عمري 😬
  
"
83638,"
   الله يرزقك ويرزقنا ويريح قلبك وقلوب المسلمين 🌸
  ","

   يا رب .. يا رب .. يا رب ..
  
"
83639,"
   نشاطك ليلي ولا ايه ي شيخنا 😅
  ","

   أهو بنقلب رزقنا في الإجازة ! 😃
  
"
83640,"
   أمي رضعت ابن خالتي ودلوقتي بيدورولى على عروسة وعاوزين يخطبولى بنت خالتى اللى هى اخته! .. هل يجوز  الزواج منها؟
  ","

   يجوز ما دمتما لم تجتمعا (أنت وهي) على ثدي.
  
"
83641,"
   نسيت او تناسيت يا شيخ ، وتبقى البقايا تؤلم كثيرا ولا اجد الا عينا دامعا ثبتنى بالله عليك
  ","

   البقايا تضرب من وقت لآخر !
   
   ولا بأس بحديث العين في الدموع ..
   
   المهم ألا تستسلم .. احذر من الوقوع.
  
"
83642,"
   هو فعلا عالم الكبار دا مؤلم و مؤذى كدا !!؟ و لا عشان انا لسه اول مرحله ليا ف مش عارفه اتصرف!؟ دايما بسال نفسى هو انتوا عايشين ف ال انا بشوفه دا ع طول و انا كنت طفله مش حسه هو انتوا مستحملين العالم دا ازاى !؟
  ","

   دعي عنك هذه الأفكار !
   
   واجهي حياتك بشجاعة .. اتكئي على حسن الظن بالله ..
   
   ستضربك أمواج الدنيا بلا شك .. لكنها ستقوي عودك وتشد ظهرك ما دمت تعلمين أنها في النهاية قنطرة تعبرين عليها .. للعودة للوطن ..
   
   الجنة.
  
"
83643,"
   برشا دي بتاعة المغرب ركز يا شيخنا ركز
  ","

   المغرب بزاف .. ركز أنت يا نور عيني 😏
  
"
83644,"
   سلام عليكم يا شيخ بعد اذن حضرتك هو  عادى اننا نروح لشيخ يقولنا احنا مأذيين ولا لا ؟؟
  ","

   حرام !
   
   إياكم.
  
"
83645,"
   من تونس نتابعك ونستفيد جدااا 
بارك الله في جهودك ولا حرمنا نصائحك القيمة
  ","

   نحبكم برشااا 💚
  
"
83646,"
   ولا يهزنا 😌
  ","

   طب عيني في عينك ؟!
  
"
83647,"
   راعوا شعور السناجل هنا ي جماعة بالله عليكو😭😭
  ","

   أنت لسه عايش ليه ؟!
   
   هاه .. ليه ؟!
   
   يلا يا حبيبي .. اتشعلق يلا 😂
  
"
83648,"
   انى زهجت😬😤
  ","

   آني آسف 😬
  
"
83649,"
   بحب زوجى جدااا وهو كمان،، بحب احضنه واقبله كتير،وهو رايح الشغل وام ييجى وواحنا قاعدين، بحب الاعبه وانيمه ف حضنى كانه طفلى بالظبط انا كدا مافورة؟؟او ممكن يديق؟ بس هو مبينش دا.. بس قدام الناس بكبره ومش بناديه الا يا ابا سلمان بس واحنا مع بعض بحب ادلله اوى
  ","

   يلا يا شباب أنا بقول تجهزوا المشانق وترتاحوا وتريحونا ! 😂
   
   (اللهم بارك .. رب يسعدكم ويحفظكم .. واحتسبي أجرا فيما تفعلين عند الله .. ودايما المعقول حلو .. الجفاف يقتل الزرع، وكذا الميه بزيادة).
  
"
83650,"
   خطيبتى بحس أوقات إنى مش مرتاح للموضوع مع إنى مش شايف أى سبب أو عيب مقنع !
  ","

   ما تشغلش بالك !
   
   كن رجلا على قدر المسؤولية.
  
"
83651,"
   كوسه ومحسوبيه
  ","

   لو عندك دليل بأي مبالغ دخلت حسابي يبقى عندك حق !
   
   أنا بتمنى الصراحة 😂
  
"
83652,"
   تعرف؟
  ","

   هه
  
"
83653,"
   لما بتنزل صورة او بوست عن والد حضرتك بحس انه حد قريب اوي بحس انه جدو الله يرحمه اينعم جدو انا في قبل ماتولد وعمري ما شفته😂 بس سمعتله مواقف كتير حلوة بحس ان باباك كدة اوي 💚 ونفسي جدا يتكلم معانا ولو مرة
  ","

   لو عملت ايفينت الإجازة الجاية هحرص إنه يشرفنا بإذن الله ..
   
   ادعوله بالعافية والبركة في العمر.
  
"
83654,"
   هو ممكن حضرتك تشوف السؤال تافه شويه.. انا بحس اني مش متقبلة خطيبي شكلا😢 ومش عارفه احبه
ودا للأسف اني ماركزتش كويس ف الرؤيه ف الشكل😐
يعني نظرت نظرة عابرة كده 
اذا قررت أنهي لازم سبب مقنع لاهلي 
اقول اني مش مرتاحه م غير اسباب!
  ","

   مس تافه ولا حاجة .. ده حقك، ومهم.
   
   وابقوا بحلقوا في الرؤية، الله يهديكم.
  
"
83655,"
   هو حضرتك حذفت سؤالي ليييه؟ 😄
  ","

   رسايل الفيس مش بتحمل الوقت .. هرد عليك هناك بإذن الله.
  
"
83656,"
   خطيبي فيه كل الصفات البتتمناها اي بنت..استخرت كتير ووافقت..والموضوع اتسهل ومشى زي الصاروخ الحمد لله..المشكله انه انا لسه مش متقبلاه ميه ف الميه..لسه فيا التردد..قدامي زمن طويييل..بس لسه خايفه..والمشكله التانيه انه عاطفي وطييب جدا..وانا شويه كده واقلب جعفر بسم الله م شاء الله..نصيحتك ف المشكلتين
  ","

   ههههههه
   
   استهدى بالله يا عم جعفر .. واتعلم من أخوك عبدالصمد !
   
   صبر على نفسه وفكر بعقله لين انفتح قلبه .. وتحول فجأة لهايدي وعندها عيلين وحامل في التالت ما شاء الله.
   
   عموما محتاجة الصبر وعدم التعجل .. ركزي على المميزات ..
   
   صلحي من طباعك ولو تكلفا .. هتتحول بعدين لسجية ..
   
   ربنا يسعدكم.
  
"
83657,"
   دكتور جامعي و زوجته دكتورة بشرية ضربوا أولادهم التلاتة عندنا في دمياط يا شيخ وطفل منهم مات من الضرب 14 سنة.. 
والتانين اصابات بالغة،  بسبب انهم سرقوا فلوس و ذهب من والدتهم.. 
ايه الوحشية و القسوة اللي بقينا فيها دي؟!!
  ","

   كثير ممن ترونهم مجرد مرضى !
   
   مهما بلغوا.
  
"
83658,"
   ما دواء الحب ؟ يا شيخ
  ","

   الوصال .. أو الموت !
   
   وتعمل الأيام عملها بالسلوان.
  
"
83659,"
   سامع أن عندكم بلاستيشن وأكل يا مصيلحي 😂
  ","
  😬
  "
83660,"
   اكلم البنت الي عجباني ازاي علشان اعرفها اكتر ؟
  ","

   كن رجلا !
   

    https://www.facebook.com/m.atiia.soliman/videos/1312807958799046/
   

"
83661,"
   هو احنا هنفضل نتفرج عليكم من بعيد لبعيد كده متعقل ياششييييخ وتجاوب الاسئلة التانية 😤😤😤😤😤
  ","

   أعقل ! ☹️
  
"
83662,"
   اهو انا بستغرب الناس اللي بتحب البلاي ستيشن . يوم م بلعب بتغلب 9 مثلا
  ","

   طب وهتحبه ازاي طيب ! 😂
  
"
83663,"
   اوبااااااااا طب تعلالي ف الواسع بقي. احنا نعلي الرهان الجميل ده 😁
  ","

   الرهان حرام !
   
   عشيني بس وملكش دعوة 😬
  
"
83664,"
   يا سيدنا انا عايز أزعل
  ","

   وماله يا محمد !
   
   نزعلك ونتوصى 😃
  
"
83665,"
   وانا عاطف معاكوو😂😂😎
  ","

   مرحبا 😃
  
"
83666,"
   ممكن حساب الشيخ اللي بيتواصلوا معه للتعافي من متابعة الإباحيّات؟
  ","

   @abokhattabb2
  
"
83667,"
   طب ممكن يابانية؟ احنا جيل قديم 😆😆
  ","

   لا أنا انحرفت على كبر يا عم 🙈
  
"
83668,"
   للاسف منزل ع الهارد اوفلاين 😭 بس اشطه ياشيخنا من بكره اعدله وانزله النسخه الاونلاين وهاتلك سبورة انت تسجل عليها 😉
  ","

   وعد أنزلك النتايج هنا 😍
  
"
83669,"
   الحب بلا وصال ك...
  ","

   كالشجر بلا ظلال !
  
"
83670,"
   طب بصو انتو الاتنين انا عندي ps4 بس هنلعب دوره واللي يخسر يعزمنا 😎
  ","

   أنت تيجي أونلاين بأه وتقيد عالفاتورة 😃
  
"
83671,"
   طيب ياشيخنا وصحة مقولة كما تدين تدان تتفسر ازاي؟
  ","

   خرافة: ""دقة بدقة .. ولو زدت لزاد السقا"" !
   
   كم أنبتت من رعب وشكوك .. وصدت عن توبة نصوح .. وأوهمت بأخذ البريء بجناية المعتدي ..
   
   وكأن الأخت الغافلة أو الزوجة المصون أو البنت النقية مجرد متاع مؤاخذ -ولا بد- بتعدي أخ مستهتر أو زوج خائن أو أب مفتون !
   
   حاشا لله .. بل قال سبحانه: "" ألا تزر وازرة وزر أخرى • وأن ليس للإنسان إلا ما سعى"" ..
   
   القضية في أن الخبث ينتقل بعدوى التربية والمجاورة .. فإذا خبث الراعي = تأثرت به -في الغالب- الرعية ..
   
   أما من حفظت نفسها وعرفت ربها = فالله أحكم وأكرم من مؤاخذتها بجريرة رجل؛ لمجرد أنها من محارمه !
   
   وبالتالي: لا حجة لأحد إذ يتعذر بغيره فيما جنت يداه ..
   
   ومن تاب = تاب الله عليه !
   
   لو كان لك في ماضيك ما كان ثم تبت وصدقت توبتك = فكن موقنا بأن الله سيحفظ زوجك وأختك وبناتك .. ولا يتسلل لك الشك القاتل؛ فهذه أولى مداخل الشيطان التي ييئسك بها من القبول ..
   
   اسمع: "" إلا من تاب وآمن وعمل عملا صالحا فأولئك يبدل الله سيئاتهم حسنات وكان الله غفورا رحيما"" !
  
"
83672,"
   السلام عليكم 
يا شيخ أنا أكتشفت ان اختي كانت بتكلم ابن خالتي عالتليفون من كام شهر  بالرغم من انها كانت مخطوبه 
وامي عرفت الموضوع ده وضربتها وهزأت ابن  اختها. لكن مقالتليش عليه لا أنا ولا أبي .
وانا عرفت دلوقت وقلبي مولع وعايز ألوم أمي واضرب اختي وابن خالتي 
لكن خايف علي سمعه اختي او انها تتفضح
دلني!
  ","

   حبيبي .. لا تتسرع وتنيل الدنيا !
   
   الحكمة هنا في التغافل تماما ما دام الموضوع عدى خلاص.
  
"
83673,"
   خطيبي مرح جداا وبيحب الهزار والضحك ولما بنقعد مع بعض بنضحك كتير وهو روحه حلوه الحمد لله ومش بيحب المشاكل هل كده بنتعدي الحدود خصوصا لما يبدأ هزار بكمل معاه ونضحك لكن مبنقولش اي كلام خارج الحدود
  ","

   الله يتم عليكم بخير.
  
"
83674,"
   كنت بكلم ولاد زمان وكنت ببعتلهم صوري من غير نقاب  وحاليا بطلت اتكلم خلاص الحمدالله 
اعمل اي
  ","

   ولا حاجة .. استغفري وانسي.
  
"
83675,"
   ياشيخ احتمال تجيني تربيه اولا وانا مش حابه حاجه في التدريس وقدامي تجاره وزراعه وحقوق واداب قولي اختار اي من وجهه نظرك لبنت معلش رد عليا😢😢
  ","

   آداب.
  
"
83676,"
   جاي مصر امتي

عازمك علي بلايتشن وفيفا ولو غلبتك اتصور معاك😂😂😂
  ","

   طب ولو زعلتك ؟! 😎
   
   تعشيني .. مليش دعوة.
  
"
83677,"
   هو لو الاب انسان مش كويس وبيلعب ببنات الناس ويستغلهم للأسف بناته هيدفعو التمن دا وهيترد فيهم ولا ايه😭😢
  ","

   لأ !
   
   ""ولا تزر وازرة وزر أخرى"".
  
"
83678,"
   هو ممكن شاب يعجب بفتاة ويتقدملها من خلال كلامها ع الآسك يا عمو محمد؟
  ","

   ممكن .. لكنها طبعا بتكون صورة منقوصة جدا !
   
   جايز الواقع يزيد جمالها، وجايز ينسفها من أساسها.
  
"
83679,"
   اخواتى البنات كل لما يجوا عندنا البيت يشتكوا من الزواج ،انا اتعقدت والله بقيت مبعدش معاهم غير اسلم بس وحتى الوقت ده يتريقةا عليا ويقولوا لى 
يا ما هتشوفى هناك وكرهونى فى كل حاجه ،بقيت كرهه كل حياتى ومبشوفش خطيبى كويس وان حتى لو حلو فهيتغير بعد كده...انا تعبت والله
  ","

   سيبك من هبلهن وغبائهن !
   
   عيشي حياتك وأبشري.
  
"
83680,"
   انا مش من مفضلي اكل بره والمطاعم وكده بس يوم ما باكل من بره واصرف فلوس واطلع اشوف حد غلبان او عامل شقيان بحس باحساس بشع وقلبي بيرجعني واقعد اقول مكنتش هموت يعني لو مصرفتش الفلوس دي وهم كانوا اولى بيها ، انا حابه احساسي بالناس، بس خايفه اتمادي او معرفش ما الناس كلها بتخرج وتتفسح ليه الاحساس ده عند؟
  ","

   هو إحساس جميل بس تتحكمي فيه !
   
   والقاعدة هنا:
   
   ""وابتغ فيما آتاك الله الدار الآخرة ولا تنس نصيبك من الدنيا"".
  
"
83681,"
   من أخ لك، أحببتك في الله!
  ","

   أحبك الله وأسعدك يا غالي 💚
  
"
83682,"
   دعوة لطلبة علوم
  ","

   يا رب خرجهم منها بصحتهم وعقلهم يا رب.
  
"
83683,"
   اتعامل مع حد خذلني ازاي!
  ","

   غالبا معدش ينفع تتعامل معاه !
  
"
83684,"
   خطيبي بيحبني جدا وانا كمان بس بينا مشاكل كتير  بسبب سوء الفهم وسوء الظن للامور منه  لدرجة اني حاسه مش قادرة اكمل خلاص حاسه اني اتقفلت ..هو بيرجع يعتذر ويفهم بس بردو بيتكرر تاني ..بيقول بحس كلامك غامض ومش مفهوم 
مش عارفه اخد قرار
  ","

   مثل هذا التنافر في الطباع إن لم يحجم سيخنق الحب مع الأسف !
  
"
83685,"
   ممكن حضرتك تعطيني نصيحه امشي عليها مادمت حيا ؟
  ","

   لا تفقد أبدا قدرتك على إشهاد الله على ما في قلبك !
   
   حافظ عليه نظيفا سليما.
  
"
83686,"
   ياآسك الشيخ نفسه يرجع مصر مش كده 
بأسئلتك دى هيكمل فى الرياض 😂😂
  ","

   مالها الرياض ! 😃
   
   الله لا يحرمني منها 🤲🏻
  
"
83687,"
   أنت مش متزوج ؟ 😳
  ","

   ازاي بس يتكرر السؤال كذا مرة !
   
   لو مش متزوج كان زماني مجاوب السؤال وأنا فاتح صدري 🙃
  
"
83688,"
   ما جاوبتني و يأست :)
متابعتك من الشام
دعواتك
  ","

   حقك علي والله !
   
   حق الشام كله علينا 😔
  
"
83689,"
   صف فتى أو فتاة أحلامك؟
  ","

   انتقلنا من الأسئلة اللي مالهاش لازمة للأسئلة اللي تودي في داهية !
   
   برافو آسك 😏
  
"
83690,"
   اتظلمت جدا يا شيخ في الدرجات ولو كنت أخدت حقي كان زماني جايبه 98 
بس حاليا قدامي طب بيطري 
ومتردده بقول اشوف علوم احسن ولا انت رأيك ايه
  ","

   بيطري.
  
"
83691,"
   يا شيخ انا بحب اربي اظافرى بس ابي دايما يزعقلى ان قصها من سنن الفطرة و حرام انى اربيها مع انى بنضفها هل حرام فعلا ؟؟
  ","

   لا تقرطيها زي ضوافرنا .. ولا تطوليها زي القطط !
  
"
83692,"
   حضرتك انا امي عصبية و بتزعقلي و تشتمني كتير اوي و كمان بتبقي متنكدة معظم الوقت عشان مشاكل بينها و بين ابويا و انا تعبت بجد اعمل ايه؟ ده ممكن  يكون في ميزان حسناتي؟
  ","

   طبعا في ميزانك بإذن الله !
   
   أحسني معاملتها .. وطنشي خالص.
  
"
83693,"
   يا شيخ انا مبحبش جمله "" متعرفش الخير فين"" 😔
  ","

   لولاها لتقطعت قلوبنا حسرة !
   
   ""لكيلا تأسوا على ما فاتكم"".
  
"
83694,"
   واين تستر وجعك؟
  ","

   بحجاب شفاف من الصمت !
   
   عسى الله يمن عليه بقبر يليق به .. لأعيش.
  
"
83695,"
   يا شيخ تاكل بامية 😄
  ","

   الله .. الله !
   
   بحبها جدا برز أبيض ..
   
   محدش يضحك علي ☹️
  
"
83696,"
   هي بتضحك إزاي ؟
  ","

   تعرفوا ؟!
   
   أنا بفرح جدا جدا بالناس اللي وسط ألم ومشكلة لسه عندهم روح التفاؤل أو الرضا على الأقل .. ولسه قادرين يمزجوا دي 😂 بدي 😭
   
   آه متألمين ومصدومين .. لكن بيس يعني، هتعدي وهنبقى تمام .. هو ده.
  
"
83697,"
   المشكلة يا شيخ إللي عارفين سر الارض وعالم الحيوان لسه متخطبوش ولا في عقد ولا غيره 😂 الunderage عقدوني في عيشتي  
دعواتك يا ابو أنس اجي اسألك قريب علي حدود الخطوبة 🙏
  ","

   ههههههه
  
"
83698,"
   دلوقتي هو واحشني، بقالنا فترة مش بنتكلم علشان حرام، وهو بقاله فترة مش بيفتح نت وقلقانة عليه، اعمل اية😭
  ","

   هو بخير ما تقلقيش !
   
   يا بيجهز نفسه عشان يتقدملك ..
   
   يا خطوبته كانت من كم يوم 😬
   
   عموما يعني فوضي لله أمرك .. المكتوب هيكون.
  
"
83699,"
   كرهت حياتي بسبب زوجتي وبرودها في التعامل واخاف اظلم بنتي بالطلاق
  ","

   تكلم معها يا غالي .. صارحها باحتياجك .. خليها تنطق ايه سبب برودها ده، هل زعلانة منك في حاجة !
   
   لو فيه سبب يبقى تزيلوه سوا ..
   
   لو هو ده طبعها يبقى تحاول تغيره وأنت تساعدها ..
   
   لو مش قادرة تغيره يبقى يا تتعايش وتتأقلم .. يا تتزوج عليها من تجد معها تعويض ذلك (مع قصور ولا بد في زاوية أخرى) وتحسن لها ولا تظلمها ..
   
   وساعتها يا هتتعايش هي برضه .. يا هتطلب الطلاق !
   
   شوف كل الخيارات مقبولة ما دامت حلالا .. لكن لازم تبقى عارف إن كل قرار في الدنيا وله تبعاته.
  
"
83700,"
   يا شيخي ماما دايماً. بتقولي ان الشعر دلوقتي نجس ولو شلتيه يوم القيامة هيجيلي نجس اقنعها ازاي ؟!
  ","
  ""المؤمن لا ينجس"" !
  "
83701,"
   بس غلط فى الفتره دي علشان الهرمونات بتبقى متلخبطه
  ","

   معرفش المعلومة دي الحقيقة !
   
   أيوه الهرمونات ملخبطة لكن هل ده له علاقة بإزالة الشعر ؟
   
   لا أدري.
  
"
83702,"
   لماذا لا تُجيب يا أخي إلّا على الأسئلة المجهولة ؟🌹
  ","

   لأن أكثر ما يعجبني في الآسك هنا هو ستر عورة الوجع !
  
"
83703,"
   بعدت جدا واجد فى قلبى وحشه وحاسه الرجوع صعب صعب جدا حتى الصلاه ثقيله علي 
واجد اثر ذلك على حياتى خنقه وضيق وعدم تحمل لاى شخص او حتى نفسى 
بانوى اتغير بس بشوف الطريق طويل انا 22 سنه منهم 12 سنه عاصيه لربى فعلت كل الذنوب اللى ممكن تحصل سرقه وكذب ومصاحبة اولاد وحاجه قرف .. اعمل ايه
  ","

   مش محتاجة غير قرار صادق .. وشوية صبر وثبات !
   
   ما هو مش من يوم وليلة هتلاقي كل حاجة اتغيرت ..
   
   الجنة مش رخيصة يا جماعة والله.
  
"
83704,"
   شيخ اتقالي كلمة رخمة قبل كده ع شكلي بهزار رغم ان الشخص ده مدح فيا كتير بعدها الكلمة لسه مأثرة بقالها سنتين *بنت*
  ","

   لو كل واحد اتقالت له كلمة رخمة فضل متأثر بها كده = مكنش حد كمل حياته !
   
   مكنش زماني قاعد معاكم وعارف أقولكم كلمة واحدة ..
   
   طنشي وانسي وحبي نفسك شوية .. كما هي.
  
"
83705,"
   يااااه سر الارض وايام سر الارض😅 ذكريات
  ","

   يا عم أنا اتصدمت معانا ناس كتير هنا (underage) وبيسألوا مين سر الأرض ! 😩
   
   ما هم دول بأه اللي بيقعدوا يقرفونا في أسئلة الخطوبة والعقد يا عم 🙃
   
   بفكر أفتحلهم صفحة لوحدهم نناقش فيها المسائل المهمة عندهم .. زي مثلا خطورة الإكثار من شرب البيبسي وضرورة غسل الأسنان قبل النوم والفوائد الصحية للحليب 😃
  
"
83706,"
   هو انت بقيت واحد من العيلة كدة ازاي 😃 انا زعلان انك مش في مصر والله
  ","

   حبيبي الله يسعدك 💚
   
   هنا بيت العيلة أصلا 😃
  
"
83707,"
   جزاك الله خير يا ابو آنس ادعيلي بالله عليك ربنا يوفقني فى الموضوع ده اذا فيه خير ❤️❤️❤️
  ","

   آمين يا رب 💚
  
"
83708,"
   الرؤية الشرعية بالطرحة أم الخمار ""منتقبة"" !!
  ","

   طرحة شيك على طقم أشيك !
   
   لا واسع زي العباية .. ولا ضيق مجسم بزيادة.
  
"
83709,"
   هو لو خطيبي مكمل معايا بس عشان انا شخصية كويسة وهو قالي كدا وانا بحبه اوي وبيتعبني بروده ناحيتي دا هينفع يتصلح ولا هتعب اكتر قدام؟
  ","

   أنت الأدرى !
   
   لكن هذه ليست علاقة صحية.
  
"
83710,"
   مطلقة من 6سنوات،عمري26 ،متقدم لي شخص43 ومتزوج وعنده 3اولاد بنته الكبيرة 16سنة،هو شخص ملتزم،بس أنا مش هاقدر اكون زوجة تانية،وكمان مش هاعرف أكون براحتي،خصوصا إني باعمل دكتوراه حاليا،الناس شايفينه كويس،بس أنا مش قادرة أتقبل كل دا،رأي حضرتك، وهو بيحاول بكل الطرق إني أوافق، وانا مش عارفة أخد قرار،
  ","

   لأ !
   
   كملي في طريقك يا دكتورة .. هتلاقي الأنسب بإذن الله.
  
"
83711,"
   المشكلة اني انا من محافظة بعيده عنهم من الصعيد مش عارف اروح اقول لوالدها ايه اكيد هيسال عرفت بنتي منين ومفيش طبعاً اي تواصل ما بيني وما بين البنت دبرني😊
  ","

   تقدم حبيبي وقوله واحد صاحبي في الغربة دلني ..
   
   وربنا يكتب الخير.
  
"
83712,"
   اقترب زواجي انصحني كأنني ابنتك.. خصوصا اني س اتزوج ف بيت عائله
  ","

   ١) أهم حاجة أنت وزوجك وطبيعة العلاقة بينكما .. محدش يتدخل فيها أبدا.
   
   ٢) ابدئي دايما بالإحسان .. لو لقيتيه بيتقدر في العيلة فزيدي منه .. لو لقيتيهم بيستغلوك (وبيستهبلوا) يبقى تحطي حدود بذكاء تحافظ على درجة من الود، وفي نفس الوقت لا تستنزفي.
   
   ٣) لو زوجك كويس معاك يبقى استحملي عشانه وعدّي وخليك حكيمة في كسب الجميع وفي تطنيش اللي ممكن ينكد عليكم.
   
   ٤) قبل كل ذلك عليك بالدعاء وصدق الاستعانة بالله وتعاملي بتجرد؛ ابتغاء وجهه سبحانه.
   
   الله يسعدكم ..
  
"
83713,"
   انا بحب واحد ف نفس سني ف امل اننا نكون لبعض؟؟
  ","

   فيه !
   
   بشرط تبعدوا عن بعض تماما الوقت.
  
"
83714,"
   ايه سر الارض دا ى شيخنا؟
  ","

   واضح معانا هنا أجيال جديدة 😂
  
"
83715,"
   بما اننا مغتربين مع بعض فى الخليج وتوقيتنا واحد رد عليا بالله عليك رسلتلك اكتر من مره
  ","

   أعد سؤالك هنا حبيبي ..
  
"
83716,"
   كل أما يجى حد يتقدملى ابويا يرفض و يمشيه و مبيصرفش  علينا و تعبت منه مش قادره اعمل حاجه غير انى أكرهه و مبكلموش  كله بيلوم عليا انى كدا بعقه  طيب ما هو عقنى  بشتيمته  و اهانته و وقف حالى سنى 25 سنه و بشتغل و بصرف على نفسى و امى
  ","

   إن كان كما تقولين = فهو عاضل لك تسقط ولايته.
   
   لو لك أخ أو عم يزوجوك هم ..
   
   ربنا يهديه ويهدي أمثاله.
  
"
83717,"
   ف صلاة جمعة دلوقتي ف مصر استني ساعه كدا 😭😭
  ","

   صلينا وحمدنا ربنا :)
   
   ومستنيين سر الأرض 😬
  
"
83718,"
   ازالة الشعر اثناء الحيض حرام ؟!
  ","

   لأ !
  
"
83719,"
   ياريت تقولنا حل لو الاهل رافضين الجوازه من بنت معينه اعمل اي
  ","

   حسب قناعتك بها وحقيقة ما تحمله لها !
   
   فيه حالات لازم تصر على موقفك .. وفيه حالات الأسلم تنسحب.
  
"
83720,"
   ينفع كده ي شيخنا فضلت مغلية نفسى ووالدى مغلى نفسه لحد م راح خطب واحدة تانية 😭😂
  ","

   أبوك:
   
   الله وأنا مالي يا لمبي ! 😃
  
"
83721,"
   ياريت لو حضرتك تدعيلي انا مش قادرة انام من فرط الألم 🙂
  ","

   الله يا رب يشفيك ويعافيك ويصرف عنك وكل مبتلى مسلم .. آمين.
  
"
83722,"
   مش بتبان من بره يا شيخ لو ضغط علي السؤال بتبان من جوه ..محدش يخاف ده ابو انس يقدم شكوي في الاسك علشان اللايكات دي 😂😂
  ","

   كلامك صح ..
   
   دحنا نقفلهولهم 😂
  
"
83723,"
   جاوب ع الحالتين ياشيخ معلش
  ","

   لو هي اللي بتحسسه = يبقى مفيش أي معنى لكلمة بتحبني دي !
   
   ولازم يراجع اختياره لها أصلا كشريكة حياة ..
   
   اللي بيحبك = بيحسسك إنك أهم وأغلى وأعلى حد في الدنيا.
   
   لو هو اللي شايف نفسه يبقى حسب فهمه لمعنى التفاهة .. لو قصده على دعمها عاطفيا أو الهدايا من عينة شيكولاتة ودباديب ومصاصات وفوانيس = تبقى تفاهة جميلة ومطلوبة ..
   
   لو قصده إنه مهزوز ومش بيعرف يتكلم مثلا أو ياخد قرار يبقى محتاج يشتغل على نفسه ويطور من مهاراته !
   
   لو بيحب فعلا = قطعا هيتغير.
  
"
83724,"
   اللايكات مبتتحطش يا عمو محمد 😭
  ","

   فيه مشكلة في الآسك كله !
   
   مش بيبين علامة اللايك لكن بيحسبها عادي.
  
"
83725,"
   خطيبتي صاحبة دين وأخلاق وأحبها وتحبني وما اكثر الكلام الذي تتصف به ولكني أراني تافها عندها
ماذا افعل ؟
  ","

   مش فاهم !
   
   يعني هي بتحسسك إنك تافه ولا أنت اللي شايف نفسك كده ؟!
  
"
83726,"
   سبب واحد يخليك صاحي لدلوقتي😂😂
  ","

   ده الطبيعي بتاعي .. لولا الدوام اللي بيضطرني أنام ! ☹️
  
"
83727,"
   انا مغليه نفسي واللي بحبه هيعقد
  ","

   ولا يهمك !
   
   واحد آيس كريم شيكولاتة في خروجة حلوة .. أسد فيه إيه.
   
   ما نعرفش الخير فين.
  
"
83728,"
   ماذا تقصدون بالمتعبين ؟ قرأت السؤال أكثر من مرة وكذلك الاجابة لكي اعرف المقصود بالمتعبين مافهمت ! أختكم من الرياض وبما إختلاف اللهجات صعب علي الاستيعاب
  ","

   مُتعب = بثر .. راعي مشاكل وهواش وصجة !
  
"
83729,"
   ازاى أتخلص من أحلام اليقظه😞
  ","

   انشغل عنها بما ينفعك ..
   
   لا تتمادى في الأفكار ..
  
"
83730,"
   شيخ ما معنى حالتك المزاجيه السحابه اللي تبكي
  ","

   قلت من قبل كثيرا !
   
   أنا أحترم تلك النفوس التي تجعل من حزنها غيثا للكرم ..
   
   أحترم تلك النفوس التي تسامت على طبيعة هموم الدنيا فلم تجعل منها دربا للتخاذل، بل نثرت على الجنبات ورود الأمل ..
   
   أحترم تلك النفوس الجميلة .. ولا يزيدها ابتلاؤها إلا جمالا.
  
"
83731,"
   هل هذا صحيح أن يعود الإنسان إلى الله بنفس جربت كل الطرق فما وجدت بها غير الضنك والذل وخيبة الأمل فعادت وسلكت طريق الله أم أصحح نيتي؟
  ","

   هذه نيتك !
   
   لن أجد سعادة الدارين يا سيدي إلا في جوارك.
  
"
83732,"
   يا شيخ سالت حضرتك عن الام اذا كانت بتميل اكثر الي ابنائها المتعبين لها بشوف ده كتير وبسمع شكوى من الموضوع كمان
  ","

   للأسف فيه أمثلة من الآباء والأمهات بيريحوا دماغهم مع المتعبين وبيضغطوا على الطيبين بورقة البر والدعاء وغضبانين عليكم ليوم الدين .... إلخ !
   
   لذا بنقول للطيبين أقيما على البر والمعاملة بالأدب لكن لا تسمحا لأحد باستنزافكم أو ابتزازكم تحت أي مبرر.
  
"
83733,"
   مش بترد عليا ليه 👊
  ","

   أنت عايز مني إيه !
  
"
83734,"
   عمة والدي مسنّة فوق السبعين 
هي شيختي ومعلمتي واكتر حد ليه فضل عليا 
هل يجوز ان اصافح يدها !
  ","

   وتقبّل رأسها.
  
"
83735,"
   بعد سنتين خطوبه.. خطيبي عاوز يفركش علشان بابا رافض يكتب الكتاب غير قبل الفرح بيوم.. وباقي علي الفرح 6شهور..ده ايه ده بقي؟
  ","

   والدك متعنت .. وخطيبك دماغه صغيرة !
   
   ربنا يهديهما.
  
"
83736,"
   فرحت ان حضرتك فاتح 
اللهم سعاده غامره لقلبك الجميل 💙
  ","

   متوصي بكم في الإجازة أهو 😌
  
"
83737,"
   لسه فاتح اهو الحقك ياشيخ طمنا ع الشيخ عمرو شاهين
  ","

   بخير اللهم لك الحمد .. لسه متكلمين اليوم.
  
"
83738,"
   هل تفضل أن يزيد طولك 7 سم أم يقل 7 سم؟
  ","

   أنا كده حلو أوي يا آسك .. شكرا جزيلا 😬
  
"
83739,"
   ربنا يجازيك خير يا شيخ والله بجد 💕
  ","

   ربنا يجبر خاطركم جميعا والله بجد 😃
   
   يلا .. ألقاكم يا صحبة الجنة 💚
  
"
83740,"
   مخطوبه بقالي اربع سنين الخطوبه كانت كلها مشاكل ع حجات تافهه فرحي المفروض كمان شهرين بس انا حاسه ان قلبي مقبوض اوي ومش طايقاه وماما كمان كده..حاسه اني مش هقدر اعمل الخطوه دي ولا هقدر اتآقلم من ساعت اخر مشكله لاني طول فترة الخطوبه كنت بحاول اتاقلم بس مش قادره أتجرآ وأخد القرار خايفه اني اظلمه اواندم
  ","

   إن كان كما تقولين = الظلم كله والندم كله هيكون في استمرارك.
  
"
83741,"
   الله يحفظك ياشيخ🌸متابعتك من العراق
  ","

   يا مرحبا بكل المسلمين .. في كل مكان ..
   
   رب املأ بلادنا بالأمان.
  
"
83742,"
   صديقي اتوفي من فتره قبلها بيومين كنا قاعدين مع بعض جاله خبر وفاة حد قريبه
فقال العيله عندنا عمال يموت منها ناس كتير باين الدور عليا 
هو كدا كان عارف ولا ده معناه ايه؟
  ","

   كلمة قالها فوافقتك قدره !
   
   اللهم حسن الخاتمة.
  
"
83743,"
   عندما يضمني خطيبي -عاقدين- أشعر بالشهوة ، أريد منعه بعد الآن ، لكن لا أعرف كيف أقول ذلك له بلطف ودون التسبب بمشاكل ؟
  ","

   لا تمنعيه .. ما دمتم لا تتجاوزون هذا الحد.
  
"
83744,"
   مش بتخاف على ولادك ياشيخ وخاصه (ما شاء الله عليهم ) عسولات خالص
  ","
  ""فالله خير حافظا وهو أرحم الراحمين""
  
  ثم من ها هنا بعتبرهم إخوانهم وأخواتهم، وأعمامهم وخالاتهم .. يحبون لهم وللمسلمين الخير.
  
  الله يبارك في الجميع ..
  "
83745,"
   انا السائلة طاب بجد احنا غلطنا في بعض وبعتذرله وهو مش بيقبل اعتذار مع انه غلط فية جامد ومش بيعتذر ولان حرام الكبر فبعتذرله ..انا دلوقتي هاعمل عملية للخلفة وهو هيطنشني ومش هيسال وانا مش بحب الخصام هل ابعتله اعتذرله تاني رغم عادي انه قال لاخويا طلباتكم ايه فالطلاق وأخويا مردش وهو قفل
  ","

   اسكتي الوقت خالص واخزي الشيطان وبعد عمليتك يصير خير بإذن الله ..
   
   ربنا يقومك بالسلامة.
  
"
83746,"
   واحده بتحكي
انا وافقت علي جوازه عشان هو احسن خلقا ودينا
من الي بتحبه
لكنها عندما ترى من تحبه لا تسطيع ان تسكت ذاك الشئ في قلبها
رغم انه لم يتقدم لها
وتراه دائما
ما الحل؟؟
  ","

   ستنساه .. إن أرادت !
   
   وهل بعد عشرة الخلق والدين متسع للمهرجين ؟!
  
"
83747,"
   عريس متقدملى كان متقدم ل صاحبة لى
  ","

   عادي !
   
   المهم يكون كويس.
  
"
83748,"
   في ناس بتشجع الجواز من المنتقبان وبيقول للشاب ال بيدور علي عروسة دي منتقبة يعني مفيش راجل قبلك شافها وحتكون ليك وحدك انت بس ال حتشوفها ... المنطق ده صح ولا غلط
  ","

   منطق عبيط بعيد عنك !
   
   المهم الروح والقلب والذكاء العاطفي والاجتماعي.
  
"
83749,"
   الل بيتفرج علي أفلام إباحية ذنبه كبير ؟
  ","

   واللي بيغتاب واللي بيكذب واللي بينم ذنبه برضه كبير !
   
   كلها ذنوب لا بد فيها من التوبة والإقلاع .. دون وسوسة أو تهويل أو تهوين.
  
"
83750,"
   والله حضرتك بتفكرنى ببابا فى موضوع الأكل دة! 
بحس ان مزاجك عالى كدة 
ربنا يبارك فيكم ويحفظكم اللهم أمين 💚
  ","

   طيب أنا عايز أقول ملحوظة بالاستقراء الشخصي لمن سردت سيرهم من السابقين أو لمن عاشرتهم وعرفتهم من اللاحقين ..
   
   أولياء الله الصالحين فيه ثلاث صفات إنسانية مشتركة دايما بينهم:
   
   رقة القلب - خفة الدم - الذوق العالي في الأكل* !
   
   (* هذه ليست معناها إنه أكول أو مفجوع يعني .. لأ معناها إنه الأمر عنده له تعلق بالمزاج ولو كانت أكلته ضعيفة).
   
   لذلك الثلاث صفات دول هما مفتاح ولوجي لحب أحد .. وإن اجتمعوا فهو رفيق، أرجو قربه وإن لم ألقه في الدنيا.
  
"
83751,"
   يا مولانا كلمة منك لبنت تأخر زواجها لحد ما بقي سنها فوق 37
  ","

   هوني عليكِ..
   
   درب الجنة ليست عليه لافتة ""للمتزوجين فقط"" !!
   
   - يا أيها المجتمع الجاهل ليس ذنبها أن النصيب لم يأت بعد..وقد لا يأتي..
   
   - يا (طنط حِشرية) ليتك توفرين يدك بجانبك؛ فهي لا تنتظر منك (طبطبة)..وليتك لا تتعبين شفتيك باستحضار التأثر حين (المصمصة) المعتادة مع الدعوة بابن الحلال يدق الباب..
   
   - يا أيتها الأم المشتاقة لحبيبتها في الفستان الأبيض..امسحي دموعك واحمدي الله..
   
   احمدي الله أنها (قاعدة في أرابيزك) بصحتها وعافيتها ودينها..وكرامتها..
   
   كرامتها التي قد يبعثرها نذل جبان لا يرقب فيها إلّا ولا ذمة..لا تأبهي بأحد من الناس..هكذا هم الناس..
   
   سيحسدونها إن كانت سعيدة في بيت زوجها، ويجرحونك بنظرات الحقد..
   
   وسيقتلونك معها لو أتتك يوما غاضبة أو على شفا طلاق مع صغير على كتفها برصاصات الشماتة، ونصائح السماجة من ألسنة حِداد..
   
   احمدي الله أنها مكرمة في بيت أبيها..(واللي مش عاجبه يشرب من البحر)..
   
   - يا أيها الأب الذي يرنو لقطف ثمرة تربيته..أنت لم تربها لتتزوج وتنجب..وتأتيك بمن يسعد قلبك بكلمة ""جدو""..
   
   أنت ربيتها لتعبد الله..والأصل ألا تحرص على تزويجها إلا ليكون عونا لها على هذه المهمة السامية..
   
   احمد الله أن ابتلاها بالمنع..كما ابتلى غيرها بالعطاء..
   
   احمد الله أن متعك بحنانها في البيت..وصوتها بالقرآن يعطر أركانه..
   
   احمد الله أن أبقى لك من تجيب نداءك..وتمسح أوجاعك..وتتفاعل مع حديثك..
   
   احمد الله أن رزقك بمن قد تكون -دون إخوانها وأخواتها- سببا لدخولك الجنة..
   
   - يا من تزوجتِ..لست أفضل ممن لم تزوج..أنت رهن الابتلاء مثلها تماما..ورزق الله لا يتوقف على جمال، ومستوى تعليمي أو اجتماعي..
   
   - يا من لم تتزوجي..فرغك الله لعبادته، فاغتنمي..في حياتك أشياء جميلة، فاستثمري..فقط انظري من علٍ، بعين السمو على دنيا -بكل ما فيها- حقيرة..
   
   - يا أيها الناس كلكم مبتلى..بالخير والشر..بالنعمة وسلبها..بالزواج وعدمه..
   
   ""ليبلوكم أيكم أحسن عملا"" !!
  
"
83752,"
   اللى فوق دى كوارع ياشيخ 😂😂
  ","

   لا دي موزة ملبسة عقبال عندنا يا رب 🤲🏻
  
"
83753,"
   مش دى فتة ؟
  ","

   أيوه .. الفتة هي أقرب وصف للثريد.
  
"
83754,"
   هو ايه الثريد ده ولامؤخذه🤔
  ","

   حاجة كده زي كده 😍
  
"
83755,"
   اسم حلو لبنت مش ولد 😃يا شيخ ممكن تنزل ده .. بصفة عامة لو الاسم مفيهوش مانع شرعى وغريب شوية يبقى نسأل بعدها الناس مسمية برده كده ولا لا 🤔 رأيى مينفعش اسمى ابنى يوشع .. ايوة اسم نبي ولا عيب فى ذلك بس عرفا مش معروف والله أعلم ممكن يجيله سخرية من زمايله والناس تستهجنه فبنتجنب ده لأنه مش فى عرف الناس ..
  ","

   العرف معتبر طبعا !
   
   مش كل اسم حتى لو صحيح ينفع يعني ..
   
   (يوشع) ده مثلا هياخد ألش من العيال للصبح وهتكرهي ابنك في نفسه.
   
   يا فندم احنا كنا في الكتّاب واحنا صغيرين وجاء طفل صغير سألناه عن اسمه فقال: صوهايب .. يقصد صهيب !
   
   طبعا كنا أول مرة نسمع الاسم ده ..
   
   المهم اتلمينا حواليه نسأل ونكرر .. وهو يا كبد أمه يجاوب كل مرة ويمد في الحركات عشان نفهم:
   
   صووهااايب .. صووووهااااايب
   
   المهم نطق أذكانا وألمعنا وقال:
   
   سيبوه يا عيال .. ده شكله مسيحي 😂
   
   الغريب كلنا اقتنعنا بكده وسبناه ..
   
   إلا ما واحد فينا يسأل نفسه طب شايل جزء عم وجاي يحفظ ليه !
   
   المهم جه الشيخ وفهمنا على طريقة الكوميك المشهور: يا بهايم .. يا بهايم 😬
   
   عموما يعني بلاش إغراب.
   
   طبعا صهيب خلاص مشتهر في الأجيال دي .. أما يوشع فمش بعيد يقولوا عليه صهيوني ويرموه بالحجارة وتحيا مصر وكده 🙃
  
"
83756,"
   ""و إن أنكروا عليك شدة الغيرة فقولي
نحن حفيدات عائش ولا عجب! ""

هل بجوز قول هيك كلام؟
  ","

   ده كلام فضلا عن إنه جهل فهو قلة أدب وجرأة في غير محلها !
   
   طب يا ريت تطول تبقى في تراب نعل عائشة ..
   
   هو عشان كم موقف من غيرتها ودلالها على رسول الله، حبيبها .. هتبرروا بده الهبل والغباء وسوء الظن وخراب البيوت اللي بتقع فيه كثيرات منكن ؟
   
   كيف تقارن صفحة السماء بالقيعان !
   
   بل كانت والله أحكم النساء وأعلمهن وأصبرهن .. وفضلها عليهن كفضل الثريد على سائر الطعام.
  
"
83757,"
   يا شيخ اخواتي الصغيرين بيعاملوني وحش ويردوا عليا بطريقة وحشة ودايمًا يسخروا مني ومثلا ازعل يومين محدش فيهم يعبرني وأنا اروح اكلمهم تانى امبارح اختى ضايقتنى وقالتلى لو مش عاجبك اسلوبي متكلمنيش قومت معيطة وحلفت انى مش مكلماها تانى
  ","

   لهم حق يعملوا كده وأكتر لأنك ضعيفة !
   
   اللي ما يحترمك يا بنتي طنشيه لين يعرف كويس يتعامل معاك ازاي.
  
"
83758,"
   انا مدمن على العاده السريه وعاوز اتوب مشكلتى ان انا عاوز اتوب علشان دمروا دراستى لان انا عارف ان ربنا مش هيكرمنى فى دراستى طول ما انا مداوم على ده وانا قرات ان اهم حاجه علشان تبطلها يكون نيتك تبطلها لرضا الله فى المقام الاول مشكلتى ان عاوز ابطلها علشان ربنا يرضى عنى فيكرمنى فى دراستى الدراسه ودهدافع
  ","

   بطّل يا غالي وسيبك من الوسوسة دي !
   
   المشكلة إن اللي أخطر من موضوع العادة هو ما يتبعها من وساوس واحتقار نفسي وجلد للذات بالطريقة دي ..
   
   زي المخرف اللي مؤلف يده حبلى ومش عارف إيه.
  
"
83759,"
   صلى الله عليه وسلم أنه قال:""يجيء الناكح يده يوم القيامة ويده حبلى"" ما صحة هذا الحديث وما معناه
  ","

   باطل.
  
"
83760,"
   يا شيخ انا مشتركه في مسابقه سعوديه وانا خارج السعوديه ولو فزت فيها محتاجه حد يستلم الجايزه من الرياض هل لو احتاجت مساعدة توافق تسلم الجايزه بدلا عني
  ","

   ههههههه
   
   هيشكوا في كده 😃
   
   عموما حاضر .. ربنا يوفقك ومش هتأخر بإذن الله.
  
"
83761,"
   جوزي مغترب ودايما يتعصب من اي حاجة وهو هناك واحنا اول سنة والكام شهر اللي عشتهم معاه كان يتخللهم زعل وكنت بقول طلقني عشان هو يرتاح مني المهم انه مسافر دلوقتي وبيحصل خلافات رغم الحب لدرجة لما بقولي طلقني المرادي قالي هطلقك وبيتصيد اخطاء جامد وعقله طفولي وأخويا لاحظ لما كلمه وبيتقمص زي البنات
  ","

   أول صفة سيئة بنكتسبها في الغربة للأسف هي العصبية !
   
   مش ناسي أول إجازة بعد تلات سنين لما لقيت أمي بتقولي: أنت عمرك ما كنت بتتنرفز كده ..
   
   لما بدأت أركز مع نفسي فهمت .. فهمت إن نمط حياتك صار روتينيا تماما لدرجة عدم التأقلم مع أي خلل يعترض الروتين ده ..
   
   دماغك بتفكر كتير سيما لو لوحدك بالتالي أعصابك طاقتها في الغالب مستهلكة !
   
   بتفكر في بكرة .. يا ترى هفضل كده .. طب يا ترى آخرة ده إيه .. طب يا ترى هتحمل أصلا إن ده يكون له آخر !
   
   ألف سؤال .. وكل الإجابات بتحير أكتر ..
   
   طبعا مش ببرر ولا حتى بقول ده صح .. أنا بس بحاول أفهمك إن آخر حاجة زوجك محتاجها الوقت إنك تشدي قصاده أو تقولي طلقني !
   
   زوجك كتير جدا بيكون محتاج منك بس طبطبة وتفهم كأنه فعلا طفل صغير ..
   
   طبعا أنا مقدر إنك برضه مضغوطة مع العيال والبعد ودور الأب والأم اللي قايمة بهم في بعده .. لكن معلش ..
   
   كل واحد ييجي على نفسه شوية .. وما تسمحوش للتوتر ياخد مساحة بينكم ..
   
   وأصلا التواصل على البعد ده شيء سيء ومنقوص تماما مهما كان هناك حب !
   
   تلاقي الأعين، وتقارب الأنفاس يغني كثيرا عن مليون كلمة في الواتس الأبكم وألف حرف في مكالمة عمياء ..
   
   وقديما قالوا: ""البعد جفا"".
   
   الله يهدي سركم .. ويسترها علينا وعليكم وعلى المسلمين.
  
"
83762,"
   انا حبيت واحد وباعنى كنا متفقين ع كل حاجة وكان بيحبنى اوى وفجاة اتغير واتحول واحد تانى وسبنا بعض انا موجوعه اوى ومش عارفة اخرج من اللى انا فيه ده انا سلمته نفسي وخسرت كل حاجة
  ","

   جيت متأخر أوي للأسف !
   
   ما ينفعش الوقت لوم ولا كلام ..
   
   ارجعي لربك واتعلمي الدرس وتجاوزي اللي فات.
  
"
83763,"
   هو انا ازاي اعرف ان الذنب اللي ارتكبته ده من نفسي ولا من الشيطان؟
  ","

   مش المهم تعرف من مين !
   
   المهم تعرف تتوب عنه .. وترجع لرب العالمين.
  
"
83764,"
   اللهم بارك يا شيخ ربنا ينبته نباتا حسنا ويبارك فى عمره ويجعله بارا بوالديه ويكون قرة عين ليك هو وإخوته
  ","

   يا رب .. يا رب .. يا رب ..
  
"
83765,"
   اللايكات بتختفي احط ولا محطش 😬😬
  ","

   العداد شغال الحمد لله عندي .. حط حط .. محدش واخد منها حاجة 😬
  
"
83766,"
   عملت حساب ع الاسك دلوقت بس عشان أتابعك 😌😁
  ","

   وأنت كمان 😂
  
"
83767,"
   حضرتك الوحيد المفضل عندي في الاسك اي خدمه 😉😉
  ","

   أنت بتفهم 😃
  
"
83768,"
   انس نسينا يابو انس 😅
  ","

   أنس كان عيد ميلاده السادس أمس !
   
   ادعوله ..
   
   وحولوا لأبوه الهدايا.
  
"
83769,"
   وين الاجابه ياشيخنا بقولك ايه ماتخلنيش اقفل معاك
  ","

   لا ما تسحب المطواة أحسن يا عم ! 😢
  
"
83770,"
   طيب والي بيضعف وبيوقف تاني وهكذا لدرجة انه تعب يعمل ايه
  ","

   لا ييأس !
   
   هو بخير ما دام يجاهد.
  
"
83771,"
   حط صورتك وانت صغير -..
  ","

   عندي ألبوم كامل والله بس ضايع بقاله فترة !
   
   لو لقيته هبهركم 😃
  
"
83772,"
   شيخ هو حضرتك عملتلى بلوك 🙄كل ما إجى أسجل لايك ع الاجابة يتلغى وانا اصلا غالبا ما بسأل ؟؟!
  ","

   لا مش بلوك !
   
   يلا بأه لايكات 😬
  
"
83773,"
   حذفت حضرتك من قائمه المفضله ياشيخ ..اعذرنى كنت فى حاله اكتئاب والصفحه وقتها كانت كلها مشاكل 
بس قررت اضيفك اول واحد بعد ماراح الاكتئاب الحمدلله 😊😊
  ","

   حمدا لله على السلامة !
   
   يلا بأه نكتئب تاني ؟! 😂
  
"
83774,"
   هههههههههههههههههههه اجابة غير متوقعه بالمرة .. بيس يا شيخ بيس 😂😂😂
  ","

   على فكرة دي مش ألشة !
   
   ما هو لو دفتوه كويس بالرقابة والدعم الذاتي من غير ما تخلوه مكشوف لحد .. لن يكون كبضاعة أتلفها (الهوى) 😬
  
"
83775,"
   ما تيجي نروح جزر المالديف يا شيخ الجو هناك تحفة
  ","

   اعزمني وأنا مش هقولك لأ والله 😃
  
"
83776,"
   شيخ محمد اسم براءه يمشي لولد او بنت وهل في مخالفه شرعيه في الاسم .
  ","

   بنت !
   
   اسم جميل.
  
"
83777,"
   كيف احافظ على قلبي من الهوى؟
  ","

   دفيه كويس ! 😬
  
"
83778,"
   بالله رد..لما بقول لزوجي نسافر برة مصر بلد مثلا مثل استراليا عشان انا عارفة ان فيها عرب ومسلمين كتير وكمان نفسي احسن من مستوي عيشتنا بيقولي لا دي بلاد كفر و حديث انا برئ ممن يقيم بين اظهر الكفار و حديث من كان هجرته لله ورسوله فهجرته لله ورسولة وباقي الحديث هل هو علي حق وانا اأثم لطلبي ده 😖
  ","

   لو عايشين كويس في مصر = خليكم.
   
   لكن استناده للحديث مش صح.
  
"
83779,"
   صاحبة السؤال اللى فات ..طالبة ساتة طب .. بروح مستشفى أتدرب وبنزل قوافل كتيرة طبية عشان محسش بتقصير أبدااا وبذاكر ومش قادرة أجيب تقدير.. الوقت كله زعل وتفكير ف المستقبل...وانى مش وخصوصا كنت بحلم بنيابة جامعة طب أعمل ايييه ؟؟؟؟؟
نفسي أعيش بذهن صافى أقصي أمنياتى...ياريت حضرتك تجاوب على سؤالى...
  ","

   المهم تكوني دكتورة شاطرة في الممارسة !
   
   ومش لازم نيابة جامعة يعني ..
   
   كده كده هتتخصصي بإذن الله وتكملي.
  
"
83780,"
   ما هو الجزء الملائكي فينا؟
  ","

   طاعة ربنا .. وامتلاؤنا له حبا، وبه يقينا.
  
"
83781,"
   - أين تذهب الكلمات التي لا نستطيع نطقها...؟
  ","

   نفس إجابة سؤال الآسك اللي فات مثلا !
   
   غالبا يختنق بها النفس .. وتتندى بها العين ..
   
   ثم تستمر الحياة.
  
"
83782,"
   ما الشيء الذي تشتاق إليه الآن؟
  ","

   الله يسامحك يا آسك روح !
  
"
83783,"
   يارب نجتمع علي باب الجنه يارب يارب يارب يا شيخ محمد 😍💚
  ","

   يا رب .. يا رب .. يا رب ..
   
   ألقاكم يا صحبة الجنة 💚
  
"
83784,"
   يعم رد عليا بدل ما اخش اضرب المدير و السكرتيرة كمان و يبقى ذنبهم ف رقبتك 😡😡😡
  ","

   اضرب المدير بس .. المدير بس ! 😬
  
"
83785,"
   لو كان هو الي بيتكلم مكونتش قولت اول حل و مكنتش قولت في الاخر يمكن ربنا يهديه
  ","

   قصد حضرتك لو كانت هي !
   
   عموما ما دمت مش شايفة فرق = يبقى مفيش كلام هينفع معاك أصلا.
   
   هو الغلط غلط طبعا ..
   
   لكن أنت امرأة يختلف دورها وطبيعته عن الرجل .. كونك شايفة غير كده فدي مشكلتك أنت.
  
"
83786,"
   احلى ما فيك تواضعك يا دكتور😌
  ","

   دنا علي شوية تواضع .. تاكل صوابعك وراه ! 😬
   
   بجد وبدون هزار بقى يكفيني من الآسك أني أطمع في لقيا الله بدعوات لا ألقي لها بالا ..
   
   أني أرجو أن يقبل مني كلمة دللت بها أحدا عليه ..
   
   أني أنتظر الصحبة هنا أمام باب الجنة؛ طمعا في الكريم لا يخيب.
  
"
83787,"
   وليه يا شيخ متفترضش ان هيا اللي مقصرة معاه واضطرته يبص برة ويخونها ؟  لأن اكيد هيا السبب إنه يعمل كدا .. وكمان عايزة أعرف البنت اللي بيخونها معاها موقفها اي مثلا لو هوا اللي بيقنعها تعمل معاه وكدا بحجة انه مش مرتاح ف بيته وكدا
  ","

   مفيش حاجة اسمها اضطرته !
   
   فيه حاجة اسمها يواجهها ويصلح منها .. يتزوج عليها .. يطلقها حتى ..
   
   أما المشي (الوسخ) فملوش أي مبرر.
  
"
83788,"
   مالذي اضافة لك برنامج  الاسك
  ","

   قول أنا أضفت إيه للآسك ! 😌
  
"
83789,"
   يا شيخ من ما اخويا نجح وجاله مجموع هندسة وفي حاجات غريبة كدة عمالة تحصل،الخروف مات😭وتاني يوم خروف تاني،والبط اللي كنا هنعمل معاه المحشي مات,والنخلة وقعت قبل البلح ما يصفر😨
والسور اللي اتبنى ب 20000 وقع😩انا مش بحب اربط اي حاجة بكلمة حسد بس بجد حاجات غريبة بتحصل,والدي دايما بيفكرنا بالاذكار والقران
  ","

   ممكن جدا يكون حسد طبعا !
   
   الحمد لله بتيجي في حاجات زي دي ..
   
   حصنوا نفسكم بالأذكار وفوضوا لله الأمر.
  
"
83790,"
   قولها بالصعيدي😁
  ","

   ههههههه
   
   ماشي .. ماشي 😢
  
"
83791,"
   زوجي بيخوني ، كذا مرة شفت ليه شات ع الواتس وبيكلمها فيديو وبتبعتله صور مش حلوة ، غضبت كذا مرة بسبب الموضوع دا بس المرة دي حاسة ان حتي زعلي مش فارق معاه وللأسف معايا منه ولد بس عاوزة اطلق ومش عارفة قراري صح ولا غلط، بس انا بقيت بكرهه ومش طيقاه وخايفة أظلم الولد،
  ","

   حل من اتنين مالهومش تالت !
   
   1- يا تتأقلمي مع الوضع ده وتطنشي خالص .. وتسيبي حسابه على ربنا .. مقابل إن ابنك يتصرف عليه كويس وتحوطيه برعايتك عشان ما يتأثرش بالوضع ده .. وتسيبك خالص حتى من التفتيش وراه .. اعتبريه مريض وسيبي أمره لله .. لكن ده هيكون محتاج منك تكوني صلبة وتعيشي لنفسك ما تسمحيش لروحك بالاستنزاف تحت ضغط شعور الخيانة منه لأنه طبعا صعب عليك كزوجة .. وتحتسبي ده كله ابتلاء، الحمد لله مش في دينك ولا في صحتك ولا في حد من ابنك.
   
   2- يا تطلقي فورا .. بس تستري عليه ما تقوليش السبب عشان شكله أمام ابنه .. وده حل طبعا هيحررك من الضغط اللي أنت فيه لكنه للأسف هيحطك في ضغط تاني أكبر .. إنك هتواجهي الحياة والمجتمع وحتى تساؤلات الولد ..
   
   كلا الخيارين أنت معذورة في أي منهما تماما.
   
   وعموما ممكن ربنا يهديه سيما لو بيصلي وطباعه كويسة بعيدا عن النقطة السودة دي .. يا ربنا هيجيبلك حقك تالت ومتلت.
  
"
83792,"
   عمتي بتتريق علي زوجي عشان اصلع ، و قالتلي انك تستحقي واحد شكله احسن من كده ، انا بحبه فعلا ، بس كلامها ده هيخليني اتهز علي الرغم اني مقتنعه بيه جدا ! بس كل شويه تفاتحني في نفس الموضوع !
  ","

   خشني لها مرة وقوليلها لو سمحت أنا مقبلش حد يتكلم عنه كده !
   
   وبعدين طنشيها كأنها لا تقول شيئا ..
   
   اللي بيحب ما بيتهزش.
  
"
83793,"
   بعتبرك اب وقدوة واصلحت من تفكيرى كتير ياابى والله ربنا يجازيك كل خير عنا ويبارك فى حضرتك وفى ذريتك ونفضل نتعلم منك كدا
  ","

   الله يجبر خاطركم ..
  
"
83794,"
   بعد اذن حضرتك
انا فسخت عشان كنت بحاول التزم بحدود الخطوبة و اوصل حبي بتصرفاتي مش بالتصريح مباشره و مقبلتش بحاجات مش كويسة طلبها و عشان كده فضل ست شهور يعاملنى معاملة مش كويسة و خصام و تجاهل  و بخل و لما فسخت الناس قالولي كلام الحب عادي اومال الواحد بيخطب ليه غير عشان يسمع منها كلام الحب و الصور ؟
  ","

   أنت صح !
  
"
83795,"
   ليا 3 شهور من غير العادة لكن امبارح ضعفت وفعلتها وكل مرة ع هذا الحال وحاسه ان ربنا مش قابل توبتي بس انا فعلا ندمانه 
انصحني يا ابي بالله عليك
  ","

   ولا حاجة !
   
   توبي تاني واستغفري .. لا تيأسي ..
  
"
83796,"
   ياشيخ والدي مقيم ف السعوديه وكان عاوز يبعتلنا زيااره واترفضت عشان قرب الحج مفيش حل تاااني او امل في انه الزياره تتقبل لو قدم عليها تاااني ؟؟!
  ","

   للأسف بتتقفل الوقت فعلا وبتتفتح آخر ذي الحجة.
  
"
83797,"
   حضرتك موجود دلوقتي ارجوك رد بحب واحد ظروفه ع اده بس ابن حلال وجه لاهلي واهلي رفضيه اكمن اهله ع اد حالهم اعمل ايه بحبه ومش قادره أبعد وهل اني ارفض العرسان ويزعلوا مني ده غضب عليا هتحاسب عليه او ممكن يترد ف ولادي واتصرف ازاي عشان اقنعهم بيه وانه شاريني  ادعيلنا والله هو محترم وبيصلي وبيحبني بس ظروفه
  ","

   أنا مقدر والله !
   
   بس في نفس الوقت مقدرش ألوم أهلك ..
   
   احنا مش بنقول يبقى واو يعني .. لكن هل عنده دخل ثابت ولو قليل ويقدر يفتح بيت ولو إيجار ؟!
  
"
83798,"
   انا برده بتخيل ان خطيبي هيبقي وحش معايا بعد الجواز ويعاملني وحش هو عصبي شوية ومزاجي ومن النوع اللي بيكبر كل حاجة
  ","

   ده مش تخيل !
   
   ده توقع بناء على معطيات تدعمه للأسف.
  
"
83799,"
   هل يجوز اني أطلب الطلاق من زوجي عشان حاسة انه مبيحبنيش
  ","

   لو كل واحدة حست بكده اتطلقت = كانت البيوت خربت !
   
   إنما يتعاشر الناس بالإحسان.
  
"
83800,"
   بالله عليك يا أبي وجه كلمة للاتنين دول هيا ضعيفه جدا وبتحبه ومش عارفه تنجح في علاقة بعيد عنه وهوا مش عارف بيحبها ولا مشفق عليها بس معلقها جنبه وبيقولها لو لينا نصيب هنتجوز 
جوابك هيفرق معاهم 👌👌
  ","

   يبعد عنها للأبد !
   
   وهي تعقل وتغلّي نفسها.
  
"
83801,"
   دايما بتخيل ان خطيبى هيعمل مصيبه وازعل منه وبتخيل الخناقه وارمى الدبله ف وشو
  ","

   محتاجة طبيب نفسي !
  
"
83802,"
   ان شاء الله حضرتك ترد يارب والحقك المرة دي ي شيخنا.   العلاقة بيني وبين زوجي بقت متعبة جدا مبقتش مرتاحة ف العيشة معاه دخل بيننا سوء ظن ف تأويل الكلام والقصد منه يعني كل كلمتين التاني يفتكر انه يقصد بيهم حاجة تاني غير الواضح ..انا بحبه وعايزة اكمل معاه بس الحكاية دي بقت منغصة عليا حياتي اتصرف ازاي
  ","

   تصارحا سويا بلطف ورغبة صادقة في الإصلاح.
  
"
83803,"
   هو فيه انسان فاشل ?
  ","

   أفشل الناس من ضيّع الجنة من بين يديه !
  
"
83804,"
   هل السقوط يعني النهايه ؟
  ","

   لعله بداية لصعود جديد !
  
"
83805,"
   هل تعيش في المكان الذي ولدت فيه؟
  ","

   أعيش في المكان الذي أرغب أن أموت فيه !
  
"
83806,"
   بتحب الفلوس ياشيخ دايما هزارك فيه نقود!
  ","

   لا خير فيمن لا يحب المال !
   
   به توصل الأرحام، وتقام العبادات، وتجبر الخواطر، ونغني أنفسنا بالحلال ..
   
   اللهم يا رب من فضلك العظيم.
   
   ——————————————————
   
   ألقاكم يا صحبة الجنة 💚
  
"
83807,"
   انا اخ لأخ كبير متجوز قاسى جدا ع ابوه وامه وبيزعقلهم جامد ولا بيعبرهم امه بتبقى نفسها تشوفه بيغيب  عنها بالفترات  مع انه فى نفس البيت يشوفها تنزل عالسلم ميقلش أسندها 🤕 بتطلع تحبى عالسلم زى الاطفال الدور الرابع عشان تشوفه وتقعد معاه يادوب يسلم عليها ويدخل يلعب فى. الاب توب ولا يعبرها تنصحه بايه 😢
  ","

   أنصحه يستغل باب الجنة المفتوح له !
   
   قبل ما يندم ندم عمره .. ولا ينفعه.
  
"
83808,"
   اي ياعم مش هترد ف مره وتفرحني
  ","

   افرح يا عم .. وما تزقش ☹️
  
"
83809,"
   يا شيخ هل يجوز أرقى خطيبى واحط تحت أيدي فوطة بيني وبينه
  ","

   ليه هو حضرتك الشيخة خديجة المغربية ؟! 😬
   
   مش كده يا جماعة .. المرارة البلاستيك كمان مش هتتحمل.
  
"
83810,"
   أنا قريت مره ان واحد متقدم في الرؤيه قال للعروسه ان أمه وأخته يشوفوها وهي بلبس البيت وبشعرها وكده عشان هوه ليه مواصفات في جسم الفتاه !!!
هوه ده طبيعي أنه يطلب كده ولو حصلت ايه الرد المناسب ؟عشان عندي رؤيه ودي من مخاوفي
  ","

   عادي.
  
"
83811,"
   قصده يقولك ما تمشيش 😂😂
  ","

   قلبي وقع !
   
   كنت فاكر هيقول هات فلوس ..
   
   روح يا حبيبي وأنا مستنيك وجبلي معاك واحد آيس كريم بالله 😬
  
"
83812,"
   انا هتجوز كمان شهر و كنت مريضه مرض لا يرجي منه شفااء ولكن بفضل الله تعافيت و امي جيبالي جهاز ب 100 الف واخواتي زعلانين عشان هما جالهم باقل من كده و انا حاسه بذنب اتجاهم و حزينه مش حاسه بفرح لانهم حاقدين جامد  و امي عملت كده تعويضا لي عن المرض و فقد الاعضاء التي تم استصالها مني هل عليا ذنب اتجاهم
  ","

   لا .. بل هم معدوموا الإنسانية !
   
   افرحي يا بنتي وطنشي ..
   
   حمدا لله على سلامتك .. ربنا يسعدك.
  
"
83813,"
   يا شيخ محمد انا بقالي شهر بالغربة وكل فترة دموعي تنزل غصب عني ، كيف اصبر على هذا 😔
  ","

   كلنا مرينا بمرحلة الدموع دي يا حبيبي !
   
   بعد كده بتدخل على التبلد .. بعد كده مش بينزل دموعك إلا الشديد.
   
   عموما احمد ربك؛ أنت أفضل حالا جدا من كثيرين غيرك.
  
"
83814,"
   وابي بقاله 35 سنة .. 
ربنا يعوضكم ويحفظكم.
  ","

   نعم .. وشعوره الآن هو نفس شعوري مع العشرة ..
   
   عدت في طرفة عين .. وراح العمر !
   
   غير أني لا أرجو فراقها.
   
   اللهم أشكرك ولا أكفرك ..
   
   اللهم تمام نعمتك، ودوامها.
  
"
83815,"
   انا العكس يا شيخ .. انا بقلب علي والدي ووالدتي لو غلطوا او ابتعدوا عن الحاجه الصح اللي علموهالي .. كده غلط صح .؟
  ","

   كده نار جهنم يا حبيبي وبئس المصير !
   
   إلا أن تتوب وتصلح وتعود للبر.
  
"
83816,"
   معلمتي رشحتني أن التحق بدوره تبع معهد القرءان اللي انا في والمسؤله رفضت بسبب أن لدغة في حرف الراء رغم أن معلمتي ترى أن أدائي كويس .. 
الموضوع مضايقني جدا بالأخص الدورة دي لأعداد أن أكون معلمة وده هدف نفسي أوصله حسه بالأحباط
  ","

   معلش .. حاولي تخلي معلمتك تدخل !
   
   وعموما مأجورة بنيتك بإذن الله ..
   
   الله يتقبل منك.
  
"
83817,"
   بكره كلمة 
القاكم ياصحبة الجنة والقلب الاخضر لانها بتبعدك عننا💚
  ","

   الدنيا لازم فيها بعد مؤقت .. وبعد لا لقاء بعده !
   
   إلا الطمع في الجنة ..
   
   دايما بحب أختم بها عشان أفكر نفسي بالمعنى ده .. وأفكركم برضه لو قلتها في يوم ما رجعتش بعده.
  
"
83818,"
   انا فرحانه اوى برضا ربنا عليا وستره وكرمه وفضله .
ازاى اعبر عن حمدى وشكرى وحبى لله 💙
  ","

   يا رب لك الحمد يا رب !
   
   هو كريم .. إشهاده على العجز عن شكره = غاية الشكر.
  
"
83819,"
   كنت بصور كتاباتك سكرين شوت وانشرها بدون اسمك ولم انسبها لنفسي ولم أكن أعرف أنه لايجوز ذلك سامحني أرجوك
  ","

   شيك بألف دولار بس !
   
   وأسامحك من كل ذرة في 😬
  
"
83820,"
   بحس اهلي بيحبونا عشان احنا كويسين ومحترمين وشطار وبنساعدهم بس مثلا لو حصلت مشكله او اي حاجه وابتعدنا ع المثاليه يقلبوا علينا انا كرهت ده ومبقتش بحبهم بعمل اللي عايزينه بس ببقا تعبانه من التفكير ف ده تقريبا علاقتي بيهم بقيت ضعيفه خالص حتي لما بنتخانق انا بسكت وبحاول ابعد عنهم هو انا غلط
  ","

   هم بيحبونا على كل حال !
   
   لكن بيقلبوا عشان حرصهم الشديد على مصلحتنا.
  
"
83821,"
   من احلي القيم اللي اتعلمتها من حضرتك ""ماحدش كامل"" بفتكرها علي طول وغيرت كتير في نظرتي لحاجات كتير واشخاص كتير بجد💚..ربنا يجازيك عنا خير الجزاء ياشيخ
  ","

   الله يجبر خاطركم ..
  
"
83822,"
   هو انا لو بنت وباخد راتب انا احب اصرف على والدي وادخل الفرحة لقلوبهم رغم انهم قادرين علاشياء الاساسية لكن اساعدهم بالكماليات والاشياء التافهة ،وطبعا اخواتي مستفيدين اكتر من امي وابوي انا اوؤجر على كدا ،واذا حسيت انه اختي المتجوزة بتطمع فيي وبتحاول تستغلني عادي انهرها حتى لو زعلت؟ رغم اني بحب اساعدها
  ","

   ساعديهم وابسطيهم وما تنسيش نفسك.
  
"
83823,"
   يا شيخ انا سمعت فيديوهات اللايف اللي رفعتها علي اليوتيوب واستفدت منها جداااا كلها .. بفضل ربنا ثم فاستقيما الحمدلله انتظمت ادعيلي بالثبات 🌸وباقي الفيديوهات سستمت دماغي ع الطريقه الصح اللي احكم بيها ع الشخص المتقدم للخطبة لإني كنت ببص للموضوع بنظرة تانية وطلعت غلط😅 من فضلك عاوزين فيديوهات كده تاني❤
  ","

   ادعولي أخف من الانفلونزا دي وبأمر الله فيه لايف جاي في الطريق 😃
   
   الله يسعدك.
  
"
83824,"
   بقالك دلوقتي 10 سنوات بالرياض؟
  ","

   نعم !
  
"
83825,"
   ##
  ","

   نامي على طهارة واقرئي الكرسي .. وما تقلقيش.
  
"
83826,"
   الزواج بيجلب الرزق يا شيخ .. ربنا يرزقه ويوسع عليه .. يسعتن بالله ويجدد نيته وربنا هيعينه ( ثلاثه حق على الله ان يعينهم شاب اراد ان يتعفف )
  ","
  ....
  "
83827,"
   طب لو 3000 من غير ايجار؟
  ","

   حلوين .. الله يسعدكم ..
  
"
83828,"
   اماكن خروج حلوة ف القاهرة
  ","

   الرياض أدلك فيها على اللي أنت عايزه !
   
   القاهرة بتوه فيها في شبرين 😢
   
   وكانت من أمنياتي أقضي فيها ليلة من ليالي رمضان اللي فات وألف شوية .. بس معرفتش ☹️
  
"
83829,"
   مرتب 3000 وهيعيش ايجار ف مدينة. يتقدم ولا صعب يا ابو انس انه اي اهل عروسة يوافقوا
  ","

   يا ربنا !
   
   اللهم وسع أرزاق المسلمين ..
   
   والله يا حبيبي من خلال ما بشوف في الإجازات مش عارف دول فعلا ممكن يعيشوك ازاي .. لكن البركة من عند ربنا ..
   
   خد الخطوة وبإذن الله وشها يكون حلو عليك.
  
"
83830,"
   سبب سعدي  😃😊❤
  ","

   اتعجبت وقلت ماله ده .. يكونش الظابط 😬
   
   بعدين لقيت اسمك سعدي .. يا وَعَدي 😃💚
  
"
83831,"
   مش بترد من شهور ياشيخ 😢😢زوجي مغترب وانا هنا لظروف ماجيستير وده امر عارض ومخنوقة من حزنه للفراق واستسلامه وده حتى مش بيخليه مهتم بيا واحنا بنتخانق على تفاهةوانا عنيدة بطلب الطلاق عشان بحس اني جاية عليه ومبحبش  ابان غلطانة  بحايل كتير زي الأطفال لكن معنديش القدرة دي ٢٤ ساعة وخصوصا من غير مقابل
  ","

   هي بتبقى فترة زي الزفت .. معلش !
   
   بلاش سيرة الطلاق دي خالص .. اسمعي شكواه وواسيه وبس ..
   
   أكيد أنت برضه مضغوطة ومحتاجة اللي يواسيك لكن التمسي له العذر ..
   
   الغربة مع الوحدة والله شيء لا يوصف أثره في الروح.
  
"
83832,"
   كلمه غلي نفسك دي اول حاجه بتيجي في بالي لما افكر اعمل حاجه غلط  
ربنا يحبك ويحبب فيك خلقه يا شيخ والله
  ","

   يا رب لك الحمد.
  
"
83833,"
   ‏حزين من كُل معاميعي. كُل معمعوة جوايا حزينة.
  ","

   يبقى سؤال المحشي وجعك زيي ! 😩
  
"
83834,"
   اتفضل معانا يا ابو انس محشى وملوخية ولحمة محمرة
  ","

   ألف هنا وعافية !
  
"
83835,"
   أنا بكره أخويا جدا .. عمره ما وقف جنبى ولا يعرف عنى حاجة وكل سنة يسألني أنتى ف سنة كام .. أنا  طالبة لسة وهو مخلص بقاله كتير بس مشتغلش ساعات بياخد فلوسى اللى بحوشها لما بيطلب منى حاجة مبرضاش اعملها يقول حرام عليكى كدا  هو دا الدين بتاعك أنك متسمعيش كلامى هو فعلا لو رفضت اعمله حاجة عليا ذنب
  ","

   لأ .. هو اللي بيبتزك بس.
  
"
83836,"
   عرفت شخص فيه كل حاجه بتمناها التفاهم والتفكير والحنيه والطيبه والحب وشايفني حاجه كبيره اوي كان ساكن قريب مننا وشغال دكتور معايا جه اتقدملي اهله من قريه وانا من مدينه وله اخ مكملش تعليمه و سئ الخلق و بيقاطعوه كتير اهلي رافضين للاسباب دي وهو متمسك لاقصى درجه وعاوز ينفذ طلباتهم كلها اعمل اي
  ","

   أصري عليه !
  
"
83837,"
   متعلقة بشخص وهو  الان مترافق مع اخرى واغار منها فما الحل ؟
  ","

   تبطلي هبل !
  
"
83838,"
   هو ممكن الاب والام يغلطوا؟
ولا علشان هما اكبر مننا منوضحش غلطهم ونسكت؟
ولما يجيبوا سيرة حد قدامي اوصلهم ازاي ان دي نميمه وغلط؟
ولما بابا يتعصب بدون سبب اعمل اية؟
ولما ماما تتكلم مع حد من الجران امنعها ازاي؟
  ","

   بيغلطوا آه عادي !
   
   لكن تمارسي عليهم دور الوصاية = غلط أبشع ومش مقبول.
  
"
83839,"
   انا دكتورة وع علاقة ب ظابط وعاوز يتقدملى بس اخويا ف معهد تمريض وهو قالى أن عيلته وصحابه معارضين أن يبقى خال ولاده ممرض وهو ف مشاكل معاهم وانا مش عارفة اعمل اية اخلى اخويا يغير المعهد قبل مايدخله ولا هو لو شارينى ملوش يقول كدا ..أرجوك رد عاوزة رأيك
  ","

   لو شاريك هيقبل بأبوك اللي بيبيع خضار على الكوبري !
   
   ويقله تسلم الايد اللي ربت سبب سعدي ..
   
   غلّي نفسك يا دكتورة.
  
"
83840,"
   عارفه ان حضرتك هتقلي حاولي تنسي وابعدي واستغفري ربك وادعي من ربنا 
يجمعكم في الحلال 
بس انا بشر وبخاف من ربنا اني اعصيه 
بس هو فعلا نقطه ضعف مش عارفه اقويها 
ريح قلبي يا شيخ الله يكرمك 
تعبانه نفسيا ومش عارفه اتكلم مع حد حتي هو كنت بحكيله بس مينفعش 🌸
  ","

   مقدر والله !
   
   هو الصبر .. ما هي الجنة مش ببلاش.
  
"
83841,"
   ما هو الراجح بحكم النقاب عند حضرتك ؟
  ","

   أنا مش أهل للترجيح !
   
   أنا أقلد القول بالاستحباب، وهو قول الجمهور.
  
"
83842,"
   ماما بتدعي عليا دايما بالله يلعنك وربنا ينتقم منك ودعاء وحش خالص والله ياشيخ علي مةاقف تافهة والمشكلة ان حياتي متلغبطة وبقا دايما عندى هوس ان ربنا لعني
  ","

   ماما مريضة نفسيا !
   
   فطنشي خالص وعيشي حياتك .. وعامليها بالأدب.
  
"
83843,"
   البنت الي ماسكه الشغل ف الصيدليه منتقبه بس مابتصليش ..من اول ماجيت الصيدليه وعمري ماشفتها بتصلي لانها بتتحجج بالشغل .لكن بفضل الله اول ماجيت كنت بسيبهم وادخل اصلي كانت بتبصلي باستغراب ..هو صح ان الشغل يلهينا ومش هنتحاسب ؟؟
  ","

   مين قال كده !
   
   أنت صح طبعا.
  
"
83844,"
   ما احنا المفروض متفقين من اول يوم بس هو مرة ينكر انه حكالها مع ان مامته اللي قالتلي ولما اقول مامتك اللي قالت انك قولتلها يقولي اصلها غصبت عليا احكي لها لما لاقتني متضايق ومرة يقولي كنت يستشيرها ومره يقولي احنا مش عايشين لواحدنا وان ما كناش نلجأ لاهلنا هنلجأ لمين ينصحنا
  ","

   لا !
   
   فيه فرق بين نلجأ ونحتاج نصيحة .. وبين نحكي كل حاجة كأن مفيش أي خصوصية لحياتنا ..
   
   لازم وقفة.
  
"
83845,"
   ابنتي 17 سنة ... لاحظت أنها لما بتشوف ابن الجيران عيناها فيها لامعة و ابتسامة و هو كمان ... الاثنين ملتزمين و هو أكبر ب 5 سنوات و لما اتكلمت معاها لحدوث بعض المواقف اللي بتأكد احساسي قالت لي مجرد اعجاب لم يتعد قلبي ... ماذا أفعل!
  ","

   ولا حاجة خالص !
   
   عشان كده هتكبريها أنت في دماغها ..
   
   دي مرحلة عادية جدا تحصل فيها حاجات من دي .. المهم نطمن إن مفيش حاجة غلط بتحصل بدون ما نحسسهم بإننا شاكين فيهم وبس.
  
"
83846,"
   بالله عليك ترد يا ابي بابا طباعه صعبه وبيتعصب بسرعة وممكن يضربنا عادي لو اتعصب ده مره شتم وضرب ماما! ولازم نعمله كل حاجه 24 ساعه ونساعده ولو مساعدنهوش بيزعقلنا وماما بردو بخيله جدا فاي حاجه لينا وبتفضّل اي حد عليناومعاملتها زي مرات الاب! انا بجد مش عارفه احبهم اواعتبرهم ماما وبابا مش عارفه اعمل اي
  ","

   اتعاملي معاهم بأدب .. وطنشيهم خالص بطباعهم دي وحافظي على روحك واصنعي لك عالما خاصا تسعدين به.
  
"
83847,"
   ياشيخ حقوق ولا اداب افضل ليا كبنت
  ","

   اللي أنت ميالة له !
  
"
83848,"
   اتربيت ع كلمة ماحدش يطلع اسرار بيتنا بره وان مفيش ست جدعه بتعرف اي حد مشاكل بيتها حتي اَهلها ولما اتخطبت اتفقنا اننا ما ندخلش اي حد بينا ولا نحكي لحد ع مشاكلنا ويعلم ربنا عمري ما حكيت لاهلي ع اي حاجة بينا وعرفت انه دايما يحكي لمامته ع اي حاجة تحصل بينا  وانا بتعصب ده عادي ولا انا فعلا عندي حق
  ","

   بدون عصبية .. اتفقي معاه على هذه القاعدة وبس.
  
"
83849,"
   ينفع بعد ما وعدنا بعض اننا هنبقي مع بعض وتركنا بعض لله
ينفع بعد كده اسيبه! 😢😥
مكنتش ناضجة وقتها ولا أعرف أي حاجه ولا أعرف الحلال من الحرام !
  ","

   ينفع جدا !
   
   وده غالبا اللي بيحصل ..
   
   ودي من فوايد البعد !
   
   بعد إنه خطوة بتعملوها لله فهو اختبار مباشر لحقيقة مشاعركم ..
   
   يا تزيدوا إصرار على الجمع في حلال .. يا أحدكما أو كليكما هيحس إنه كان واخد مقلب.
  
"
83850,"
   بخاف أتزوج شخص عديم المسئولية و هم كُثُر ! حتى إخواني الذكور أمي لا تعلمهم تحمّل المسئولية ، أم أنّ كل الجيل هكذا ! ازاي نعرف يا شيخ النقطة دي في المتقدم ؟ بعتذر للتكرار
  ","

   بتبان في الرؤية ومع أيام الخطوبة.
   
   سهلة أوي تفرقوا بين اللي يعتمد عليه وبين التافه الضعيف ..
   
   وأحيانا بيكون تافه ولما يتنزق في المسؤولية بيسد؛ سيما لو حب.
  
"
83851,"
   طب ليه ناس كتير بتقول عليه انه صوفى
  ","

   عشان ما بيفهموش !
   
   آه في حتت كده في العقيدة ما تخدهاش من الشيخ .. لكن من يَسلم، سبحان الله ..
   
   اللي بيتكلموا عليه ما يجوش فيه حاجة.
  
"
83852,"
   اى رأى حضرتك فى الشيخ الشعراوى
  ","

   أنا مين عشان أقول رأيي في عالم رباني لا يتكرر في عمر الأمم كثيرا مثله !
  
"
83853,"
   { وخَشعَت الأصواتُ للرَّحمن فلا تسمع إلّا همْسا }
  ","

   سبحانه وبحمده !
   
   اللهم بيّض يومها وجهنا ..
  
"
83854,"
   يعني لازم في يوم يتخلوا عنا ي شيخ !! ...
  ","

   أو يرحلون .. رغما عنا وعنهم !
   
   اللهم اجمع علينا شملنا .. في الدارين ..
   
   ———————————————-
   
   ألقاكم يا صحبة الجنة 💚
  
"
83855,"
   بيقولوا أهل المنصورة فرحانين بفوز فرنسا ! 
صح دا يا شيخ ♥️
  ","

   أهي دي زي أهل امبابة اللي بيهنوا ابنهم امبابي كده ! 😬
  
"
83856,"
   عندي 28 سنة ، طبيبة ، جميلة ، وزني زائد قليلا ، بشتغل وبتعامل مع الناس بس بحدود على قد ما أقدر بالنسبة للجنس الآخر 
لا يتقدم أحد للزواج نهائيا والزن على أمر الزواج وإني هعنس بيتقال أو بشوفه في العيون  
أوقات ثقتي بتتهز ومش عارفة إذا فعلا فيه حاجة أقدر أعملها أو حاجة بعملها غلط أغيرها
  ","

   ولا أي حاجة يا دكتورة .. ولا تشغلي بالك ..
   
   لسه من كم يوم فرحانين بواحد صاحبنا عنده ٤٢ سنة على طبيبة جميلة محترمة ٣٤ سنة ولم يسبق لأي منهما زواج !
   
   النصيب هييجي في وقته ..
   
   وحاولي تخسي عشان نفسك أنت .. مش عشان حد ..
   
   عيشي حياتك وأبشري بالخير.
  
"
83857,"
   ايه عندما تقرأها يقشعر لها بدنك وتشعر أنها تخاطبك انت
  ","
  "" ما يفعل الله بعذابكم إن شكرتم وآمنتم وكان الله شاكرا عليما ""
  "
83858,"
   البوست الى ع صفحه حضرتك الى هو وهو الذي يتدفق غيثه ..... حساه عميق بس مش فهماه ونفسي افهم تقصد ايه
  ","

   لا مزيد .. ولا منتهى !
  
"
83859,"
   ايه الحاجه اللي ممكن تقفلك من البني آدم اللي قدامك او اللي ممكن ما تسمحش فيها
  ","

   إنه يمارس علي الوصاية !
  
"
83860,"
   مخرج نهائي ل الاسف دعواتك
  ","

   خلاص روح حبيبي ..
   
   الله ييسر أمرك.
  
"
83861,"
   الحج بدون حمله غير نظامس  يا شيخ هل فبه شك هروح مكه بدري  علشان احج
  ","

   ما تغامرش !
   
   عشان فيها تبصيم وترحيل.
  
"
83862,"
   انا هنتحر
  ","

   محدش هينفعك بين يدي الله !
  
"
83863,"
   الحمد لله بفضل الله قدرت احجز للحج السنة دى 
انا مقيم فى الرياض وشغال الحمد لله .. بس علشان اكمل عملية الحجز لازم دفع مبلغ الحملة وانا مش متوفر معايا المبلغ كله واستلفت الباقى من اصدقائى .. هل ينفع احج وانا عليا دين .. علما بإن وانا فى الحج هيكون ليا فلوس فى شغلى بس هقبضها بعد الحج ..أرجوا الإفادة
  ","

   ينفع يا حبيبي .. توكل على الله .. وادعيلنا معاك.
  
"
83864,"
   يا جماعة الواحد ما بيحبش يتكلم عن نفسه !
  ","

   أنتم معاكم موهبة كروية 😌 .. مش تقولولي توقعات كابتن رضا عبدالعال 😬
  
"
83865,"
   هو عادى لو غى رؤيه لسه ويحرجنى 
لما بتكلم عن اللى عايزاه ويقولى شكل من جوا حلو زاى برا 
لون عنيكى دى
  ","

   مدب !
   
   ومؤشر سيء في شخصيته ..
  
"
83866,"
   الانسانه اللي حبيتها هتتجوز الاسبوع دا تعبت ومرهق نفسيا من اللي حصل 7 سنين يا شيخ وقريت كتاب الداء و الدواء وبردو مافيش وقافل الفيس و كل حاجه ! بس شفت صورتها هي وخطيبها ! انا بس بارجولها السعاده و مش عارف اعمل ايه 

اسف لتكرار السؤال بس ارجوك قول حاجه لله ! تكرما .
  ","

   حاسس بك يا حبيبي والله !
   
   لكن صدقني كل ده هيعدي وهتفوق وهتبقى زي الفل.
  
"
83867,"
   ممكن حد يحب حد حب حقيقى ف ٦ شهور بس ؟؟؟
  ","

   مبتدأ الحب ؟!
   
   في حرف .. في نظرة .. في نبضة ثائرة ..
   
   أما بناء صرحه وري نبتته فلا ينتهي عند حد.
  
"
83868,"
   طب سنه
  ","

   عليّا بنص ! 😬
   
   ده راجع لجديته فعلا ولفرصك المتاحة.
  
"
83869,"
   قال بعد سنتين 
انتظر يا شيخ؟
  ","

   لأ .. كتير.
  
"
83870,"
   امي دائمة الانتقاد لخطوبتي و تكبر من صحابي و خطوباتهم و تقلل مني بسبب مستوى خطيبي المادي و مستوى اهله الاجتماعي بالرغم من انه دكتور زيي و الموضوع استمر فتره طويله وكنت بتعب وهو عارف السبب وبيحاول يقنعها بيه لكن النهارده تعبت جامد وهو زعق وقلل من والدتي فالكلام معايا و قال هشوفها ناقصه زي ماهي شيفاني
  ","

   افصلي بينهما تماما !
   
   كل واحد في حاله .. وما تسمحيش لوالدتك تتدخل في اختيارات حياتك.
  
"
83871,"
   خايفه من المستقبل ..
  ","

   كلنا وحده يخاف !
   
   لكن لنا رب كريم .. حسن ظننا به أمان.
  
"
83872,"
   يا شيخ بما ان حضرتك فاتح ياريت تجاوبني 💔 
انا مش عارغه اواظب ع الصلاه ودا تاعبني جدا .. بعيده خالص ليا شهور .. قولي كلمه ممكن تساعدني 
والله تعبت ونفسي اقرب مش عارفه اعمل ايه
  ","

   مفيش حاجة اسمها نفسي مش عارفة !
   
   هي عزيمة صادقة وقرار يتبعه تطبيق بإصرار ..
   
   إن ثبتّ = يأخذ الله بناصيتك.
  
"
83873,"
   سنجل لكن مرتاح ☺
  ","

   جعان لكن فرحان 😬
  
"
83874,"
   جبت جيبة ، لبستها طلعت ضيقة ، مش هترجع ، عايزة أبيعها بس خايفه نوع القماش يكون نايم على جسم اللي هتشتريها ،حتى لو مقاسها كويس عليها. إيه حكم إني أبيعها؟
  ","

   عنيها لبعد زواجك بإذن الله تلبسيها في البيت.
  
"
83875,"
   يا شيخ خطيبي كل مشكلة بيكبرها 
وبيقعد يفكر كتير وبيخلق مشاكل من حاجات بسيطة 
وانا مش عاوزة كدا بحب اكبر دماغي 
فراي حضرتك ايه افسخ ولا ايه
  ","

   غالبا هيتعبك !
   
   صارحيه الأول وقوليله ده لازم يتغير عشان تبقي عملت اللي عليك.
  
"
83876,"
   ‏ايموجي يعبر عن وضعك الحين ؟
  ","
  😌
  
  وحدي لكن ونسان.
  "
83877,"
   يا شيخ لا اشعر بميول اتجاه خطيبي و لا اطيق بعض تصرفاته الكل يقول لي بعد 
 الزواج رح تتقبليه وتتعودي لكن تلك الصفات لا اطيقها   اود ان افسخ الخطبة لكن الجميع يعارضني
  ","

   هذا قرارك أنت !
   
   وفي حالتك هذه لا شيء يتغير بعد الزواج.
  
"
83878,"
   تم تشخيصي بالرهاب الاجتماعي ... أهلي  خايفين عليا من الأدوية و أنا محتارة و قلقانة تنصحني بايه ؟
  ","

   اتعالجي .. وبإذن الله هتبقي تمام.
  
"
83879,"
   كتبنا كتابنا ولسه شهر ع الفرح ..كنت قاعده ع رجل عريسي وبيبوسني .. وماما شافتنا وقالتلي مينفعش كدا دا يبقي ف بيتكم وقولت لعريسي وقالي مبنعملش حاجه حرام ولا عيب ..فمحتاره بينهم !!
  ","

   عريسك صح .. واحرصي ماما ما تشوفش !
   
   واحرصي ما يزدش عن هذا الحد.
   
   الآباء والأمهات بيغيروا بس يا جماعة ..
   
   ولا والله كانوا أيام خطوبتهم خاربينها عالآخر يعني 😬
   
   (السادة العزّاب .. اعمل نفسك ميت).
  
"
83880,"
   غير السائل .. حصلت معايا برضه..
حتى في عدم علمي بان هذا كفر يا شيخ؟
ولا بأعتبر خرجت عن الملة خلاص؟
  ","

   عفا الله عما سلف .. ولا تعد.
  
"
83881,"
   الشيخ فاتح ربما يرد بدعائي بهذا داومت علي صلواتي لمدت علي صلواتي لمده سنه حتي الان بحمدالله اقرأ قرآن ولكن قلبي لم يعد يشعر بالوصل بخالقه شغوفه انا للوصل به ففي بدايه السنه التي داومت فيها شعرت بالقرب وكنت استطيع الاسترسال في الدعاء ولكني لم اعد كذلك اريد ان يكون ملاذي في الدنيا هو قربي ماذا افعل؟؟؟
  ","

   اثبتي على ما أنت عليه .. وأبشري ..
  
"
83882,"
   بعامل والله ..من اسبوع جالي اكتئاب ومكنتش بطلع من الاوضه وبرضوو كان بيشتمني وعلشان هو مخاصم ماما بيفكر انها بتقويني عليه وبيزلني بكل جنيه بيدهولي 
انا راحه 3 ثانوي 💔💔
  ","

   معلش يا بنتي .. ابتلاء !
   
   استعيني بالله واصبري وهو بمنه يعوضك خيرا.
  
"
83883,"
   طب هو انا ينفع مسمحوش ؟!! 

اخد حقي عند ربنا
  ","

   حقك.
  
"
83884,"
   شخص عزيز جداً عليا هو مسلم بس بيقول انا مسيحي ع سبيل الهزار ممكن ، مش كدا حرام ؟!!
عايزه حضرتك تقوله الصح عشان هبعتله اللينك من فضلك 🌸
  ","

   هذا كفر .. عياذا بالله !
   
   يلزمه بعده التوبة ونطق الشهادتين ..
   
   كيف يهون على أحدكم دينه هكذا ؟!
   
   وهل في هذا مزح !
  
"
83885,"
   وين رابط الاستجرام تاعك يا شيخنا 😃
  ","
  m_atiia
  "
83886,"
   هو سهل الل يسيبنا نسيبه ؟!
  ","

   ما دام كان سهل عليه .. يبقى لازم يكون سهل علينا !
  
"
83887,"
   انشاءالله الشيخ هيرد عليا يارب يرد 
ياشيخ انا بتابع مع محفظ في المسجد وانا حاليا حائض فهل ينفع اني اروح ولا مينفعش ولو ينفع ايه هو حكم مسي للمصحف امام الشيخ ؟؟؟؟
اتمني الرد لان موعد التحفيظ قادم فرحت ان حضرتك فاتح دلوقتي 
اسعدك الله واسعد قلبكوارشدك الي سبيل الجنه 💚💚💚
  ","

   أولا: تكتب إن شاء .. مش إنشاء.
   
   ثانيا: لا تذهبي المسجد أيام حيضك ولا تمسي المصحف.
  
"
83888,"
   ايه رايك في معز مسعود؟؟
  ","

   ايه الفايدة اللي هتعود علي وعليك من إجابة سؤال زي ده ؟!
   
   أظن الحق واضح ومفيش فيه لبس ..
   
   أما مسائل العلاقات الشخصية وما إلى ذلك فكل واحد بيشيل شيلته بين يدي الله.
  
"
83889,"
   اي الاكلات الغريبة دي 😂😂!
برضو سيظل المحشي هو الافضل 😃💚.
  ","

   من فات قديمه تاه !
   
   المحشي أصل الحياة 😬
  
"
83890,"
   ههههههههههه ماشاء الله ي شخنا متتوصاش ف انواع الاكل💪
  ","

   تصدق بالله ؟
   
   ألذ من كل هذا جبنة وشوية زيت زتون في أنس وجمع شمل مع من تحب.
  
"
83891,"
   مين بيعلم علي الشلة كلها في البيس والفيفا ؟😂😂
  ","

   كلهم حريفة .. والصدارة بينا تبادلية ..
   
   الوحدة بتعدي عشان وجودهم والله !
   
   فعلا مكنتش عارف المرحلة دي من حياتي كانت تهون ازاي بدونهم في الرياض، وبدونكم هنا.
  
"
83892,"
   انا ف الرياض يا شيخ وعاوز اجرب اكله غريبه ترشحلى ايه؟
  ","

   مطعم مغربي اسمه مرّاكش في الأندلس مول بيعمل طاجن لحم بالبرقوق عجب !
   
   وفيه المنسف في السليمانية .. حاجة كده لوز !
   
   وفيه مطعم أوشال على الدائري الشرقي عنده نودلز لحم وطبق بحريات .. أوفر دوز !
   
   وفيه مطعم بروكلي في الربوة عنده باستا روبيان .. لذيذة !
   
   ولو لك في اليمني يبقى فحسة وسلتة وشفوت وبنت الصحن .. بس أفضل حد صاحبك يعزمك في بيته عشان بيظبطوها جدا الصراحة 😃
  
"
83893,"
   ي شيخ بابا كل شويه يقولي انتي بنت حرام .. الكلمه بتقتلني ي شيخ 

وكمان ف الفاظ تانيه .. اعمل اي
  ","

   أعوذ بالله .. أعوذ بالله !
   
   طنشيه خالص .. وعامليه في حدود الأدب بسطحية تامة وبس.
  
"
83894,"
   غزه تحت القصف !
  ","

   الكلام عنهم لم يعد لمثلنا !
   
   احنا ندعيلهم ونرجو ربنا بس يقبل عذرنا فيهم ..
   
   أي حروف مننا هتبقى باردة .. أوي 😔
  
"
83895,"
   حضرتك لسا ف مكة؟
  ","

   الناس اللي متابعين الانستجرام 😃
   
   لا دي عمرة من فترة .. مع أعز أصحابي وأقربهم لقلبي.
  
"
83896,"
   تيتا جاتلنا فى المنام لابسة ابيض ف ابيض وفى حتت خضرا كدا دا معناه انها فى مكان كويس ؟ واي معنى الحتت الخضرا اللى فى اللبس دى هي كانت على الكمام وكدا
  ","

   بشرى خير بإذن الله.
  
"
83897,"
   شخصيتك علي الأسك بتمثل شخصيتك الحقيقيه بنسبة أد ايه؟؟
  ","

   على الآسك ؟
   
   أظن قريبة جدا مني .. غالبا هنا على طبيعتي تماما ..
   
   انفعالات الفرح والحزن وحتى الألش مش بقاومها 😬
  
"
83898,"
   ما هو الحذاء المفضل لديك في الصيف؟
  ","

   لو هتجيبلي واحد أقولك يا آسك !
   
   لو (لقافة) بس يبقى ملكش دعوة 😏
  
"
83899,"
   هل يُخيفك الغياب؟
  ","

   شئنا أم أبينا سيكون !
   
   المهم أن نحسن الحضور.
  
"
83900,"
   غير السائلة.
مش بنتكلم اه بس مش بكرههم ده عادي؟
  ","

   ما ينفعش تكره مسلم (إلا أن تكره معصية ظاهرة يفتن بها غيره) أو تكره له الخير !
   
   أحسنوا التفريق.
  
"
83901,"
   طب من غير بحبهم في الله والجو دا لما حد بيجي علي بالي بالصدفه من الجنس الاخر بدعيلهم عادي كده ولا بردو مينفعش *غير السائلة *
  ","

   الدعاء حق متبادل بين المسلمين جميعا !
   
   عادي.
  
"
83902,"
   القاكم يا صحبة الجنة
  ","

   قلتها قبلك 😛
  
"
83903,"
   معلش سامحه فلسطيني شكله ما بعرف يقعد عاقل لازم يعمل مشاكل 😂 طوشة = خناقة وضرب وهيك شغلات
  ","

   يا حيا الله فلسطين وأهلها .. وحبايبنا اللي منورنا من كل مكان !
   
   وسلام طاير على وش المية من السعودية لكل الصحبة والخلان ..
   
   وأول وتاني وتالت .. الحاج محمد يعني أبو عطية بيمسي على العروسة والعريس .. وبيدعيلهم بالبنات والصبيان ..
   
   والسلام عليكم ورحمة الله 😂
   
   الجوع عامل عمايله باين .. فبقول أمشي قبل ما ألبخ أكتر من كده.
   
   —————————————————-
   
   ألقاكم يا صحبة الجنة 💚
  
"
83904,"
   ادعيلي بقى عشان نتيجتي بكرة 😖 ولو جببت امتياز =هرسمك والله بس ادعي بس 😖
  ","

   مفيش حد يقولي مرة لو كذا هجيبلك أيفون اكس !
   
   قال أرسمك قال .. شكرا مش عايزين 😏
   
   ربنا يوفقك والجميع .. آمين.
  
"
83905,"
   انا بنت معاكى برده عامله ثوره ولا معبرااااااه ولا ليه لازمه عندى لحد ما يتعلم التقدير والاحترااااام
  ","
  👍🏻
  "
83906,"
   رومانسي جدا وخيالي عاوز يعيش حياه هانئه و هادئه و سعيده بيحب امه و هي بتحبه جدا و اكاد اجزم انه ابن امه محترم و طيب و بيقول ان الراجل لازم يبقي شكاك و معندهوش ثقه بيقعد في الشغل من الصبح ممكن لحاد العشا و مسؤل و بيشتغل ف بنك و مش بيفضي يصلي غير بعد الشغل و قصير و علي نياته شويه ، اهلي موافقن لوظيفته
  ","

   إن كان كما تقولين = ما توافقيش.
  
"
83907,"
   شيخ انت مع الزواج عن الحب ام التقليدي
  ","

   أنا مع النبل وصدق النية !
  
"
83908,"
   وإذا انا بنت واحدة هثور لوحدي! 😥
  ","

   نعم !
   
   وما تسمحيش لحد (أي حد) ييجي عليك بما يهينك أو يستنزفك.
  
"
83909,"
   هنقرأ ازاي يا أبي دي حاجه رعباني من الجواز هعرف ازاي دا طبعه أو بيمثل؟
  ","

   كلما صدقتم في اللجء لله هداكم !
   
   وعموما فيه نصيب من الابتلاء لا نملك أمامه إلا الرضا .. والسعي في إصلاحه.
  
"
83910,"
   لسه عاملة حلة محشى ورق عنب امبارح محصلتش 😂
غير السائلة 🙈
  ","

   ألف مبروك مقدما 😃
  
"
83911,"
   ازاى نقضى على استعباد الاخوة الولاد فى البيت لينا
  ","

   ثورة .. ثورة !
  
"
83912,"
   ليه يا شيخ بيختلفو الرجاله؟
  ","

   مش بيختلفوا ولا حاجة !
   
   غالبا احنا اللي ما بنعرفش نقرأ صح ونكتشف الأصل الثابت اللي بيبان في كتير من المواقف خلف القشرة المتكلفة المزيفة.
  
"
83913,"
   متى أعرف أنني جاهزة للزواج؟
  ","

   إذا ظبطت حلة محشي .. لا معجنة ولا ناشفة .. ولا حرّاقة ولا صايصة !
   
   أنا جعان أصلا 😩
  
"
83914,"
   انا  كان معايا ولاد ف الدفعه هما محترمين جدا واحنا ملتزمين الحمد لله ف مفيش بينا كلام خالص بس انا بحبهم جدا ف الله ف دايما بدعيلهم دا صح ولا غلط
  ","

   ما ينفعش يا أختاه تقولي على ولاد بحبهم في الله !
   
   غالب المصايب بتبدأ كده ..
  
"
83915,"
   متجوزة من 4شهور جوزى اختلف عن ايام كتب الكتاب بيزعق ويشتم ويضرب ومش بيدينى مصروفى وحاجات البيت لازم اجيبها على ايده وساعات بياخد من فلوسى للبيت وقالى اصرفى على نفسك مفيش حاجة اسمها احوش من فلوسى ويدينى هو مصروف ولما بيعلق عل. حاجة فيا بيعلق باسلوب يحرجنى ويقلل منى وبرضه بعصبية انا عايزة اطلق
  ","

   قعدة ومواجهة .. يا يتصلح يا الطلاق !
   
   واحرصي ما تحمليش.
  
"
83916,"
   شيخ انا حامل فالشهر السابع بصلي وانا قاعده خوفا من اني اضغط علي معدتي لانها بتتعبني والضغط كمان بيخليني عندي احساس اني محناجه اروح الحمام هل كده صح ولا لازم اجرب اول ركعه ولو لقيت نفسي كويسه اكمل؟؟
  ","

   لا بأس .. الله يقومك بالسلامة.
  
"
83917,"
   للمرة المليون 😒
اذا ما رديت علي رح اقيم طوشة 🔪💣💥
  ","

   ودي حاجة حلوة ولا وحشة ؟! 🙄
  
"
83918,"
   اجابات كتير ل عاطف الهواري 😬😬
  ","

   عشان هو حبيبي 💚
  
"
83919,"
   صح و الله!
أنا كنت عاوزة حد يهزأني فعلًا!
و الله دي أول مرة أعمل حاجة زي كدة.. بس مش هبرر لنفسي يعني أنا غلطت!
  ","

   مش قصدي تهزيئ والله .. قصدي أفوقك بس من سلسلة آخرها مش ظريف !
   
   تضييع وقت واستظراف وكلام فارغ .. ملوش أي لازمة ..
   
   ولا ده حب ولا ده بعده زواج حتى ولا أي حاجة.
  
"
83920,"
   😂😂😂😂😂😂
مكتوب اتنين مش متجوزين 
مش اتنين متجوزين 
وارنب أنور ف منورنا 😂😂😂
  ","

   أيوه منا بألش على سؤاله 😬
   
   طيب نتكلم جد ..
   
   الحب الذي هو حب لا يُملك أصلا عشان نقول ينفع ولا ما ينفعش !
   
   لكن نملك التحكم فيما يترتب عليه من قول أو فعل.
  
"
83921,"
   لك وحشة يا حبيب... عساك طيب وبخير  💟
  ","

   هلا ومرحبا .. كيف حالك يا غالي ؟ 💚
  
"
83922,"
   مواقف الجبر في لحظات الانكسار لا تُنسى
  ","

   وهي الدليل العملي للحب !
  
"
83923,"
   يا شيخ بشوفك يتتكلم و بترد عن اسئله الحب ؟؟ هو ينفع اتنين مش متحوزين يحبو بعض !!!!
  ","

   هو فيه متجوزين بيحبوا بعض ؟! 😬
   
   (بهزر .. أقسم بالله بهزر .. والله العظيم بهزر).
  
"
83924,"
   هو أنا لو معجبة بشاب، و بسأله على آسك أسئلة عامة، كدة يبقى حرام عليا؟
  ","

   يبقى بتستهبلي !
  
"
83925,"
   اذا احببت شخصا فى الله من خلال دعوتة لدينة وصوتة بالقرءان والخ ولا اعرفة ولا يعرفنى عالمستوى الشخصي ولا اعرف حتى ان كان متزوج او لا وادعو الله بة فى سجودى ان يكون زوجى ويأخذ بيدى للاخرة لا اعلم كيف ولكنى ادتوة بة الله  هل دة حرام عليا فية ..بالله عليك رد عليا خايفه جدا
  ","

   نعم يا أختاه !
   
   هذا وهم سيأخد من روحك وطاقتك وعمرك الكثير .. ثم تفيقين بعده على صدمة ما، من أي جهة ..
   
   غلّي نفسك واحفظي قلبك .. ولا تكرري سيناريو مأساة كثيرات قبلك.
  
"
83926,"
   مخطوبين ومن كلامه وضح ولمح جدا ان بيعمل العادة السرية وان تعبان بسببها جدا ومش عارف يشوف مستقبله وطلب اني ابقي جنبه واشجعه ليعمل ويبني مستقبله  بس انا مش عارفة اساعده ازاي
  ","

   مش شغلك تساعديه خالص في النقطة دي !
   
   ده واجبه هو ودوره هو بناء على العلاقة بينه وبين ربنا.
   
   ولو فضل ضعيف أدامها كده = فده مؤشر سيء الحقيقة في شخصيته مش عشان العادة نفسها كشيء يقع فيه كثيرون.
  
"
83927,"
   هو انا لو بتخاصم انا وماما كدا وكدا يعني مش بجد 
ونفضل كل شويه نعمل نفسنا زعلانين ...انا كدا حرام عليا ...
  ","

   ماما بتلعب معاك .. مفيش مشكلة 😂
  
"
83928,"
   طيب انا عايزة البس النقاب وامي ضدي 💔 وبتهددني انها حتمزعه وتحرقه لو فعلاً اشتريت والبسته ، اعمل ايه !
  ","

   اصبري .. وحافظي على طاعاتك.
  
"
83929,"
   جاوبنى بقي ارجوك ♡
ماذا عن الحب الذي هو حقا حب !  الذي يتفق فيه القلب و العقل و كل شئ 
هل يعطى لي العذر ان احب متزوج ! 
يعلم الله انى حاولت نساينه و لكن بلا جدوى حتى بعد الابتعاد فهو معى ف النوم و الصحو و كل لحظة 
حتى و انا ادعى يكون من نصيبي حاسه ان حرام عليا اوى و انى هدمر بيته 
اعمل اييه !؟
  ","

   منا مش فاهم برضه إيه المطلوب من سؤالك ؟!
   
   الحب الذي هو حب ليس أنانيا ولا معتديا ..
   
   الحب الذي هو حب يتمنى السعادة لمن يحب، ولو مع غيره ..
   
   وما دام هو مستقرا في حياته = يبقى لازم تبتعدي عنه ..
   
   ولازم تستمر حياتك ..
   
   لا تتمادي مع الخواطر .. اقطعي كل الطرق التي تذكرك به .. ولتعمل الأيام عملها.
  
"
83930,"
   السلام عليكم .. أنا كنت مخطوبة لواحد 7 شهور .. و محصلش نصيب .. و سابني قبل الفرح ب 20 يوم .. قل لي ما أربط به على قلبي يا شيخ .. لأنني لازلت أحبه و مفيش أمل يرجع
  ","

   اللي فاتك فوتيه !
  
"
83931,"
   اسباب كتير منها شغلي واني حاسة اني مش مرتاحة
  ","

   كتير شغالين في أماكن مختلفة المهام والمستويات ولم يحجبهن النقاب !
  
"
83932,"
   أنا كنت ماسكه تليفون خطيبي وبفتح النت ولقيت انه بيتفرج علي حاجات مش كويسه ولما واجهته وقلتله وعدني انه مش هيعمل كدا تاني ومش هيزعلني تاني 
هل انا كنت غلط لما عطيته فرصه تانيه ولا صح 
من فضلك ترد عليا ضروري
  ","

   غلطت لما مسكت تليفونه أصلا !
   
   عموما دي حاجة بينه وبين ربنا يصلحها ويقلع عنها ..
  
"
83933,"
   عايزة أخلع النقاب وامي رافضة علشان كلام الناس اعمل ايه ؟
  ","

   عايزة تخلعيه ليه ؟!
  
"
83934,"
   حكم النقاب ؟!
  ","

   https://www.facebook.com/100002095644279/posts/1794250887321415/
  
"
83935,"
   شيخ انت بتنحب والله! 
والمتابعين عندك اكبر شهود.. 
ايه سر المحبة دي؟
  ","

   إعجاب بستر الله علي !
   
   لا كُشف طرفة عين أبدا.
   
   اللهم تمام نعمتك ودوامها ..
   
   اللهم استعملنا ولا تستبدلنا.
   
   ————————————————
   
   ألقاكم يا صحبة الجنة 💚
  
"
83936,"
   النتيجه باانت.والحمد لله 98.8.ربنا جبرني جدا.بس اهلي عايزين ادخل طب وده فعلا كان حلمي بس انا خايفه دلوقتي وحاسه اني هافشل فيها اصلا ده احساسي قبل اي حاجه مابحسش بأي ثقه بابا نفسه كان متوقعلي اقل من كده بكتيير.ادخل ولا لا وارجع ثقتي بنفسي ازاي.ممكن تقلي ع كتب اشتريها.بس تكون سهله اقدر أفهمها واستمتع
  ","

   ادخلي يا دكتورة .. وهتبقي تمام بإذن الله ..
   
   ما تقلقيش ..
   
   ربنا يوفقك.
  
"
83937,"
   دي مش غيرة حمقاء !
هو لو راجل هيبقى غيرة حمقاء ؟!
هما بيعملوا ايه عنده اصلا 😑
غير السائلة
  ","

   بيشموا الهوا !
   
   ولو الوضع معكوس وأزواج إخواتها موجودين في صفحتها ما ينفعش يعمل شملول ويقولها احذفيهم برضه .. لأن ده فوق إنه سوء ظن مقدم ليس له مبرر منطقي فدي اسمها (جليطة) بتاخد بها موقف ملوش لازمة ضد العيلة اللي أنت داخل عليها ..
   
   افهموا يا عقلاء !
   
   مجرد الإضافة على الفيس بوك ليس شيئا ذا بال تتكلموا فيه أصلا ما دام مفيش تجاوز في منشورات أو صور أو تعليقات أو رسايل ..
   
   ربنا الهادي.
  
"
83938,"
   الشيخ فاتح! لا دا انا أقولك بقا .انا جايبه مجموع قليل جداً السنه دي(3ث)بالرغم من ان مستوايا كويس جداً وسبحان الله انا مش عارفه ازاي متماسكه كده والله يا شيخ .حاسه ان فيا حاجه مش طبيعيه بسبب التماسك ده .بس الحمد لله والدي مقاليش اي كلمه تجرحني.ربنا يخلهولي.ادعيلي بالخير يا شيخ.قولي حاجه افضل متماسكه
  ","

   اسمعي الفيديو ده:
   

    https://www.facebook.com/100002095644279/posts/1790063794406791/
   

"
83939,"
   هل من حقي اخلي خطيبي يحذف زوجات اخواته من علي الفيس ؟
  ","

   بلاش أفورة !
   
   الواحدة منكن للأسف تمارس غيرة حمقاء تخلي الراجل يقفل منها والعيلة تاخد موقف كأنها داخلة تفركشهم.
  
"
83940,"
   انا زيها .. كنت بسرق زمان ولحد سن كبير جدا كنت بسرق معرفش ليه !! ممكن ربنا يسامحنى على اللى فات من عمرى .. سترنى كتير وجملنى فى عيون النااس مش عارفه امحى ماضياا دا بينى وبين نفسى ازاااى 💔💔
  ","

   اسمعي ده:
   

    https://www.facebook.com/m.atiia.soliman/videos/1454248847988289/
   

"
83941,"
   زعقلي اديني كلمتين يفوقوني انا دمرت حياتي بسبب ذنب ولسه مش عارفه ابطله
  ","

   مش محتاجة غير توبة صادقة وعزيمة قوية وحسن ظن بالله !
   
   بطلوا بأه العبط اللي بتسمحوا للشيطان يحبسكم فيه ده.
  
"
83942,"
   شيخ محمد حرام عليه اروح لحد يقول لو معمول ليه عمل أو لا ؟ بالله عليك قولى فيه ذنب كده
  ","

   إياك تعملي كده .. هذه كبيرة من الكبائر.
  
"
83943,"
   بما أن حضرتك كنت علوم قسم كيمياء ، انا تربيه قسم كيمياء يا أبى ودخلاه غصب عنى ومخنوقه خالص ويوم نتيجه الثانويه مأثر عليا ، عايزه احسن مستوايا واظبط الاساسيات عندى لان من السنه الجايه هنزل عملى ومش عارفه ابدأ منين :"") 💔
  ","

   فيه كتاب اسمه:
   
   Principles of chemistry
   
   حلو وسهل .. اتسلي فيه في الإجازة ..
   
   والدنيا هتبقى تمام ما تقلقيش.
  
"
83944,"
   انا وحشه جدا زباله والناس،مفكرني حاجه حلوه بستر ربنا انا مستاهلش اي حاجه
  ","

   أيوه يعني وبعدين !
  
"
83945,"
   كذبت على والدى وقولتله انى جايبه امتياز 
وانا اساساا جايبه جيد جداا وفى كليه علوم 
زعلانه من نفسى جدا ومش عارفه اعمل ايه
  ","

   معدتيش تعملي كده تاني.
   
   تكذبي أقصد .. مش التقدير 😬
  
"
83946,"
   إزاي نتعامل مع الناس اللي وجودنا ف حياتهم مجرد وسيله ؟؟
  ","

   لو اتأكدنا من ده = يبقى أكبر غلط نفضل موجودين بأي صورة !
  
"
83947,"
   يا شيخ مصر كلها عاوزه كرواتيا تفووز عشان مبتحبش فرنسا 😂
  ","

   ما هو التمني شيء .. والتنبؤ بناء على المعطيات الواقعية شيء آخر !
   
   وبعدين كفاية إننا نشجعهم .. ده كافي يخسروا 😂
  
"
83948,"
   ما هي الدولة التي ستفوز بكأس العالم 2018؟
  ","

   فرنسا يا آسك !
  
"
83949,"
   وايه الحل هل انا عاق كده ؟
  ","

   الدعاء إن ربنا يعيننا على البر ويقبل عذرنا .. اعمل اللي تقدر عليه في سبيل سعادتها ..
   
   يا ريت تعرف تاخدها عمرة مثلا .. كلمها دايما وطيب خاطرها واطمن عليها ..
   
   كل شيء بثمن ..وهذا أغلى ثمن ندفعه في الغربة !
   
   اللهم لك الحمد .. نشكرك ولا نكفرك.
  
"
83950,"
   امى متعلقة بيا وانا متغرب بره حالتها بتدهور لما بسافر وأول ما ارجع تتحسن والوضع فى مصر صعب عندك حل ؟!
  ","

   الله يسامحك .. الله يسامحك .. الله يسامحك !
   
   معنديش إلا دموعي التي أثرتها الآن ..
   
   لا حول ولا قوة إلا بالله.
  
"
83951,"
   مبلاش الأسئلة المتعبة دي يا مولانا 😁😁
  ","

   حتى أنت ! 😢
   
   مشرف قطوف تعب يا ولاد .. يلا اللي بيعمله فيكم في التعليقات هنطلعه عليه هنا 😃
  
"
83952,"
   ليه تطلقها حرام عليك، انا كنت زيها قعدت 15يوم على ماخدت على الوضع حاول تطمنها الله يبارك له زوجي استحملني ومش نسياله ده استحملها الفتره دي وربنا يسعدكم
  ","
  ....
  "
83953,"
   يا شييخ .. بفكر ادخل علوم .. قسم كيميا وحيوان .. لأنى بحب الكيميا والاحياء اوووى وبحثت عنها ومتحمسه .. بس خايفه من كلام انها صعبه وكدا .. ممكن تقول رأيك
  ","

   يا ريت تدخلي حاجة تانية !
  
"
83954,"
   راعو شعور السناجل اللى هنا يا ناااس 😂😂
  ","

   هو حد كلمكم .. دنتم ناس متلصمين صحيح ! 😬
  
"
83955,"
   عندي بقا العكس هو حاسس بالذنب تجاه والدتي وانا بقوله فكك احنا ما بنعملش حاجه حرام بس خيفاه يشوفني جريئه انا منطلقه من اول يوم بصراحه😭💔
  ","
  😂😂
  
  سبحانك يا رب.
  "
83956,"
   عادي ي شيخ قولو انا صحبتي خدت عشر أيام وحامل حاليا في بنات بتبقى درجة خوفها زايدة جدا ومحتاجة هدوء منو جامد
  ","
  ....
  "
83957,"
   اه بتصلي بس بتقطع
  ","

   بتقطع تبقى لعبة لأي عارض مع الأسف .. سواء نفسي أو حسد وغيره !
   
   شجعها تحافظ على الصلاة وتدعي ربنا ..
   
   ونبرتك في الأسئلة مش عاجبني فيها تهور وضغط .. وده في حد ذاته يزود رعبها منك.
   
   ربنا يهدّي سركما ..
  
"
83958,"
   السلام عليكم .. يا شيخ انا اتبعتلي كتاب رواء فى زمن الجدب بس pdf فى الحقيقه الكتاب رائع ولكن بعد ما قرأته بكام يوم زميله قالتلي إنكم مش سامحين بالكتاب pdf ووالله العظيم مكنتش اعرف قبل م اقرأه وإلا مكنتش قرأته أسفه جدا أتمنى حضرتك تسامحنى بالله عليك انا مش حمل وزر وقولي اكفر ازاى عن ده لأنه يعتبر ذنب
  ","

   لا أبدا .. سامحين به ودار البشير نزلت منه نسخة pdf أصلا !
   
   ولا يهمك .. وشكرا لكرمك.
  
"
83959,"
   انا كان مكتوب كتابي واطلقنا قبل الفرح باسبوع بلاش يا جماعه خليها تسمع كلام مامتها احسن
  ","

   سبحان الله !
   
   واللي بتطلق بعد الزواج نظامها إيه ؟
   
   احنا بنتكلم في حلال وحرام.
  
"
83960,"
   اشدّ الم جربته ؟
  ","

   الله لا يعيد أيامه.
  
"
83961,"
   اكتشفت علاقة في محيط عملي ولازم اعلم المدير بذلك كي لا يتجاوز الموضوع حدوده 
انا صح ؟
  ","

   خلّك في حالك.
  
"
83962,"
   👤
  ","

   هي بتصلي ؟!
  
"
83963,"
   بتحب من عقلك ولا من قلبك ؟
  ","

   الحب الذي هو حب = يتفق عليه الاثنان بلا تردد.
  
"
83964,"
   كتبنا الكتاب تقريبا بنعمل كل حاجة الا الجماع، امي كانت موصياني انه يمسك ايدي بس مش اكتر بس ماقدرناش نستنى للفرح،، حاسه بذنب عشان من ورا أمي وخايفة أرفض يزعل مني ويحس اني مش عايزاه مش عارفة اعمل ايه 😭😭😭😭😭
  ","

   سيبك من كلام أمك .. وحافظي برضه على الحد (القرب من الجماع) لا يُتجاوز ..
   
   ربنا يسعدكم.
  
"
83965,"
   هو الخطوبه أو الجواز لازم يقضو على أى مساحه للحريه 
انا شخصيه لازم احس بحريه ولو بسيطه مش بحب الخنقه والقرب الذايد عن حده حتى لو من خطيبي هو انا كده غلط
  ","

   أنت صح !
   
   بس يفهم هو الفكرة دي بهداوة وإن مش معناها تهميشه برضه.
  
"
83966,"
   زوجتي رافضه المسها متجوزين من اسبوع ولما أقرب منها تعيط ومقلوبه خالص عن أيام الخطوبه ومحصلش مشاكل خالص ولا بتاكل معايا أطلقها ياشيخ ولا اعمل ايه معاها
  ","

   استهدى بالله يا رجل !
   
   هو فيه درجة معينة من الخوف مفهومة ومعتبرة .. لكنها بتتوقف على طريقة تعاملك معاها ..
   
   اتكلم معاها بالهداوة واديها الأمان وافهم منها ..
   
   لو قالت لك على سبب معين تقدر أنت بحكمة وصبر تتعامل معاه وهتعدي الدنيا وتبقى تمام.
   
   مفيش سبب يبقى تاخدها لدكتورة نفسية أنت وهي وبس، وما تعرفش حد .. وبرضه هتعدي وتبقى تمام بإذن الله.
  
"
83967,"
   جبت ٨٤.٧ ومتتخيلش نظرة الاحباط علي وشوشهم واني كدة خلاص حياتي ادمرت
  ","

   اسمع الفيديو الأخير اللي على صفحتي على الفيس.
  
"
83968,"
   ليه الأسك كله من المنصورة؟!
  ","

   لا احنا هنا انترناشيونال حضرتك ! 😌
  
"
83969,"
   مش هنموت و نرتاح من الدنيا دي !
  ","

   سبحان الله !
   
   الموت جاي جاي .. لكن احرص يجيلك على حال ترتاح بعده فعلا.
  
"
83970,"
   يعني ايه الخطوة العملية اللي ممكن اخدها ..؟
  ","

   بعد الفرائض .. ورد من قرآن وقيام .. حسن خلق وإدمان للذكر.
  
"
83971,"
   شيخ محمد رجاءا 
اتخطبنا بعد عذاب ومشاكل والله 
بنحب بعض وملتزمين الحمدلله نرعي حقوق الله 
بس قدمنا بيزل 
بحبك ووحشتني وعايزه او عايز اكون معاك 
من فرط الاشتياق 
ادعيلنا بصلاح الحال
  ","

   الله يجمع شملكم على خير ..
   
   معلش .. نصبر كده ونشكر ربنا بلزوم حدوده.
  
"
83972,"
   إزاي نحس بحلاوة الإيمان ..؟
  ","

   بإيثار رضا الله على هوى النفس !
  
"
83973,"
   شيخ لو سمحت ممكن بس من غير تجريح 
كل ما اقرب من ربنا اوي برجع ابعد تاني معرفش ليه ودائما حاسس بثقل على قلبي وهم كبير معرفش اي هو 
قولي اعمل اي و انتظم في الصلاة ازاي انا خايف ربنا يكون زعلان مني ومش هيغفرلي 
انا دائما بفكر اني ممكن اموت كدا وبقرب اوي من ربنا وبرجع ابعد كتير تاني
  ","

   تجريح ليه بس !
   
   الفكرة إن غالب اللي بتقوله ده وسوسة يقعدك بها الشيطان عن طريق ربك ..
   
   الأمر محتاج عزيمة وصبر وثبات وعدم يأس .. طرفة عين ..
   
   ""والذين جاهدوا فينا لنهدينهم سبلنا"".
  
"
83974,"
   نفسى تفرحنى مرة وترد عليا وتدعيلى ربنا يقر عينى ويرزقنى بالزوج الصالح
  ","

   ربنا يقر عينك ويسعدك .. وكل من ها هنا ..
   
   آمين.
  
"
83975,"
   انت مرتبط يا ابو انوس و لا تزعل احنا حبايبك هنا و نسد😂
  ","
  😃
  "
83976,"
   ما هو معدل نشرك للصور في حساباتك بالشبكات الاجتماعية؟
  ","

   الصراحة شايفني مقل يا آسك .. أو ماشي بمعدل معقول على الأقل !
   
   ربنا يهديك وتسأل في حاجة مفيدة ..
   
   مش ناوي تخطب مثلا وتقولي متلخبط خالص ومش عارف أسألها في ايه في الرؤية مع إني بسأل الناس كلها !
   
   أو مثلا يعني تقول مراتي زهقت مني وتقولي أنت ما وركش غير تسأل تسأل تسأل !
   
   أو حتى تقولي أنت مرتبط يا أبو أنس ؟! 😬
   
   كده يعني .. قول جملة مفيدة في حياتك.
  
"
83977,"
   قال النبي ﷺ: 
""أكثروا من الصلاة عليّ ليلة الجمعة ويوم الجمعة، فإن صلاتكم معروضة عليّ"".
  ","

   اللهم صل على محمد وعلى آل محمد، كما صليت على إبراهيم وعلى آل إبراهيم إنك حميد مجيد. اللهم بارك على محمد وعلى آل محمد، كما باركت على إبراهيم وعلى آل إبراهيم إنك حميد مجيد.
   
   اللهم صل وسلم وزد وبارك على نبينا محمد وعلى آله وصحبه؛ عدد خلقك، ورضا نفسك، وزنة عرشك، ومداد كلماتك.
   
   ————————————————-
   
   ألقاكم يا صحبة الجنة 💚
  
"
83978,"
   قلبي تجمد والله يا شيخ 😭😭
  ","

   منت اللي غلطانة ونسيتيه في الفريزر ! ☹️
  
"
83979,"
   لم اعتقد اني ساصل لهذه الدرجة من السوء والبعد عن الله وتلك الغيبوبة االتي انا فيها وإلي تلك الحالة من الفجور وهتك محارم الله حزينة فعلا اريد انا اعود ولكن خيبات ورلء خيبات
  ","

   استمعي لهذا:
   

    https://soundcloud.com/mohammad-atiia/iqna9nxkljgn
   

"
83980,"
   من امبارح وانا قعده بسمع عينك وطن
صوتك حلو استمر😉
  ","

   هتكتشفني يا أستاذ جاديليو ! 😃
  
"
83981,"
   انا متسرعه جدا فى تصرفاتى ودا سبب مشاكلى وبندم ف الاخر
  ","

   لازم تقفي مع كل موقف وتتعلمي منه كان المفروض تعملي إيه !
   
   وواحدة واحدة هتمشي الدنيا بإذن الله ..
   
   ""إنما الحلم بالتحلّم ..""
  
"
83982,"
   طب ينفع كدا !
  ","

   لأ لأ 😬
  
"
83983,"
   ينفع يا شيخ واحد يسييب اللي بيحبها من غير سبب؟
  ","

   حب إيه اللي أنت جاي تقول عليه !
  
"
83984,"
   فعلا لباسها واسع 
وشعرها غير ظاهر 
ولكن 
وضع بعض المكياج والزينه خلال زياره احد الاقارب وفي المناسبات العامه كالافراح وغيره 
حاجات بتخنقني وبتحسسني اني مش راجل 
واني معنديش غيره علي زوجتي 
واصعب احساس ممكن احسه اني مش عارف اكون مرتاح ولا سعيد مع زوجتي وانا بحبها
  ","

   لا لا .. أنت رجل محترم ومفيش مشكلة في الحد الذي ذكرت .. ومع النصيحة وحسن المعاملة هتبقى تمام بإذن الله !
   
   لا تدمر حياتك من أجل شيء يسهل جدا التعامل معه وتعديله.
  
"
83985,"
   هو انت لك ناس ناس بترد عليهم
  ","

   آه ناس بحبهم .. وناس رخمين زيك 😛
  
"
83986,"
   اجابة حضرتك هتفرق جدا 
شخص بيجهز عشان يتقدملي .. مفحوت فعلا عشان اهلي يرضو به
جالي عرسان كتير جدا واهلي بيضغطوا عليا وفي مشاكل اني مبقابلهمش حتى وبرفضهم 
ينفع ابعتله اعرفه بالوضع !
احنا مبنتكلمش لكن كنت عيزاه يعرف اني مضغوطة جدا لعله يقدر يعجل :"")
  ","

   لو أعرفه لراسلته أنا .. ولو أستطيع لساعدتكما من جيبي !
   
   الله ييسر لكما الخير كله بمنه.
   
   (ينفع).
  
"
83987,"
   أنا وخطيبتي كان لازم ننفصل بعد مشاكل كتير جداً اخدت من روحنا وأعصابنا.. انا عايزها تهدى فممكن توجه ليها كلمة .. هي هتعرف ان انا اللي باعت الكلام ده
  ","

   مش كل اتنين كويسين يصلحا لعلاقة ناجحة سويا !
   
   أحيانا فيه تنافر في الطباع منقدرش نلوم حد منكم فيه .. لكن هو كده؛ مفيش كيميا !
   
   ومفيش مبرر أبدا لاستمرار علاقة مرهقة تتعبكم وتستنزفكم ..
   
   فليتمن كلاكما الخير للآخر .. وليجد كل منكما سعده، بعيدا عن الآخر ..
   
   وفقكما الله للخير .. حيث كان.
  
"
83988,"
   لو بحب شخص بس هو مايعرفش وخطب وانا بحبه من سنين هل حرام ادعي يكون من نصيبي
  ","

   حرام تدمري نفسك وترخصي قلبك كده !
  
"
83989,"
   انا راجل متجوز وزوجتي ذات خلق ودين 
ولكن في بعض تجاوزات 
زي الزينه خارج المنزل 
وانا لحد دلوقتي عايز اعرف ايه حدود الزينه خارج المنزل 
وحدود لبسها 
وخصوصا اني عند بنت وبتكبر يوم عن يوم 
ومش احب تقلد مامتها 
وعايز زوجتي تبقي قدوه لبنتي 
ارجو الرد 
انا اللي لسه باعت انك مش بترد عليا خالص
  ","

   أكرمك الله وأسعدك ..
   
   لبسها واسع مش مجسم ولا شفاف ؟
   
   مفيش حاجة من شعرها باينة ؟
   
   كده هي في الأمان .. حتى لو كنت تحب لها أفضل من ذلك كخمار مثلا أو عباءة فضفاضة ..
   
   تعاهدها بالنصح .. وربنا يسددكم للخير.
  
"
83990,"
   من زمان قرأت لحضرتك بوست.كان تقريبا بيتكلم عن الحدود ف الخطوبة عايزاه ومش عارفه أوصله
  ","
  ‏https://www.facebook.com/m.atiia.soliman/posts/851582324921614
  
  ‏https://www.facebook.com/m.atiia.soliman/posts/1115170415229469
  "
83991,"
   هو انا عادي كبنت اني لما احب ولد مثلا مبينش ولا اظهر القليل ولو هو بيني انو مهتم ابين انا كمان ولا ايه
  ","

   العادي إنك تحفظي قلبك وتغلّي نفسك .. واللي يخبط على باب بيتك نبقى نفكر فيه ونشوف !
   
   غير كده = كلام فارغ .. سينتهي بصدمة أخذت من عمرك وروحك الكثير.
  
"
83992,"
   سبحان من يسوقنا نفتح بدون ترتيب ف الوقت اللي حضرتك فاتح ف ❤، الله يرزقك حضرتك الإخلاص ويحفظك ويحافظ عليك ويديمك نعمة ويحفظك من الزوال ...❤
  ","

   آمين .. آمين .. آمين ..
   
   جبر الله خاطرك 💚
  
"
83993,"
   انا في كلية قمة وكل نتيجة ثانوية انا واختي يعملوا كده عشان مطلعناش من أوائل الجمهورية طنشي الاهالي كلها كده محدش بيرضي 😂
  ","

   سواد السواد ! 😩
  
"
83994,"
   ولا يهمك انا اتخرجت من طب بشري من جامعة كانت اخدة اعلى تنسيق ومعيدة فالكلية ولسة بيتقالي بس فلان وابن فلان شاطر 😄😄 افهمي ان والديكي ابناء مجتمع مشوه نفسيا قاصر الإدراك ..ونيتهم كويسة وعاوزين يشفوكي في احسن حال ومش ببقى قصدهم حاجة وحشة يمكن الطريقة صعبة ..لكن خليكي نفسك اعلى من كدة واحتضني ادراكهم
  ","
  👍🏻👍🏻
  "
83995,"
   السلام عليكم
انا رزقي متعثر من فترة ممكن ياشيخ اعرف آيات الرزق والأدعية المستحبة لتيسير الرزق وجزاك الله خيرا
  ","

   أكثر جدا من الاستغفار.
  
"
83996,"
   ايه السبب اللى يخالى الام تكره بنتها وتكون قاسيه عليها ومتحسسهاش باى حنيه منها الى بنتها؟؟!!
  ","

   في الغالب مفيش أم (طبيعية) بتكره !
   
   لعلها فقط لا تحسن التعبير أو تعبر بطريقة خاطئة تماما.
  
"
83997,"
   الاجابة دي فكرتني ببوست حضرتك 
"" لا تجعلوا قلوبكم استراحة سفر .. لا تفتحوا محاريبها لمن يقصرون فيها صلوات الحب .. لا تقدموا زاد ارواحكم لمن يترخصون للافطار بهم ""
ربنا يجازيك خير عنا يا شيخ 💚
  ","
  👍🏻
  "
83998,"
   اتخرجت وكل نتيجة ثانويه عامه اتهزأ واتهان .
  ","

   طنشي .. بلا قرف.
  
"
83999,"
   احب ابى وامى اشد حب,ولكن طباعهم غير متزنه فى بعض الاوقات مما يسبب لى المشاكل 
انصحنى ماذا افعل
  ","

   خذ منهم الجميل .. وتعلم أن تجنب نفسك غير ذلك !
  
"
84000,"
   ضروري يا شيخ بالله.. غليت نفسي وهو رجل وعايز يتقدم.. بس كل الفكرة مش عارفين هنجيب لأهلي موضوع إنه عرفني من النت ازاي! :')
  ","

   مش لازم يقول النت !
   
   ممكن يقول حد صاحبي دلني .. أو زمايل في الدراسة .. أو، أو ..
  
"
84001,"
   ممكن ربنا يعفو عنه ويرزقه الجنه؟
  ","

   ومن يحجب رحمة الله عن أحد من عباده ؟!
  
"
84002,"
   ايه واجبي تجاه ابى اللى مات منتحر؟
  ","

   ادعيله بالرحمة وتصدق عنه.
  
"
84003,"
   ي شيخ انا ف تالته صيدله عندي 21سنه اخويا النهارده ضربني وعورني ف شفايفي وسناني من كتر ما هو بيضربني علشان لقحت محفظتي من ايدي ع الكنبه وانا بكلمه وكنت داخله جوا جري ورايا يقولي بترميها كدا ليه وهربطك ف رجل السرير وعمال يضربني انا تعبت هو طول الوقت بحس بيكره حته اني احسن منه ودايما يقلل مني انا بكرهه
  ","

   مريض !
   
   إياك تسمحي له يمد ايده عليك تاني ..
   
   اقطعي التعامل معاه تماما لين يتربى ويتعامل بأدب.
  
"
84004,"
   يا شيخ ما هو مش موافق ... هو انسان خلوق جدا ومحترم وبيحبني جدا بيقولي هعملك اللي انتي عايزاه بس أطلقك لا وموضوع الخلع ده مش هينفع احنا بلد ريفية # لو قولت لحد من قرايبي مثلا هبقي كده بصغر اهلي قدام الناس وهيزعلوا
  ","

   وعايزة تطلقي ليه إذن ؟!
  
"
84005,"
   خطيبى اتصل من الجيش بعد فتره كبيره وقالى متقوليش لحد لان معابا مكالمه واحده بس بس مامته كل ماتكلمنى تعيط عشان قلقانه عليه ف انا اتصلت قلتلها هو كويس وقفل بسرعه وقال طمنى ماما بس بعد كدا اهلى قالولى زمانها زعلت هى وباباه انه كلمك انتى وكبرولى الموضوع وان خطيبى هيزعل لو عرف
  ","

   لو كنت مكانه لكلمت أمي وبلغتها تطمنك.
  
"
84006,"
   شيخ محمد لوسمحت عندى سؤال لحضرتك .. انا دلوقتي عندى قطية صغيرة وعلطول بشيلها والعب معاها .. هل لو انا متوضية  مسكت لعبت معاها يبقي انا كدا وضوئى اتنقض ولازم اتوضأ تانى ولا عادى ؟
  ","

   عادي.
  
"
84007,"
   لو استمرار زواجي منه هيدخلني في مرض نفسي وفي افكار بالانتحار ... بس محدش موافقني علي الطلاق عشان قرايب ف نفس البيت ... اعمل آيه ؟؟عندي طفل ... مش قادرة اتحمل وغلبت لا هو ولا والدي ولا والدتي ولا آيه حد موافق
  ","

   لا تنتظري موافقة أحد !
   
   هذا قرارك أنت.
   
   (بس يكون عندك فعلا مبرر منطقي).
  
"
84008,"
   يعني يا شيخ لما واحد يطلب من خطيبته صور بشعرها وهي رفضت ف زعل منها وقعد مخاصمها شوية وبعدها رجع كلمها يبقى كده مش كويس وتسيبه؟
  ","

   لا عادي ما دام تجاوز الأمر.
  
"
84009,"
   ياشيخ ممكن احكيلك مشكلتى فى كذا سؤال وترد عليا بالرمز دا 👌
متابعه حضرتك من زمان واول مره اسالك بتمنى تجاوبنى عشان تعبت جدا من مشكلتى 😔
  ","

   سامحيني .. الأسئلة المجزأة هنا بتضيع مني.
  
"
84010,"
   خليها تعمل سكرين شوت للسؤال والإجابة 
وتبعث الصورة لخطيبها
  ","
  ....
  "
84011,"
   خطيبي بيعاملني وحش اوي و يخاصمني عشان مش راضية اديه صور و بيقولي مبتسمعيش كلامي بقوله لو عندك بنوته و خطيبها طلب منها صور هترضى بيقولي انتي بتعملي حوارات و بطلعيني غلطان و انا بكره كده اعمل ايه؟؟؟
  ","

   أنت صح !
   
   وده مؤشر سيء في شخصيته.
  
"
84012,"
   يا شيخ انت حزين 💔
  ","

   ما تشغلوش بالكم .. كله بيعدي ..
  
"
84013,"
   سألني خطيبي هل أحبه فأجبته لا أعرف.. و منذ ذلك الوقت لا يكلمني .. كيف اعرف انني احبه و اريد ان أكمل معه
  ","

   سؤال عبيط وإجابة أعبط !
   
   مكنش المفروض يسأل .. وما دام سأل يبقى تقولي استمراري في الخطوبة معناه إيه ؟!
   
   بس كده.
  
"
84014,"
   لو واحدة معجبة بواحد من بعيد ، 
ليها انها تدعي بيه استخارة ؟ 
يعني تقول لو خير يا رب ارزقني بيه و لو شر اصرفه عني ؟ 
ولا متدعيش خالص و تنساه ولا تعمل ايه في حياتها ؟
  ","

   ما تعلقش نفسها بوهم !
   
   وتبطل تتابعه شوية ..
   
   وتدعي ربنا بالخير حيث كان.
  
"
84015,"
   مش عجبنى شكله ولا طريقة لبسه بس عجبنى كلامه وأخلاقه وطريقة تفكيره وصليت استخاره حاسه انى مخنوقه كلهم شايفينه كويس مش عارفه اعمل ايه بقول هرفض بيقولوا فرصه مش هتتكرر انا فى حيره رد الله يكرمك
  ","

   شكله ممكن تتعودي عليه .. طريقة لبسه سهل جدا تتغير وتتطور !
   
   لو شايفة فيه مجال لده = ادي لنفسك فرصة معاه وله فرصة معاك.
  
"
84016,"
   كلام حضرتك بيبرد نار قلبي ، ارجوك ياشيخ متغيبش عننا وافتح كل يوم متعرفش كلامك بينقذ ارواح كتير من الهلاك في دوامة اليأس والحزن
  ","

   الله يجبر خاطركم !
   
   ده فضل ربنا علي قبلكم والله ..
   
   رب يديمها نعمة .. وينفعنا بها في الدارين.
  
"
84017,"
   تعمل ايه لو حاسس بالظلم وان كل الناس مش فهماك حتي الاعزاء واعز صديق 
انا تعبت ياشيخ ومش عاوزه اخسر بالذات اعز صديقه ليا😞وهي مش عارفه تفهمني كل شويه تظن ظن السوء😣
  ","

   علمتني الحياة ألا أجهد في التبرير لأحد !
   
   من ظنني جيدا = فسأسعى لأكون فوق ما يظن ..
   
   ومن يراني سيئا = فسأقول له بكل راحة: أنا أسوأ من ذلك ..
   
   ابتعدوا أو حجموا دوائر من يستخرجون منكم أسوأ ما فيكم.
  
"
84018,"
   نقول باي باي لاحلامنا ولا لسه شويه ؟
  ","

   ما دمنا بنتنفس = هنفضل نحلم !
  
"
84019,"
   الداعية معز مسعود اتجوز ممثله اسمها شيري عادل ...هو داعيه ولا ايه في البلد دي 
ولا هياخدها ويخليها تهتدي وتلبس حجاب ولبس محتشم
  ","

   ممكن نسيب الناس لرب الناس وننشغل بنفسنا شوية ؟!
   
   الحلال بيّن والحرام بيّن ..
   
   ومفيش حد -كائنا من كان- حجة على شرع ربنا ..
   
   وكل واحد بيشيل شيلته.
  
"
84020,"
   عدم الاستسلام ازاي؟
  ","

   عدم الاستسلام لفكرة أنك وحيد وستظل مهما فعلت !
   
   لا بد أن تستمر الحياة .. وفي الله العوض عن كل أحد.
   
   ثم لا مانع من سوط ذكريات يلهب الخاطر فترطبه دموع الأمل على أحيان متباعدة ..
  
"
84021,"
   بقيت بدعي ربنايربط على قلبي بس عايزه انساه حاولت كل الطرق ولله العظيم معارفه بقيت احلم بيه مش عارفه المفروض اعمل ايه اتطفيت وده قاتلني بقيت انسانه ميته سابني عشان فنظره انامتردده مكنتش حتي بكلمه عشان ربناكنت بحسب انه حيفهم اني مش زي البنات التانيه وكنت اتمني ربنايهديهولي
بالله ادعيلي قول انك بتدعيلي
  ","

   أنا لا أحب هذا الضعف !
  
"
84022,"
   ‏"" سبب وحدتك قد تكون أنك
رأيت شخصاً واحداً على أنه الجميع .
معقول ده
  ","

   بيحصل !
   
   الفكرة هنا في عدم الاستسلام.
  
"
84023,"
   قعدت في الرؤية 
الظاهر كويس
لكن والده ووالدي أكلوا القعدة
واحنا معرفناش نتكلم كتير 
معرفتهوش و مفهمتهوش ولا عرفت أكون تصور عن اللي قدامي 
يعني من كتر م والده ووالدي اتكلموا عن نفسهم عرفت شخصية والده جدا😂😂😂
واضح إنهم نسونا في القعدة أصلا
والمفروض الرد بكرة إن شاء الله 
نصيحة و دعوة ربنا يعزك يارب⚘
  ","

   اطلبي قاعدة تانية مع إلماح للقبول المبدئي ..
   
   ربنا يوفقكم.
  
"
84024,"
   لو كان مصدر دخل بابا حرام..ماذا علي ان افعل..(فتاة و بدرش بالجامعة)
لا يمكن منعه او الحديث معه في هذا الأمر ابدا..😢
  ","

   لست مسؤولة عن ذلك.
  
"
84025,"
   سعادتك ولا سلامك النفسي
  ","

   لن تسعد حتى تكون سليما نفسيا !
  
"
84026,"
   رسالة هامة إلى طلاب الثانوية العامة 😃
  ","

   https://www.facebook.com/100002095644279/posts/1790063794406791/
  
"
84027,"
   دعواتك نتيجتنا -ثانوية عامة- خلال ساعات 💔
  ","

   قلبي معاكم .. ومع أهاليكم يا ولاد والله !
   
   لكن سألتكم بالله تاخدوا الأمور ببساطة أيا كانت ..
   
   أنا بفتكر الوقت نتيجة الثانوية دي وبضحك فعلا على نفسي كنت عاطيلها الحجم ده كله ليه !
   
   انجحوا في أي مجال .. حبوه وأبدعوا فيه .. هتوصلوا والله ..
   
   والمهم في النهاية الصحة النفسية والبدنية .. وقبلهما صحة العلاقة بالله .. كم من مرضى حزانى بائسين لم يغن عنهم مال ولا جاه !
   
   ربنا يوفقكم ويرضيكم .. جميعا.
   
   ——————————————
   
   ألقاكم يا صحبة الجنة 💚
  
"
84028,"
   نفسي اشوف في بيتنا مودة ورحمة و حب.. مفتقداهم جدا
  ","

   غيرك نفسه يشوف بس يوم من غير نوم يقطعه الألم .. أو الخوف !
   
   معلش .. هي أرزاق مقسمة ..
   
   اصبري .. ولعلك تعوضين في بيتك -بإذن الله- مع رفيق صالح.
  
"
84029,"
   يا شيخ فرحي قرب وانا مكمله بس عشان ارضي اني وخوف عليها من اللي ممكن يجرالها بقول ربنا هيرضيني بس التفكير والخوف اني كمان شهرين هتجوز واحد مش قابلاه كفيل يموتني مفيش بايدي حاجه اعملها اصريت على موقفي كتير وقولت للشخص اني مش عاوزاه بس عند فيا انا بس خايفه على امي وبقول ارضيها هي وبابا وربنا يرضيني
  ","

   اللي بتقوليه ده أصلح سيناريو لقصة كئيبة تنتهي بانتحار أو بمرض نفسي أو عضوي مستديم !
   
   أنهي الأمر فورا بلا تردد .. ربنا يهديك ..
   
   لم يأمرك الله بظلم نفسك هكذا ولا يرضى بهذا .. سبحانه وبحمده.
  
"
84030,"
   السلام عليكم. . ما هو الافضل.. الدعاء بالزوج الصالح ام الخير عموما؟
  ","
  ""ربنا آتنا في الدنيا حسنة وفي الآخرة حسنة وقنا عذاب النار"".
  "
84031,"
   الأغنية دي لمين ياشيخ ؟
  ","

   يا عم هي لازم تبقى لحد يا عم ! ☹️
   
   كل الردود تودي في داهية يا جدعان .. والله منا اللي كاتبها والله 🙃.
  
"
84032,"
   ‏ثم هدأت ومسحت دموعها وقالت بكل ثبات؛فين الاكل ؟!😂😂
  ","

   يا رب أكون بعرف أوصلكم لده فعلا !
   
   ده نجاح كبير في حد ذاته.
  
"
84033,"
   كتب كتابي أول الشهر الجاي بأذن الله .. حالة من الخوف والتوتر والتفكير غير المبرر في كل حاجه مسكاني ومخلياني مش شايفه غير الوحش وبس لدرجة احيانا بفكر افركش الموضوع كله علي بعضه.. انصحني ،، ..
  ","

   طنشي تماما .. وسلي ربك التمام على خير.
  
"
84034,"
   ايه دا ايه دا .. الاغنية و لا النشيد دا فين ؟ ع اليوتيوب.؟
  ","

   https://soundcloud.com/mohammad-atiia/u1zn4fi6gwxl
  
"
84035,"
   لو عندها امكانيه تاخد والدتها معاها ياشيخ
  ","

   دي الخطوة الجاية بإذن الله ..
  
"
84036,"
   الاهتمام !
  ","

   ما بيتطلبش !
   
   معروفة 😬
  
"
84037,"
   هو انا لو اهلي رفضوا الشخص المتقدملي و انا عايزاه . يبقى الحل ايه بالحالة دي ☹
  ","

   تناقشي معهم وحاولي تقنعيهم !
   
   واستميلي الأقرب فالأقرب على انفراد ..
   
   وقبل كل ذلك استعيني بالدعاء ..
   
   كتب الله لك الخير .. حيث كان.
  
"
84038,"
   زوجي مسافر و بيحضر ورقي عشان اسافر له و انا وحيده أمي و ابي متوفي امي متزوجتش بعده و افنت شبابها و عمرها في تربيتي مش عايزاني اسافر لزوجي عشان ما ابعد عنها و بتغير عليا منه بطريقه لا تحتمل و محسساني بالذنب اني هاسيبهاو بتقولي هموت غضبانه عليكي و انتي مش موجوده محتاره و شايله همها واعصابي تعبت
  ","

   سافري لزوجك .. بلا تردد.
   
   وراضي أمك بالكلام .. واوعي تسمحي لضغطها ده يدمر حياتك ..
   
   كونها ضحت فلا يضيع هذا لها عند الله .. لكن لا يعني هذا تدفعي ثمن تضحيتها من حياتك وسعادتك واستقرارك ..
   
   لا شرع ولا عقل يقولوا كده.
  
"
84039,"
   هو انا لو وافقت اقعد مع شخص متقدملي عشان ارضي ماما
وانا كده كده مش هوافق ،
  ده عادي ولا هيبقي حرام عليا عشان هبقي بجرح الشخص ده!!
  ","

   عادي .. لعل ربنا يفتح قلبك لو خير !
  
"
84040,"
   انا نفسي حد يحتويني او يحضني وأحس باهتمام لاني مش باخده حتى من امي او ابويا هو انا كدا غلط؟
  ","

   ده احتياج طبيعي جدا !
   
   لكن لا تستسلمي له .. اصبري واثبتي وادعي ربك .. وعليه -سبحانه- العوض بخير.
  
"
84041,"
   والله الناس اللي بتسأل دي عسل 😂
  ","

   اللي بتسأل بس ! 😏
  
"
84042,"
   لسه بسمع عينك وطنى من شوية ..صوتك حلو يا شيخنا
  ","

   شكرا شكرا :)
   
   الله يسامحه كمال اليماني مبدع .. وجابلي الكلام ..
  
"
84043,"
   انا ماما منكدة عليا عيشتي عشان مااتخطبتش زي بقيت البنات😭
  ","

   طنشي .. تماما ..
   
   وعيشي حياتك واتبسطي.
  
"
84044,"
   بتعرف تغني يا شيخ !😅
  ","

   أنت اللي هتغني يا منعم 😬
  
"
84045,"
   انا عايزة احتوي حد
  ","

   جميلة المخدة !
   
   مالهاش طلبات والله.
  
"
84046,"
   شيخ انا فايتني فروض كتير متصلتش ومن زمان ، عاوزه اصليها أصليها إزاي؟
  ","

   مع كل فرض صلي وراه فرض ولا اتنين .. حسب ما تقدري.
  
"
84047,"
   هو لو عاوزه اتجوز بس عشان اكون ماما دا هبل 😂😂😂
  ","

   كلكن هبل في هذه الناحية ! 😬
   
   عموما هو هبل جميل يعني.
  
"
84048,"
   إن شاء الله كرواتي
  ","

   كرواتيا كرواتيا يعني هناخد الجنسية مثلا ! 😬
   
   بس معطيات اللعب بتقول فرنسا أتقل فريق في التلاتة.
  
"
84049,"
   انت عسليه والله انك بتشجع فرنسا 💔
  ","

   أنا مش بشجع حد 😢
   
   بهيص مع اللعبة الحلوة وخلاص.
  
"
84050,"
   لما بصلي قيام ليل وانا بدعي اسم حضرتك بيجي ف بالي وبقول سبحان الله نصيبك هذه الدعوات ^^ ف بقت عادة لازم ادعيلك ف السجود ^^
"" اللهم فرج همه وانظر له بعين الرضا واسعده في الدارين ""💚
  ","
  😭
  
  ربي .. ما أكرمك !
  "
84051,"
   تزوجت مرتين وفشلت ولسه عندي أمل... رغم كل شيء..... جنان ولا عادي
  ","

   الجنان إنك تفقد الأمل !
  
"
84052,"
   كروتيا ولا انجلترا يا شيخ😀
  ","

   كرواتيا .. والكاس فرنسي.
  
"
84053,"
   انا عارف ان حضرتك هترد عليا ان شاء الله 
رايح رقية بكرة ياشيخ اول مرة مش عارف اقول ايه ولا اعمل ايه ولوحدى تماما
قطوف تمتنع
  ","

   رديت يا سيدي 😂
  
"
84054,"
   رايح رقية بكرة ياشيخ اول مرة مش عارف اقول ايه ولا اعمل ايه ولوحدى تماما
قطوف تمتنع
  ","

   عادي .. أول البقرة والكرسي والمعوذتين ! 😬
   
   الله يوفقك .. قصدك رؤية يا عريس ..
   
   خليك على طبيعتك وما تقلقش ..
   
   خلي الحوار عادي وتلقائي .. وافتحه بالكلام مثلا عن الدراسة والهوايات وكده ..
  
"
84055,"
   اخي بار بوالدية ،حسن الخُلق والخلقة ،طيّب السُمعه الحمدلله، دكتور وحالته المادية ممتازة جداً ولله الحمد،طرقنا حوالي ١٦بيت نخطُب له ولكنهم قابلوه بالرفض ،اتأخر كثيير يبلغ ٣٢ سنه والآن ذهب ابتعاث لإستكمال الدراسة خارج المملكه 🇸🇦، بدأ اليأس والهم يأكل في قلب أمي💔
  ","

   لعل الله يدخر له ما تقر به عينه وأعينكم !
   
   وفقه الله ورده سالما ..
  
"
84056,"
   وهناك حب يولد مع الزواج ياأبي ❤😊
  ","

   نعم !
   
   وترويه الأيام حتى يكون شجرة ثابته تظلل فروعها المثمرة عمرهما وعمر ذريتهما ..
  
"
84057,"
   اعرف اذا كنت بحب خطيبى ولا لأ ازاى بس الحب الى مبيتغيرش دا
  ","

   سبحان الله !
   
   السؤال ده غريب فعلا ..
   
   يا بنت الناس المهم تكونوا قابلين بعض وأنت مطمنة له ومآمناه ..
   
   المهم يكون إنسان كويس يتقي الله فيك.
  
"
84058,"
   هل يستمر الحب بعد الجواز ياشيخ؟
  ","

   لو مستمرش = يبقى مكنش حب !
  
"
84059,"
   😀
  ","

   لا تخبريه أبدا !
   
   لا قبل .. ولا بعد.
  
"
84060,"
   هل الاهانه فيها مسامحه؟
  ","

   ممكن نسامح عشان طمعنا في عفو الله !
  
"
84061,"
   امي بتسلم عليك يا شيخ😂
  ","

   خليها تدعيلي ..
  
"
84062,"
   كيف التزم بصلاتي
  ","

   لو رجل = صلاة الجماعة.
   
   لو امرأة = تقف على سجادتها مع الأذان وتصلي فورا لا يعطلها شيء.
   
   مع المجاهدة = يصير الانتظام عادة تلقائية بفضل الله ..
  
"
84063,"
   ياشيخ نتيجة الثانويه كمان شويه دعوه حلوه الله يخليك ،
و اعمل ايه لما تطلع وحشه وانا عارف اني قصرت جدا وقدراتي اعلى من كده بكتير . وقصرت لحالات نفسيه كانت عندي ؟؟
  ","

   هتبقي زي الفل بإذن الله !
   
   نصيبك هتاخديه .. ارضي بيه، وأبشري.
  
"
84064,"
   والاغاني والتنطيط ساعات بنهيبر وبنبقى واقفين ماسكين نفسنا بالعافية 😁😁😁😁
  ","

   لو لوحدكم هيبروا مفيش مشكلة .. لو قاعة واختلاط يبقى تسلموا وتمشوا.
  
"
84065,"
   جاوبتلي على 13 سؤال 🎉 والتارجت 50 😌 
في أمل ؟! 😂
  ","

   لأ .. السوبرفايزور هينفخك 😃
  
"
84066,"
   غير السائله
طيب ولما يعمل غلط وربنا يكشف ستره ويتفضح هو بناته وميتعظش ويكررها مره واتنين وتلاته ده يبقى ايه برضو
  ","

   يبقى حسابه على الله !
   
   مش هتربوه أنتم ..
   
   حافظوا على نفسيتكم أهم حاجة.
  
"
84067,"
   فرح صحبتى قرب اروح ولا اتحجج بحاجه
  ","

   روحي يمكن ربنا يكرمك ! 😬
   
   (حافظي على حجابك).
  
"
84068,"
   ياصحبة الجنه انتو بتهونى عليا كتير والله 
والله ياشيخ انا دايما بقول الصحبة الصالحه جنه ونعم الصحيه والله  
يارب نتجمع فى الجنه كلنا ادعولى بالله
  ","

   يا رب .. آمين.
  
"
84069,"
   هو الحزن والاكتئاب ضعف إيمان فعلاً؟
  ","

   مش دايما !
   
   قد يكون ابتلاء نؤجر عليه .. وقد يكون مرضا كأي مرض بحاجة لطلب الدواء.
  
"
84070,"
   شايفها مناسبه ليا جدا بس حاليا مش جاهز وبعمل كل ما في جهدي علشان اجهز واتقدم في اقرب وقت ومحدش يعرف حاجه خالص عن الموضوع مخليه بيني وبين ربنا
وحاليا عرفت انها عملت عمليه من يومين وهموت من القلق عليها وعايز اطمن باي طريقه اعمل ايه 
عارف ان ده غلط بس مش قادر خايف عليها جدا 
انصحني
  ","

   الله يربط على قلبك حبيبي !
   
   ادعيلها بالعافية .. وما تقلقش.
  
"
84071,"
   حكم التهنئة بعيد الميلاد او اني اجيب هديه بالمناسبه دي
  ","

   ميلادي ١ / ١٠ بإذن الله 😬
  
"
84072,"
   شيخ محمد انا ف السعودية بقالي فترة بسيطة ، العقد سنتين لسه ، ينفع اقدم استقالتي او افسخ العقد قبل السنتين؟
لان الكفيل اسلوبه زفت
  ","

   حبيبي لو راتبك ماشي .. ومستقر في مكانك = ما تقطعش عيشك !
   
   وتعلم شيئا من الطناش ما دام الأمر لا يصل لإهانة أو إذلال.
  
"
84073,"
   برأيك أيوجد فرق بين الحب والزواج ?
  ","

   الزواج هو الاختبار الحقيقي لصدق الحب !
   
   وقد يظل الحب عهد ذكريات نبيلة .. تسعد بيوتا أخرى.
  
"
84074,"
   انا مبكرهش فى حياتى قد بابا بيشاهد افلام اباحية كان بالنسبلى كل حاحة دلوقتى مش بطيق اشوف وشه انا تعبانة اوى يا شيخ
  ","

   أنت فعلا تعبانة .. بس في مخك !
   
   سبق وقلنا ألف مرة إننا مقدرين صدمتكم تماما كأبناء وبالذات البنات في المثل الأعلى اللي في هيئة الأب .. أو الأم ..
   
   لكنهما يبقيان غير معصومين ..
   
   وممكن واحد فيهم يغلط أو يمر بمرحلة ضعف ما أو يستحوذ عليه ذنب ما !
   
   دوركم في الوقت ده تدعوله بالخير والهداية .. وتحافظوا على مستوى الأدب والاحترام في المعاملة .. وتفصلوا نفسكم تماما عشان تدخلكم في الغالب بيعك الدنيا.
  
"
84075,"
   ما هو أفضل إنجاز لك حتى الآن؟
  ","

   أني ما زلت حيا يا آسك .. رغم كل شيء !
   
   ما زلت حيا .. أحب الله، وأرجوه، وأخاف غضبه ..
   
   ما زلت حيا .. أصبو لأني أقف في نهاية المشوار راضيا، عن كل ما صار.
  
"
84076,"
   بالله تدعو لابني وكل الصحبة تدعيله بالشفاء العاجل 🙏
  ","

   اللهم اشف ابنها وعافه .. ومرضى المسلمين أجمعين ..
   
   يا رب أسعد القلب، وآنس الروح، وداو بمدد رضاك الجروح ..
   
   يا رب لا يعجزك شيء فلا تحرمنا فضلك وإحسانك .. نرجو يا كريم رضوانك.
   
   ————————————————
   
   ألقاكم يا صحبة الجنة 💚
  
"
84077,"
   بفركش لان انا بقعد ف الرؤيه وبتفق ع اشياء وبلاقى شخص كويس واخلاقه كويسه والاساسيات جميله بس بعد الارتباط بيتحولو 180 د وبتحصل مشاكل كتير بسبب حدود الخطوبه وقله التقدير والاحترام واخر واحد قالى انا مش راضي بيكى كده فانا معتش بثق ف حد بسبب كده ومش عارفه ايه الحل
  ","

   إن كان كما تقولين = يبقى قرار الفركشة صح وما يهمك من حد !
   
   الخطوبة معمولة أصلا عشان نتأكد اختيارنا صح ولا لأ ..
   
   المهم ما تاخديش حد بذنب حد .. وما تفقديش ثقتك بنفسك.
  
"
84078,"
   ""‏أخجل حتى من أن أطلب من الله إنقاذ مجدداً ، كلانا يعرف أنني لا أستحق، أنا بالذات أعرف أنني لا أستحق.""
  ","

   لكنه أهل ألا يخذلك رغم هذا !
   
   أحسن به الظن وعد ..
   
   هتروح فين ؟!
   
   ملكش غيره.
  
"
84079,"
   ما حكم لبس  (الدبله) شرعا ؟!!
  ","

   جائزة.
   
   (مش تشبه بالكفار ولا حاجة).
  
"
84080,"
   انا من يوم ما التزمت وحياتي ف عذاب صحابي بيكرهوني والناس بتتريق عليا اجازتي مملة كلها فالبيت نفسي انبسط ويبقي ليا صاحب اخرج معاه واتفسح وطلبت دا من ربنا وكلمته وعيطت كتير جدا ومحصلش حاجة نفسي ارجع لحياة المعصية الناس كانت بتحبني وكنت بخرج واتفسح وكنت بحب حياتي. وملقيتش جزاء علي الطاعات وصبري والاذي
  ","

   أما إنك ليس لك على الله حق في شيء .. إنما تفعلين الطاعة لنجاتك من عذابه .. فإن ثبتّ على هذا الطريق نجوت، وإن اتبعت تزيين الشيطان وضعفت هكلت، ثم لا ينفعك بين يديه أحد !
   
   يفر الوالد والوالدة .. ويتبرأ الصديق والقريب .. وإنما هي صحيفة أعمالك وما قدمتيه .. فاختاري لنفسك !
   
   (ركزي معايا الله يسترك .. أنا مقدر تماما شعور إن مفردات حياتك بتتغير لكن صدقيني أكيد فيه حاجة غلط عندك لأنك لو دقت فعلا لذة القرب من ربنا وطعم إنك تكوني بتعملي حاجة ترضيه ابتغاء مرضاته هتستغني بها فعلا عن كل حاجة في الدنيا !
   
   إياك تتهزي لسخريتهم أو كلامهم .. من جواهم نفسهم يبقوا زيك .. أو على الأقل سيغبطونك بين يدي الله على ما قدمت من حسنات ..
   
   والصحبة اللي ما تاخدش بايدك للجنة وإنما عايشة للدنيا وفقط ستكون عليك حسرة يوم القيامة ..
   
   والطاعة والالتزام لا يحجبونك عن التلذذ بمتع الدنيا في الحلال .. بالعكس أكتر ناس عايشين حياتهم والله سعدا .. قال الله: ""من عمل صالحا من ذكر أو أنثى وهو مؤمن فلنحيينه حياة طيبة"" !
   
   ما تبنيش علاقتك بالله على مبدأ الصفقة .. يعني عملت لك حاجة ولازم تديني حاجة لأن احنا اللي أصلا محتاجينه .. ولو أعطانا في الدنيا فده محض فضل منة وكرم منه أما الأصل فنحن نرجو الجنة في جواره ونعمل من أجلها ..
   
   ابني علاقتك بالله على مبدأ أني أحبك وأريدك وأرجو رضاك .. وعلى الدنيا بعد ذلك السلام !
   
   وسيأتيك من مدده وفتوحه على قلبك ما تعرفين به فعلا حقيقة السعادة ومعناها ..
   
   ""من كان يريد ثواب الدنيا فعند الله ثواب الدنيا والآخرة"" ..
   
   ثم إن غمسة في الجنة تنسي كل شقاء وتعب وحرمان في الدنيا .. فلا تبيعي الباقي بالزائل ..
   
   ربنا يهدي قلبك ويدوقك حلاوة الطاعة فتثبتي عليها بيقين حتى تلقينه وهو راضٍ عنك).
  
"
84081,"
   السلام عليكم
انا شايفه فى كمية ناس بتسأل وبيستنوا كمان رد حضرتك فأنا عايزة اعرف معلش يعنى هو مين حضرتك ؟! 
وطبعا من سؤالى والله لا اريد النقصان من شخص حضرتك ...
  ","

   وعليكم السلام ورحمة الله وبركاته ..
   
   أنا واحد اسمه محمد عطية .. عامل هنا زي اللي فارش حصيرة وحاطط قلتين وبيحاول يسمع هموم العابرين !
   
   إن كانت عنده إشارة لهم على الطريق الذي سيسلكه لو كان مكانهم = فعل ..
   
   وإلا فهو يكتفي أحيانا بالمواساة .. أو الصمت والدعاء ..
   
   اللي حصل إنهم أحسنوا الظن بستر ربنا عليه واتزحمت عليه الدنيا .. فضاقت حصيرته ولم تعد تكفي قلله .. لكن يرجو أن تسع الجميع روحه التي تحب لهم ما يحب لنفسه !
   
   بس كده.
  
"
84082,"
   مقولتش القاكم ياصحبه الجنه يبقي ف امل ترد 😂كيف اعلم انه النصيب 😅 اتخطبت 3مرات ومتقدملى واحد خايفه جدا كل مره بسال وبطقس وكل شئ لاكن بفركش اعمل ايه بالى مشغول دائما ومعتش عارفه اخد قرار ف الموضوع ده وعيلتى شايفين ان كفايه فركشه كده اللى هوافق عليه بعد كده مهما عمل مفكرش اسيبه ايه الحل ومش كله مقدر
  ","

   محتاج أفهم بتفركشي ليه !
   
   وهل مرة واتنين مش كافيين يعلموك تختاري صح ؟!
  
"
84083,"
   هو الحلال اتأخر ولا احنا اللي بقينا مستعجلينه ؟
  ","

   مفيش حاجة بتتأخر !
   
   كل شيء بقدر.
  
"
84084,"
   كريم ولا اوبر احسن
  ","

   عن نفسي بحب أوبر وبرتاح له.
  
"
84085,"
   عيب كده والله 😂😂 دول بيغروك يا شيخ 😂😂
  ","

   أسد يا ابني فيه إيه ! 😌
  
"
84086,"
   وانا بغمازه واحده 😂😂😂
  ","

   الكهربائي في الشارع اللي ورانا 😬
   
   قلنا اللي عندنا خلاص .. تموتوا في الزياطة أنتم 😃
   
   المهم كمية أسئلة جت كردود عجبتني والله .. أيوه كده خلي عندكم رضا وسلام نفسي.
  
"
84087,"
   وانا سمرا وبغمزات 😂💚💚
  ","

   لا بأه .. أنا ماشي من هنا.
  
"
84088,"
   اه والله  قلبى ابيض جدا
  ","

   سامعك ياللي بتقول وأنا بقدس الحياة الزوجية 😂
   
   فيه أسئلة جاية قنابل الصراحة ..
  
"
84089,"
   اخترته على جمال روحه وكرم طبعه وياسعدي الآن ادعوا لنا بتعجيل الزواج 🌸
  ","
  ....
  "
84090,"
   طيب أنا ساعة حاسة حالي حلوة... وساعة شايفة كل البنات أحلى وانا لأ...
هبل بنات عادي؟
  ","

   إذا كان شنطتك شوية تشوفيها شيك وستايل .. وشوية عايزة تولعي فيها !
   
   أنتم ملكوش كتالوج 😩
  
"
84091,"
   انا  سمرا
  ","

   قلبك أبيض !
  
"
84092,"
   طيب وفكرة أن بعدما الجمال يروح هيدور على غيرها ؟
  ","

   لو الرابط بينهم الجمال بس ؟
   
   آه .. ممكن جدا ..
   
   أما الروح الطيبة فلا يزيدها الزمن إلا حلاوة وصفاء.
  
"
84093,"
   يارب يرزقني بواحده روحها جميله بس مش اكتر هتفيد بايه الحلاوه وهيا قفل 😅😂
  ","

   يا سيدي سل ربك الاثنين !
   
   أنت تسأل كريما.
  
"
84094,"
   جربت الحلوه وكرهت نفسي والارتباط 
مفيش احلى من جمال الروح
  ","

   بيحصل !
  
"
84095,"
   دلةقتي الكل بيبص للشكل و اهم حاجه عندهم الشكلو لو البنت مش جميله يبقي خلاص بيفكوا منها و ياعيني ف الآخر هتوافق علي اي حد يتقدملها و ممكن تظلم نفسها بكده
  ","

   الغالب آه .. لكن مش الكل !
   
   هناك ندرة ما زالت تحب الروح في الأساس .. وهؤلاء الندرة إن صادفتم منهم أحد = وجدتم النعيم ..
   
   بعدين ما ينفعش بنت تقنع نفسها إنها وحشة وتستسلم لهذه الفكرة !
   
   مفهوم طبعا إن الجمال درجات .. لكنه أيضا أنواع ..
   
   وجمال روحك وثقتك في نفسك ده نوع متميز جدا من الجمال !
   
   ياما والله ملامح فاتنة لكن -حرفيا- ما تتعاشرش.
  
"
84096,"
   هو فيه حد بيختار دلوقتي بجمال الروح؟
  ","

   فيه !
  
"
84097,"
   ولو انا بنت وشكلى مش حلو اكتئب بقا ناو 😇
  ","

   وأين أنت من جمال الروح التي تغني عن أشياء كثيرة !
  
"
84098,"
   واحدة كانت مخطوبه لواحد وحصل بينهم تجاوزات وبعدين الموضوع اتفركش وهو قالها خلاص كل شئ نصيب فهل تسيب الموضوع خلاص وتنساه ولا تحاول تقول لباباه مثلا وهو حد ثقة لأن الموضوع قالب معاها باحساس انه خيانة للحد اللي هيجي بعد كده ولا كده بتفضح نفسها و لا الصح تعمل ايه ؟
  ","

   تنسى الأمر بكل ما فيه .. كأن لم يكن !
   
   وتستغفر ربنا وتتعلم ده ما يتكررش تاني إلا في الحلال.
  
"
84099,"
   انا داخل 3 ثانوي ... ينفع بعد سنه اتقدم لبنت اصغر مني بسنه
  ","

   لسه بدري يا حبيبي !
   
   عش مرحلتك، لا تعجل.
  
"
84100,"
   هو عيب ي شيخنا لو بنت بتعرف ترقص ؟
  ","

   العيب إن حد يفهمكن كده !
  
"
84101,"
   احنا عذرينك ي شيخ متتضايقش تلقاه حد جديد مش عارفه كم الضغط ال ع حضرتك
  ","

   يا سيدي .. ولّا يعرف !
  
"
84102,"
   انت عسل يا شيخ  والله😂😂😂
  ","

   من زمان على فكرة !
   
   التواضع ناقح علي في السؤال ده مش عارف ليه 😌
  
"
84103,"
   ع فكره الشيخ محمد عمره ما رد عليا وعمري ما اقول عليه شيخ مستفز عيب دا مش من اخلاق المسلم
ببنحبااااك اوووي يا شيخنا🍕😂💙 
عارف انك مش هترد عادي اصلا😌
ببقي بسأل وانا واثق انك مش هترد اساسا😂
  ","

   يعني هي أخلاق المسلم ياكل بيتزا برضه ! 😢
  
"
84104,"
   بماذا تنصح من يقلدك ؟
  ","

   يقلد مين يا عم !
   
   احنا بنتشعلق في رضا ربنا.
  
"
84105,"
   مين خلق ربنا
  ","

   سبحانه !
   
   خالق كل شيء فاعبدوه.
   
   عقلك زي اللمبة .. ربنا وضع فيه نور على قدره .. وأمرك ما تتجاوزش القدر ..
   
   لما تكون لمبة ١٠ فولت وتركب أنت لها ١٠٠ فولت يبقى لازم هتفرقع ..
   
   فما تدخلش نفسك في الزوايا العبيطة دي عشان ده فوق طاقة لمبتك .. أقصد مخك ..
   
   وهيفرقع !
   
   يا بجنون .. يا بإلحاد.
   
   نشهد أن لا إله إلا الله .. خالق ولم يُخلق .. كان قبل كل شيء، وبه قام كل شيء ..
   
   نشهد أن لا إله إلا الله .. لم يلد ولم يولد .. ليس كمثله شيء ..
   
   نشهد أن لا إله إلا الله .. سيدنا ونحن عباده .. خلقنا ونحن نحبه ونرجو رضاه.
  
"
84106,"
   أنت شيخ مستفز والله 
يعني نيجي نبوس رجلك عشان ترد علينا ايه دا 😑
  ","

   ربنا يسامحك !
   
   ايدي بس 😛
  
"
84107,"
   يا شيخ انا شكل الشخص المتقدم بيفرق معايا جدا ... هل ده عيب فيا ؟
  ","

   طبيعي !
  
"
84108,"
   تُري هل جميعنا جدير بذلك؟
  ","

   ليس أحد منا جدير بشيء .. غير أننا نطمع في أرحم الراحمين !
  
"
84109,"
   نفسك تقولنا اي يا شيخ ؟!👏
  ","

   نفسي في يوم يتقالنا كلنا صحبة:
   
   ""سلام عليكم طبتم فادخلوها خالدين"".
  
"
84110,"
   ياشيخ هو حضرتك ماينفعش تفتح ساعتين يوميا مثلا😇 مش نص ساعه كده
  ","

   معلش مضغوط اليومين دول شوية.
  
"
84111,"
   خطيبتي عاوزه تحط صورتها ع الواتس وانا قلتلها لا ده صح ولا ايه
  ","

   الأحسن لأ .. بس بالهداوة.
  
"
84112,"
   بعتذر
  ","

   مقبول ..
   
   محدش يكرر الحركة دي يا جماعة بالله.
  
"
84113,"
   ليه مش دايما؟
  ","

   بعضهم يريد .. ويسعى .. ويبذل ..
   
   ثم لا يستطيع !
   
   هكذا الدنيا.
  
"
84114,"
   يا شيخ زميلى فى الجامعة و انا بحبه و هو كمان و بنتكلم بقالنا ٤ سنين و هو محترم جدا و كلامنا كله فى حدود و مبنقعدش لوحدنا خالص ولا بنتقابل بره الجامعة اصلا و اهله عرفينى و انا حكيت لماما عنه كتير و هو ناوى يتقدم ان شاء الله بس لازم يكون مخلص و خلاص هانت مش عارفة ابعد عنه لحد ما يخلص خايفة من ربنا
  ","

   مش هجاوبك !
   
   لأمرين:
   
   - أولا سؤال متكرر جدا وهو إنه مفيش تواصل لين يتقدم فعلا.
   
   - ثانيا عيب تكرري سؤالك بهذه الصورة المستفزة.
   
   (إيه ده .. دنا جاوبت 🙊).
  
"
84115,"
   ينفع واحده تقول لمتقدم في الرؤيه انها بتغني وصوتها حلو من باب الهوايات ولا عيب كده!😂
  ","

   ده نظام توقيع ده ! 😬
   
   لا ما تقولش كده الوقت .. خليه بعدين يتفاجئ أو يتصدم.
  
"
84116,"
   هل من يريد يستطيع؟
  ","

   في الغالب !
  
"
84117,"
   حابه ارد بعد اذن حضرتك
حافظي على بيتك وزوجك وتعبك وخنقتك دي خصصي ليها سجده وادعي ربنا بكل مايفيض به قلبك، وقربي من زوجك اكتر وافهميه واحتويه كل إنسان بيخطئ، لكن خليكي شاطره واحتوي الخطأ ده لحاجه لصالحك 
#بنت
  ","
  ....
  "
84118,"
   عفوا .. مش متعودين من حضرتك الرد على السائل بهذه الطريقه😅
  ","

   معلش .. فيه حاجات كده ما ينفعش فيها طبطبة 😃
  
"
84119,"
   تكرماً يا شيخ .. اشرح لي وجهة نظرك من الأمر، لنتعلم منك فلسفتك ونظرتك للامور
  ","

   هي بتسأل لأنها حسته صادق فعلا .. وخلاص الموضوع عدى !
   
   محتاجة بس حاجة تخليها تتخطى الوجع والذكرى السيئة .. ومفيش هنا حاجة تنفع إلا الاحتساب لوجه الله.
   
   لا الحب اللي اتجرح، ولا العشرة اللي لسه بتستعيد عافيتها.
   
   طيب لو الوضع معكوس !
   
   هو صعب عند الرجال في الغالب نقطة التجاوز دي في هذه المسائل .. لكن بعضهم يستطيع تماما أمام حقيقة الصدق وطلب العفو، وقدر من حب يسمح له ببداية جديدة .. ولو على جراح يدع للأيام مهمة تضميدها.
  
"
84120,"
   حد طلب رقم الوالد عشان يتقدم
ومر أسبوعين ولم يتصل فعملت بلوك لكى أنسى الأمر .. رجع بعد شهرين غاضب إنى أنا اللى عملت بلوك ،
ده صادق ولا سيكوباتى وبيستعبط ؟
  ","

   مكنش المفروض تبقي أنت خفيفة كده وتستعجلي بالبلوك !
   
   عموما يا يتقدم فعلا .. يا طنشي.
  
"
84121,"
   ي اخي اتقي الله 
لو هي اللي خانت دلوقت كنت هتقولو حقك متعيش معاها تاني ابدا دي خانتك ملهاش امان خلاص 
اتقي الله و اعتبرها ابنتك او اختك ي اخي
  ","

   بس يا خفيف / خفيفة !
  
"
84122,"
   ياشيخ انا متعوده كل سنه اغير فوني ف حدود من 2000ل3000 حاليا هغيره ف حدود5000 ماما بتقولي حرام عليكي هاتيلك دهب وبطلي الهبل دا انتي كده مصرفه ...للعلم انا محوشه حقه من مصروفي ومبحبش الدهب انا بحب الموبيلات الحديثه اكتر . هل كده حرام عليا وانا مفتريه عشان ف غيري مش لقي ياكل .
  ","

   مفيش مشكلة ما دامت إمكانياتك تسمح !
   
   نفس القاعدة تنسحب برضه على الذهب، والناس فيما يعشقون مذاهب.
  
"
84123,"
   الخنقه والخوف قبل الرؤيه رغم أنه كويس مؤشر سىء؟
  ","

   عادي.
  
"
84124,"
   اتعرضت للخيانة مرتين من زوحى وسامحته لانى حسيت وقتها بصدقه بس انا مش قادرة انسى اللى حصل وتعبانة اوى
  ","

   اغفري .. كما تحبين أن يغفر الله لك !
  
"
84125,"
   ياشيخ مسافرين النهارده الرياض الاسره كلها ياريت نتشرف بشوفتك
  ","

   حي هلا ..
  
"
84126,"
   شيخ أنا خطيبي كويس معايا..لكن انا مش عارفه أحبه نهائي والله😢 حتى اما بيبعد بكون مرتاحه..لكن وجوده بيكون ثقل نفسي عليا جداا ! حتى لو مكالمات رغم قلّتها مش بكون مبسوطة بيه نهائي! 
هو بيحبني لكن حاولت كتير احبه ومش قادرة! مش عارفه المشكله فين؟؟ 
بقالنا 6 شهور مخطوبين.
بفكر أنهي الامر فعلا! راي حضرتك
  ","

   أنهي الأمر .. يجد بإذن الله من تبادله الحب بحب، وزيادة !
  
"
84127,"
   انا بنام أحلم إن حضرتك رديت عليا 💔
  ","

   هذا تأويل رؤياك !
  
"
84128,"
   احتاج إلى رأيك
أحب أحدًا ويحبني كنا نتحدث فقط في الحدود وطلبت الانفصال أكثر من مرة لاختلافات بيننا وكل مرة يعود لي ويغير كل ما يزعجني تماما ويظهر لنا اختلاف جديد..
لا أجده يبذل قصارى جهده إلا عندما يخسرني وقتها يفعل المستحيل لكي لا ننفصل وهذا الطبع يخيفني
انفصلت وعلمت من أحد انه سيتقدم لي ماذا افعل؟
  ","

   أعطيه فرصة !
  
"
84129,"
   لمن تغربوا ..؟
  ","

   انتبهوا .. لا تُسرق منكم أعماركم !
  
"
84130,"
   ربنا يجبر خاطرك ويسهلك كل صعب ويحققلك كل ماتتمنى انا ببتسم لاارادي كده اول متفتح الاسك ربنا يديمك نعمه فحياتنا ياشيخنا
  ","

   ربنا يرضى عني وعنكم ..
  
"
84131,"
   لمن رحلوا..؟
  ","

   هنيئا لكم !
  
"
84132,"
   هو فعلا الوقت بيقتل الشعور ؟؟!!
  ","

   يسكّنه على الأقل !
  
"
84133,"
   ياشيخنا انا ببعت كذا حاجة من زمان ومبتردش عليا
  ","

   حقك علي !
   
   وليعذرني جميع من لم أستطع إجابتهم ..
   
   ألقاكم يا صحبة الجنة 💚
  
"
84134,"
   ياخى انا بحبك جدا والله وبحب ردوددك البسيطه 
ربنا يسعدك
  ","

   أحبك الله أخي وأسعدك .. وجبر خاطرك ..
  
"
84135,"
   بس كده مش هنعرف نعيش حياتنا ونتمتع
  ","

   بل والله لا نستمتع بالحياة إلا في القرب من الله !
  
"
84136,"
   عارف ياشيخ انا شوفت اجاباتك والاساله اصلا احبطت جدا . احنا كدا مبنعملش حاجه صح . احنا كدا هنولع في نار جهنم ياشيخ ( الا من رحم ربي)
  ","

   أعوذ بالله !
   
   بل أرجو الله أن يستعملني دالا على باب رحمته .. لا مقنطا من عفوه.
   
   الفرصة دوما موجودة للإصلاح والاستدراك والقرب ..
   
   المهم نتعلم ونعمل .. مش نندب حظنا كما تتكلمين.
  
"
84137,"
   أنا تقدمت لبنت عن طريق صديق و والدها رفض و صديقي رشح لي صديقتها و أنا شايف إنه لو تقدمت لصديقتها ممكن يحصل مشاكل بينهم أو إنه مينفعش اعمل كده  هل أنا صح و لا غلط؟
  ","

   غلط.
   
   تقدم .. ده نصيب !
  
"
84138,"
   ربنا يختم لك بالخير ، دايما دي دعوتي ليك او دعوة مشابهة ... بالله عليك ادعيلي
  ","

   ربنا يجبر خاطرك ..
  
"
84139,"
   الطب ممارسة ملوش علاقة تماما اخدت شهادتك منين لان معظم المناهج فالحكومي والخاص مش مبنية على أساس قويم فمفيش فرق اصلا ..الفكرة انك ترسم منهجك مظبوط وتعرف الصح وتعمله من وانت صغير علم نفسك بنفسك على scintefic basis مظبوط
  ","
  ....
  "
84140,"
   الطالب هو الفاعل دائماً وليس الجامعة.. الخاص بيتميز بحاجات كتير جدا منها توفير المكان والأداوت لشغلك العملي وأماكن أدمية ولكن يظل الطالب هو الكلمة الرئيسية
  ","
  ....
  "
84141,"
   طيب معلش لو ابن عمتى بيسلم عليا ويمد أيده عشان أسلم انا بتحرج اكسفه ف بسلم حرام عليا😟
  ","

   ابن عمتك وكسوفه .. ولا رضا ربنا ؟!
   
   تقدري بكل تهديب تضمي ايدك جنبك وتسلمي عليه بلسانك ..
   
   مرة واحدة وهيفهم وخلاص.
  
"
84142,"
   انا عاوز خطيبتي تلبس جيبة و بلوزة من ساعة الرؤية و دا لبسعا دلوقتي بتقولي هتغير من لبسها جيب بنطلون بدل الجيب.. اسوف اللبس دا عامل ازاي و لا اعمل معاها ايه و لو مرضيتش تسمع الكلام افسخ؟
  ","

   شوف الأول .. لو بنطلون واسع وعليه حاجة واسعة لتحت الركبة مش مشكلة.
   
   غير كده ما تقبلش.
  
"
84143,"
   معذرة يا شيخنا
يعني فعلا الأمل في الارتباط بين اتنين في نفس الدفعة 0 ؟!
انا بحب بنت قدي وهي هتتخرج قبلي بسنة عشان كليتي 5 سنوات وهي 4
واتكلمنا من فترة وعاهدنا اننا نبطل عشان وجه الله لحد ما ربنا يكتبلنا ميعاد

كله بمشيئة ربنا أكيد بس هو واقعيا صعب يحصل ميعاد ولا فيه أمل عادي
  ","

   فيه أمل طبعا ..
  
"
84144,"
   طب ينفع خطيبي يقولي انه بيحبني؟
  ","

   ما هو ما دام خطيبك = يبقى أكيد بيحبك !
   
   اصبروا يا شباب وسيبوا كل حاجة لوقتها.
  
"
84145,"
   ازيك يا حبيبي.... انا طبيب امتياز و متخرج من جامعة خاصة ... انا بنزل اشتغل فس اماكن كتير و رد الفعل بتبسطتنى .. و لما بنزل الجامعة و أحضر مع النواب بيسييوني اتنافش معاهم و بيسمعونى ..... انا شاطر جدا بشهادة كل اللي ليه علاقة بالطب ة اتعامل معي.. لكن عندي احساس بالدونية بسبب جامعتي بفكر ابطل شغل
  ","

   وبعدين يا دكتور !
   
   ده كلام ده ..
   
   لي بنت خالة خريجة طب أسنان خاص وأخوها طب أسنان حكومي .. والصراحة هي أشطر منه بكتيييير ..
   
   اتجدعن وكون خبرة عملية ممتازة .. لأن ده الفيصل .. مش الشهادة.
  
"
84146,"
   ممكن امسك ايد خطيبتي وهي لبسة جونتي.
  ","

   لأ.
   
   حاسس بك والله !
   
   اصبر معلش.
  
"
84147,"
   اذا دخل الفقر من الشباك، خرج الحب من الباب.... هل هذه المقولة صحيحة
  ","

   المال يسعد الحب بلا شك ويثبت دعائمه !
   
   لكن الحب الذي هو حب يصمد أمام الفقر والمرض .. والموت.
  
"
84148,"
   ليه بلاحظ إن حضرتك بتيجي فـ الشك أو التردد بتكون إجابتك صارمة .. سؤال زي ده مثلا أول ما لقيت إن الكلام هزّها رديت رد زي ده .. لو واحدة جت قالتلك مثلًا قالّي استنيني وأنا مترددة ترد تقول أقبلي بغيره .. حضرتك أكيد فاهم قصدي.
  ","

   لأن المتردد السائل محتاج حد يشجعه على التخفف !
  
"
84149,"
   بحب واحد متجوز من كام سنة ومش عارفه انساه 😢
  ","

   غلّي نفسك !
  
"
84150,"
   ياابي لي صديقه تحب احدهم منذ ثلاث سنوات وهو لا يعرف ذلك وهي متعلقه به كثيرا وحاولت مرارا انا اعرفها بأنه لن يكون لها لانه من نفس عمرنا ولكن هي لا تعي ذلك واقول لها ان تحاول نسيانه وان تعلق قلبها بالله فذلك خير وهي تريد ذلك ولكن لاتعرف كيف تبدأ حتي يتعلق قلبها بالله فقط
  ","

   تقطع كل الطرق التي تذكرها به !
   
   يعني مفيش متابعة على السوشيال وتجاهد التفكير .. وستعمل الأيام عملها ..
  
"
84151,"

    https://m.facebook.com/story.php?story_fbid=1881435275237685&id=165313076849922&fs=1&focus_composer=0
   
   اللهم انا نسالك من فضلك يااااااااااارب
  ","

   نعم !
   
   من ختمت له حياته بهذا الأنس = فقد عُجّل له شيء من نعيم الجنة ..
  
"
84152,"
   انا مكنتش شاكة خالص خصوصا انه محترم بس فى حد هو اللى ادانى الفكرة
  ","

   لو محترم فعلا وكلمة عابرة تهزك كده = يبقى ربنا هينجيه :)
  
"
84153,"
   لأن هو قريبي وأنا قدّامه من زمان وعارفة انه كان بيدور علي عروسة وبالفعل خطب مرة وأتقدم بعدها لناس صحابي ... فليه انا دلوقتي ... فكرة انه جالي بعد اما خلاص مش لاقي حد مسيطرة عليا
  ","

   ياما زواجات كده !
   
   وعدت الأيام وقال لنفسه ازاي اطسيت في نظري ورحت لغيرك والسعادة كانت قريبة مني ..
   
   دي مش نقطة !
   
   لو هو كويس فعلا وارتحتيله = اديله وادي لنفسك معاه فرصة ..
   
   أحيانا نزهد فيما بين أيدينا من قبيل التعود وإن كان أفضل ما يمكن أن نحوزه.
  
"
84154,"
   غير السائل ..يعنى حضرتك شايف انهم ع حق ورايهم اصوب 😕
  ","

   مش دايما.
  
"
84155,"
   اعرف منين اذا كان بيحبنى بجد ولا مصلحة فلوس مع العلم انى احسن منه ماديا !!
  ","

   ما دمت تشكين = فابتعدي !
  
"
84156,"
   بتآمن بِ الحُب من أول نظرة ؟ .. !
  ","

   وقبل النظرة !
   
   بس الحب الذي هو حب.
   
   (التفسير: ترى أحدهم فتشعر أن بينكما تاريخ طويل .. محال أن يكون هذا هو اللقاء الأول).
  
"
84157,"
   لو في واحد كويس وانا عارفة انه جالي بعد اما خلاص مش لاقي غيري وخطب قبل كده وفسخ وف الاخر عايز يخطبني ... أوافق ولا لا
  ","

   وليه ما تقوليش: لقاك في نظره أحسن من غيرك !
  
"
84158,"
   إلقاءك لقصيدة من اي عين ترشفين المر كان غاية في الروعة والتأثير بس ليه حضرتك مسحت الفيديو من صفحتك؟؟ وليه قفلت التعليقات عندك يا شيخ 😢😢
  ","

   أبدا ما حذفتوش !
   
   الفيس هو اللي حذفها .. ليه، معرفش.
  
"
84159,"
   هنصيف السنه دى زى كله سنه انا بنت اروح ولا اعد
  ","

   روحي !
   
   وتجنبي المخالفات.
  
"
84160,"
   ليه الآباء حاليا بيرفضوا يكتبوا كتاب بناتهم مع أني دي حاجه المفروض احسن للجميع
  ","

   يعني إما لعدم طمأنينة كاملة للاختيار نفسه أو غيرة منهم على بناتهم أو خوفا تحصل مشكلة مثلا وينتهي الأمر ويتحسب عليها.
  
"
84161,"
   امبارح وانا بتناقش مع ابي احتد النقاش جامد وكان بيطالبني اني اغير طريقة تفكيري 
خرجت عن شعوري وقلتله انه عمره ماحاول يتغير عشانا ولا غير طريقة تفكيره وانا زيك مش هغير طريقه تفكيري خصوصا انها مش بتأذي حد غير نفسي لكن انت اذيتنا انا عارفة اني هادخل النار على طريقة كلامي دي ادعيلي ربنا يهديني ويغفر لي
  ","

   هاتدخلي النار ؟!
   
   كده مرة واحدة ..
   
   استغفري ربنا وطيبي خاطره وما تعمليش كده تاني.
  
"
84162,"
   أتابعك بشدة لكني زللت أمس وشاهدت أشياء إباحية بعد أن تاب الله علي منها منذ ٧ سنوات ، أقسمت عليك أن تنصحني وتفيقني
  ","

   ليس ثمة فائدة من الاستغراق مع الأمر فكرا واستسلاما !
   
   زلة عابرة .. احرص على تجاوزها بالتوبة والاستغفار، وعدم تكرارها بالعزم والإصرار ..
   
   وفقك الله وأكرمك.
  
"
84163,"
   اهل السعوديه مش نجد بس*😂
  ","

   الله يعين 😢
  
"
84164,"
   حلمت إن واحد صاحبي ضربني بالنار و قتلني إيه تفسير الحلم ده؟
  ","

   حمدا لله على السلامة .. مش كنت تعرفنا عشان نعزي يا عم !
  
"
84165,"
   ما هي أكثر صيحة شائعة هذا الصيف؟
  ","

   صيحة الشطاف (أعزك الله يا آسك) مع مية الرياض اللي أمر من السخان 🙃
   
   (إجابة يفهمها أهل نجد).
  
"
84166,"
   اختي عمالة تنادي عليا علشان أتغدي وأنا أقولها لسه أبو أنس ماقالش ألقاكم يا صحبة الجنة 😅
  ","

   هنا وعافية ..
  
"
84167,"
   حضرتك ما أخدتش بالك إن المود بتاع حضرتك ""السحاب""اتحذف !
الآسك اتحدث وحذفوا المود دا يا شيخ أنا كنت حطاه زي حضرتك ،مافيش غير واحد متحرك 💔😭
  ","

   الآسك ما يقدرش يحذفلي حاجة لا مؤاخذة ! 😬
   
   موجود .. وسيظل موجودا إلى أن يشاء الله ..
   
   أما معناه فملهم مدى الحياة :)
   
   ألقاكم يا صحبة الجنة 💚
  
"
84168,"
   قاعده مستنيه رد حضرتك ع سؤالي كنت بقول فيه اني زعلانه ع نتيجة السنادي وان ماما متأثرة وانا خايفة عليها بس دا كان امبارح..عايزه بس أقول اتي النهارده كويسة جدا وضحكت ف وش امي وهي رجعت تاني كويسة بس دا عشان كل ولادك إيمانهم قوي وزي ماقولت قبل كدا""كل اللي هنا جدعان"" صحبة الجنه انا بستقوي بيكو💪💜
  ","

   اللهم ربنا ولك الحمد !
   
   وده ما يمنعش إني شفت السؤال ودعيتلك كأسئلة كثيرة هنا أجيبها بدعاء .. وتقعدوا تلوموني ما بتردش ليه 😢
   
   يلا .. اللي عند ربنا ما بيروحش 😌
  
"
84169,"
   رأيك في استخدام الزوجة وتدويرها في موبايل زوجها بحجة انه من حقها ؟
وعدم اعترافها انها اشياء خاصه
وما الحل معها ؟
  ","

   لا يجوز .. كما لا يجوز له التفتيش أيضا في خصوصياتها ..
   
   ونعم .. مهما كان الزوجان متحابين قريبين تبقى هناك مساحة ينبغي أن تُحترم.
  
"
84170,"
   يا شيخ كان المفروض اخر يوم ليا فى صيام السته البيض كان انهارده والبريود جت وهى بطول معايا ممكن 7 او 8 أيام وكده الشهر هيخلص ومش هلحق اصوم اليوم ينفع احسب اخر يوم ده من الايام اللى صومتها من اللى كانوا عليا فى رمضان ولا مينفعش عشان كانوا بنيه انهم من اللى عليا مش من السته البيض
  ","

   ما ينفعش .. لا بد من نية في القضاء.
  
"
84171,"
   الواتس آب بقي ف خاصيه مسح المسج من عندكم انتو الاتنين فممكن تمسح المسج ال بيتكلم فيها عن دا وتستغفر ربنا وبكدا مش هيعرف يثبت حاجه لاهلك
  ","

   يا طيب / طيبة !
   
   اللي زي ده واخد سكرينز وتسجيلات ومظبط حاله ..
   
   ربنا يهديه ويهدي أمثاله .. أو يأخذهم ويجعلهم عبرة.
   
   وربنا يعفو عنها وعن أمثالها .. ويحفظ عليهن الفطرة.
  
"
84172,"
   بحبه بس مبثقش فيه بتعذب بجد انا مش عارفه ادي لنفسي فرصه تانيه عشان يثبتلي انه فعلاً لسه بيحبني،ساعدني ارجوك اللي هتنصحني بيه هعمله بس انا لسه بحبه بس خايفه اندم عنينا ممكن تكدب؟
  ","

   مفيش حب بدون ثقة.
  
"
84173,"
   بيقولك تاخد القرض ب ٥٠ ترده ٩٠ الف... طلعت حرب راجع يسرقنا تقريبا 😂😂
  ","

   نعوذ بالله منه ومن طريقه.
  
"
84174,"
   نصيحتى بجد سيبيه حتى لو راح قال لأهلك حتى لو أهلك هيعملوا اى حاجه فيكى سيبيه بدل ما تفضلى طول عمرك ندمانه على اختيارك الغلط
  ","
  ....
  
  وأنصحها لو لها أخ كبير أو عم حكيم مثلا تحكيلهم عشان يبقوا معاها في الصورة !
  
  السؤال فوّر دمي والله .. بشر بقلوب خنازير.
  "
84175,"
   هي أيضا ملامه وهي اللي ادتله الفرصه يوصل للمرحله دي ويهددها
  ","

   بلا شك هي غلطانة !
   
   احنا بنتكلم الوقت في الإجراء السريع اللي لازم يحصل .. وبعدين تعرف هي غلطها وتتعلم.
  
"
84176,"
   هو حضرتك ليه قافل التعليقات ع الفيس ؟
  ","

   لأني بحب أتفاعل مع كل التعليقات من باب إكرام الضيف :)
   
   وفتحها هيصعب المهمة دي جدا.
  
"
84177,"
   انا بخاف من الموت ومش بحبه عليا ذنب كده 😔
  ","

   ومن منا لا يخافه !
   
   غير أننا نحب لقاء ربنا الجميل.
  
"
84178,"
   معلش يعني يا أبي...هو في منه للبنات😄
  ","

   هنكلمهم ينزلوا واحد بِنك ولما تتغلبي يقولك: معلش .. أنت جميلة أصلا.
  
"
84179,"
   أنا برضو بس بيغلبوني ي مولانا 😢😂😂😂
  ","

   ما هو لازم تكون حريف عشان ينسيك الكآبة ! 😃
   
   أما لو بيتحط عليك يبقى محتاج بعده الطبطبة.
  
"
84180,"

    https://ask.fm/abuanaaas08/answer/150450372468?utm_source=copy_link&utm_medium=android
   
   خليها تقرأ روايه غزل البنات ضروري
  ","
  ....
  "
84181,"
   بعيدا عن اوقاتك الروحانيه يعنى 
اكتر حاجه ممكن تعملها وقت فراغك تفرحك وتحسن مودك وتنسيك كاءبه العالم شويه 😂
  ","

   حبيب قلبي الغالي .. البلاي ستيشن 😍
  
"
84182,"
   1:27
هو احنا مش هنحب ونتحب بقي ولا ايه يامولانا☺🤗😑؟
  ","

   ٢:٢٧  يقول ربك للشيء كن فيكون !
  
"
84183,"
   من عادات بلدي أن يسلم العريس على عروسته بعد العقد فورا كتهنئة-على الخدين يعني-- وآسفة للوصف..
لكن أنا أستحي كثيرا أن أفعل شيئا كهذا أمام أهلي والناس أجمعين..هل فيه حرج أم أنا فقط من أضخم الأمور كما يزعمون..؟
  ","

   مفيش حرج.
  
"
84184,"
   ساعة أو أقل الابتسامة مش بتفارق وشنا فيها 
دي الساعة اللي بتتكلم معانا فيها 💙
جزاك الله خيرًا يا أبي
  ","

   يا رب .. تمام نعمتك، ودوامها 🤲🏻
  
"
84185,"
   في بيت العيلة مبيبقاش شخص واحد للاسف بيبقي اشخاص اقلهم تأثيرا هو الزوج
  ","

   بالعكس !
   
   لو العلاقة صح بين الزوج والزوجة = كله بيعدّي ..
   
   وكما قيل: ""لجل الورد ينسقي العلّيق"".
  
"
84186,"
   هوا طلعت حرب لسه مرجعش ليه قلقانه ! 😂
  ","

   عشان مقدرش يطير من غير جناحات ! 😬
  
"
84187,"
   عندي 27 ونص ولما سالت عليها عرفت انها 29 خايف اتقدم ترفض علشان هي اكبر مع ان انا موافق جدا 
راي حضرتك ايه وهل فعلا تفكيري صح ولا لا
  ","

   توكل على الله.
  
"
84188,"
   لو سمحت ياشيخ عايزه اعرف اجابة السؤال ده 
هو حرام السلام باليد ع مدرسي انا عارفه انه مش من محارمي بس ك تقدير ليه ولا ما ينفعش ؟؟
  ","

   ما ينفعش .. أبدا.
   
   التقدير بالاحترام وحفظ الحق بالوفاء.
  
"
84189,"
   كبيرة اوي ومن فوقها مش هتشوف كويس 😬
  ","

   وأنا بقولك مش هتلاقي زيها !
  
"
84190,"
   أريد أفسخ خطبتي ولكن أخشى خطيبي لأنه قام بتهديدي أن يفضح أمري لأهلي لأنه تجاوز معي عده مرات وتحدث معي على الواتس اب عن كل تجاوز ذات مره حينما كنت راضيه عنه وهددني أن يفضح أمري، أصبحت لا أريده لعدة أسباب فهو عصبي ولا يعرف الدين ومد يده على، ماذا أفعل ارجو الرد
  ","

   اتركيه بلا تردد .. دا عيل (وسخ).
  
"
84191,"
   شيخنا .. انا بحب جدا اعمل سيناريوهات رومنسية كدا في دماغي قبل م انام و اكون انا البطلة و بكون البطل من اي شخص من محيطي .. القصص بتختلف باختلاف طباعهم .. يعني الحركات البتمناها تحصلي في  المستقبل إن شاء الله .. بقالي زي سته شهور مع شخصية محددة ومناسبة جدا في الواقع ..  و خايفة اكون اتعلقت بجد ههه
  ","

   لا تسترسلي في مثل هذا فليس نافعا لك !
   
   اذكري ربنا وادعيه وما تروحيش للسرير إلا وأنت عايزة تنامي فعلا.
  
"
84192,"
   ياشيخ النضاره بتاعتك نوعها اي 
يعنى اقول الراجل اي 😂😂😂😂😂
  ","

   قوله زي نضارة محمد عطية .. كفاية 😌
  
"
84193,"
   لماذا لا تشاركنا أحزانك هذه الفترة ونحن نشاركك أحزاننا وهمومنا، مش قد المقام ولا أيه !😂
  ","

   أنزل بس برقم الحساب وتبقوا أد المقام ونص والله 😃
  
"
84194,"
   اقترب موعد زواجى ومرعبوبه من فكرة الخروج من عائلتى ومواجهة اشخاص جديده😞
  ","

   هو شخص واحد لو بينك وبينه الرحمة = تهون كل حاجة !
  
"
84195,"
   ياشيخنا ...انا لو جالك عريس لابنتك ملتزم واخلاق وحافظ القران واهله يستطيعوا يزوجوه وماديا مرتاح وشاريها بس لسه قدام سنه ولا اتنين ف كلية قمة توافق ?
  ","

   مفيش مشكلة !
  
"
84196,"
   هل لديك نمش في بشرتك؟
  ","

   ولا مفيش .. يعني هتفرق معاك يا آسك !
  
"
84197,"
   اتمني سؤالي ده يفرحك بالله وان ربنا يجازيك عني كل خير انا كنت بعيده عن ربنا بس من يوم ما تابعتك وانا تقربت الي الله ادعيلي بالثبات 💚
  ","

   الله يثبتك ويسعدك ويرضى عنك .. وعنا جميعا ..
   
   تصبحون على خير يا صحبة الجنة 💚
  
"
84198,"
   كنت أحسب نفسي تقية و كنت أطلب من الدعاء كل مرة أن يرزقنا الله زوجا صالحا و كنت أحسب نفسي كذلك.. لكنني سقطت في الحرام و أقمت علاقة و تجاوزت فيها حدود الله.. لا أعرف لماذا أكتب لك.. جئت فقط أخبر بأني ربما عدت فلم أتابعك طيلة 3 اشهر هذه المدة التي كانت كافية بأن أعرف نفسي على حقيقتها..
  ","

   الباب مفتوح للعودة دوما !
   
   المهم نتعلم الدرس .. ولا نترك نفسنا للسقوط ثانية.
  
"
84199,"
   🌺🌺
  ","

   لا يقول هذا رجل تقي !
   
   راجعي دينه وراجعي موافقتك عليه أصلا كانت ليه.
  
"
84200,"
   مجهول بعتلي ع الأسك "" لن أسامحك"" ولما سألت عملت إيه قال "" الكثير والكثير وحسبنا الله وكفى باللهِ شهيدًا بيني وبينك"" قلبي وجعني وخوفت بس اللي بعت رفض يوضح ورفض يرد! وعمالة افكر ظلمت مين مش قادرة افتكر اعمل ايه بالله؟
  ","

   طنشي .. تماما.
  
"
84201,"
   لو قابلت نفسك هتحبها؟!
  ","

   هحضنها 😃
  
"
84202,"
   غلطت مع حد بحبه ورخصت من نفسي معاه  وهوا لساه مصر اني اخرج معاه تاني قبل مايتقدم علشان يطمن علي حاجات أساسية عنده... وانا رفضت انا ياءسة ومحبطة وبدأت اترك صلاة  .قلبي حساه مخنوق مش عارفة ادعي في صلاة زي اول هربانة من نفسي ومن مواجهاته انا خجلانة من نفسي اني اذنبت وغلطت مع حد خجلانة من الله ومن اهلي.
  ","

   اقطعي معاه للأبد !
   
   وعودي لربك.
  
"
84203,"
   صدأ القلب وبهتت الروح ونحن لم نتخطى العشرين إلا بثلاث ولكن شاخت النفس وقاربت الوصول لأرذل الشعور
  ","

   ارحموني سألتكم بالله من مثل هذه الأسئلة !
   
   تتفننون في رسم لوحات الشكوى بحروف الًوجع ولو سعيتم للحلول لكان خيرا وأقوم.
  
"
84204,"
   هو انا لو بعاتب خطيبى ف حاجة وقالى لو شايفانى ماانفعكيش قولى يبقى كدة هو مستبيع ؟
  ","

   حسب الموضوع ونبرتك معاه !
  
"
84205,"
   طيب لو سمحت يا شيخ انا مش بنجذب لزوجى خالص دلوقتى والعلاقه بالنسبالى عباره عن تلديه واجب ومش بكون مبسوطه اعمل ايه حاسه انى مخنوقه جدا
  ","

   حل المشاكل اللي زي دي لازم تكون بمصارحة لطيفة بينكما !
   
   تشوفوا فين المشكلة وتساعدوا بعض على حلها.
  
"
84206,"
   كنت شكه انى بحب خطيبى بس هو راح الجيش لسه فتره التدريب وقلقانه جدا والجو صعب او ى ف قلت يمكن فراغ منى بس اول مره احس ان قلبى وجعنى كدا ياشيخ اتأخر  عليا ف الاتصال ادعيلى اطمن عليه
  ","

   عقبالكم يا شباب !
   
   لما تروحوا الجيش 😬
  
"
84207,"
   يا شيخ زوجي غيور جدا لدرجة الشك وانا عندي اربع اولاد انا مش قادرة استحمل افيدني ي شيخ كذا مرة ابعت
  ","

   تأخرت جدا للأسف !
  
"
84208,"
   انا عندي 20 سنه يا شيخ وحقيقي مش عارفه يعني ايه حب ده عادي ولا إيه
  ","

   إيه اللي مصحيك أصلا للوقت !
  
"
84209,"
   يعني انا طبيعيه وحقي ازعل
  ","

   لا طبيعي اللي حصل .. ما تزعليش.
  
"
84210,"
   كيف لي ان افوز بقلب احد الصالحين
  ","

   كل الناس ضعيف .. أمام المحشي المظبوط 😬
   
   (إن كان الصالح حلالك فالمحشي حلاله .. وإلا فدعيه في حاله).
  
"
84211,"
   %%%
  ","

   طبيعي جدا !
  
"
84212,"
   طب مينفعش اقولها وممكن هي تستني !
  ","

   اقرأ يا غالي:
   

    https://www.facebook.com/m.atiia.soliman/posts/901793983233781
   

"
84213,"
   من غير تجريح مشاعر يا شيخ 💔انا بحب واحد زميلى من سنتين هو خلص السنادى كلية وبيدور ع شغل وجيشه😅 هو عارف من بعيد ان ف مشاعر منى تجاهه بس انا هخجل أصارحه بحاجة كلامنا كان ف وسط التيم وشغل المشروع ..بحبه جدا والله وبدعى ربنا ارتبط بيه ..
أعمل ايه عشان أقرب المسافات بينا؟ انا فاضلى لسة سنة ف الكلية
  ","

   غلّي نفسك !
   
   يا يخبط على باب بيتك .. يا تنسي خالص.
  
"
84214,"
   يا ابى 😄
اعجبت بفتاة وتعلق قلبى بها وبحمدالله حفظت الله فيها وأدعو الله لها ولأن يجمعنى بها كل صلاة وعلى هذا الحال منذ عام ولن استطيع التقدم لخطبتها الا بعد فترة لظروف .فبم تنصحنى
  ","

   نفس الإجابة السابقة حبيبي.
  
"
84215,"
   بحب بنت من سنين ومش شايف غيرها زوجه بس هي هتخلص كليه بدرى وخايف تتخطب قبل ماتقدم لها اي الحل !!
  ","

   مفيش حل !
   
   يا تجهز وتتقدم يا غالي .. يا تهيأ نفسك للنسيان.
  
"
84216,"
   المحاولة ال 21 لسؤالك وانا عارفة انك مش هترد 
طب اصيغ السؤال ازاي عشان يترد عليا 😑😢
  ","

   حقك علي.
  
"
84217,"
   ولو عرف؟ واتهمني بالكدب!
  ","

   هتقولي: كانت حاجة وانتهت من زمان ونسيتها أصلا !
   
   هيفضل زعلان وعاملها مشكلة = يبقى مع نفسه.
  
"
84218,"
   لا يا شيخنا في بنات بتبقى لسه متعلقه بحب قديم وبيظلموا شباب انا اتظلمت لما مسالتهاش ولا علي حب ولا على ماضي وطلعت مش ناسياه وبتحاول تكلمه
  ","

   وهو يعني سؤالك اللي هيعرفك لسه بتحبه ولا لأ !
   
   الأصل السلامة .. لو بانت لك حاجة يبقى ساعتها تتصرف.
  
"
84219,"
   سافرت يا شيخ شغال مع بنغاليين وهنود مفيش حد بيتكلم عربي وساكن لوحدي ، اعمل ايه ف الوحدة دي
  ","

   الله يؤنس وحدتك يا حبيبي ..
   
   اقرأ .. استمتع بصحبة الكتب ..
   
   ولو لك في البلاي استيشن عيش معاه أوقات الفراغ 😃
  
"
84220,"
   عرفت ان حضرتك قلت لو اتخطبتي ماتقوليش لخطيبك انك حبيتي قبله او كدا طب لو هو سأل
اكدب عليه ولا اقول ولا ايه ؟
  ","

   قولي لأ !
   
   وهو المفروض ما يسألش أصلا .. ليس من حقه التفتيش فيما مضى من عمرك.
  
"
84221,"
   صاحبتى بتكلمنى ونفسها ترتبط بشخص معين وانا وسيط ف الموضوع
ف رديت عليها بقولها 
والله يبنتى متعرفى الخير فين😪
حسيت انى الشيخ محمد عطيه ف نفسه كده😂
  ","

   عاش 👍🏻
  
"
84222,"
   ليه؟
  ","

   عشان مكنش المفروض تعرف والدها .. كان فيه طرق كتير أفضل !
   
   ثم عرفته وهو قدر يصلح الأمر مع زوجته يبقى هي معدش لها دعوة خلاص ..
   
   آه مقدر طبعا صدمتها وحزنها لكن أمها في النهاية مش معصومة ولعلها كانت في مرحلة ضعف ما فزلت في هذا ثم تابت وأصلحت ..
   
   وعلى أسوأ الأحوال فحسابها على الله.
   
   أما ممارسة دور الوصاية الرخيص بهذه الطريقة فغباء بلا شك.
  
"
84223,"
   ماما طلع عندها قصور في القلب
مش متخيلة حياتي من غيرها ممكن اتجنن لو ساابتني 😢
دعواتك بالشفاء يا شيخ 😞
  ","

   الله يشفيها ويعافيها ويبارك عمرها ..
  
"
84224,"
   انا عرفت من فتره كبيره ان ماما بتكلم واحد علي الفيس وعرفت بابا وحصل مشكله بس بابا سامح ونسي بس انا مش قادره انسي ومش قادره اتأقلم واعيش معاها حاسه كل مشكله بتحصل بينا اني بكرهها اكتر .. مش عارفه اعمل ايه ومش عارفه دا حقي ولا حرام بس فعلا مش قادره 
وكمان هي بعيده عن ربنا وبرضوحاجة بتضايقني
اعمل ايه؟
  ","

   بصراحة .. أنت غبية.
  
"
84225,"
   وانا علي البر كان قدامي خيارات كتير ، لما بدأت أدور علي عروسه فعلا بقي الاختيار صعب جدا يا شيخ
  ","

   طبيعي جدا يا غالي !
   
   استعن بالدعاء والله يوفقك.
  
"
84226,"
   شيخى ..زوجى حنون بفضل الله و لين الطباع و لكنى عاطفية احب ان اشعر بالدفء و ان ارتمى بحضنة كطفلته المدلله و لكنه لا يحب ذلك فما ان ارتمى بحضنه يقبل راسى و يبعدنى عنه فكيف اروى احتياجى لذلك و وقت جلوسه معى قليل بدافع العمل وطلب العلم الشرعي و لكن يشهد الله انه نعم الزوج فلاتبخل علينا بدعائك ونصيحتك لى
  ","

   والله يا أختنا كتير هنا هيكونوا شايفين سؤالك دلع بزيادة أوي قصاد طمعهم بس في كف الأذى مش في كلمة حلوة حتى !
   
   احتياجك للدفء طبيعي جدا .. لكن واضح من كلام حضرتك إن موضوع الحضن ده بزيادة وهو قد لا تكون طاقته متحملة لذلك .. فتأقلمي مع الوضع واستمتعي بمميزاته واحمدي الله ..
   
   شكر الله لك إنصافك.
  
"
84227,"
   انا ف رابعه صيدله و في حد قريبي ناوي يتقدم بس مش عاوزني اشتغل 🤐عاوز يفتحلي الصيدليه و اتابعها بس من البيت حتي شغل الحكومي لا ! مش عارفه اعمل ايه انا مش هتعلم دا كله و اقعد كدا انا كوونت و مازلت عندي احلام كتير نفسي احققها ، هو حد كويس و ف مشاعر مني اتجاهه ؟!
  ","

   تستلمي شغلك وتاخدي إجازة.
  
"
84228,"
   عساك بخير يا أستاذنا
  ","

   يا رب لك الحمد والشكر 💚
  
"
84229,"
   انا عندي 22 سنة خلصت صيدلة عين شمس ومحدش اتقدملي خالص كنت قي الكلية مش بهزر مع حد ولا ليا زمايل ولا صحاب شباب ولا بروح نادي هل دا السبب اني هعنس ولا عادي ولا أعمل أيه
  ","

   لسه صغيرة جدا يا دكتورة !
   
   عموما خلي لك نشاط في الاجتماعيات .. وبحدودك عادي ..
  
"
84230,"
   🌸🌸
  ","

   صح جدا اللي عملتيه .. ومعلش قلصي تدخله في حياتك جدا بالذات في المساحة دي !
   
   زوجك هو حياتك كلها الوقت.
  
"
84231,"
   عندى 21 سنه ومحدش اتقدم خالص ده عادى ولا اى  انا ف 3 طب
  ","

   قبل خامسة ما تفكريش في الموضوع ده خالص يا دكتورة !
   
   ما هو مش هيتقدم لك الوقت ويتحنط جنبك 😬
  
"
84232,"
   بنت عندي 24 سنة .. لا شغل و لا مخطوبه و لا قرايب و لا صحاب 
امي دايما تعايرني و تقلل مني ف كل حاجه و نفسيتي خلاص متدمره و فكرت كتير ف الانتحار .. نفسي الاقي ضوء او اشاره من ربنا ان ده مش عقاب ع ذنوب فاتت و ان الي جاي كويس 😔😔😔
  ","

   اتحركي يا بنتي !
   
   اعملي حاجة ..
   
   شاركي في عمل تطوعي .. مارسي هواية .. خدي دورات تدريبية ..
   
   لا تتركي نفسك للفراغ القاتل.
  
"
84233,"
   هوه اني اكون بحب البساطة بكل شيء يا شيخ واني اكره التخطيط والتعقيد حاجة بشعة ولا حلوة ؟
  ","

   اتفقت مع أصحابي من كم يوم نعمل اختبار شخصية وكان السؤال ده من ضمن الأسئلة وكانت إجابتي إني مش بحب التخطيط أبدا !
   
   مش عارف ده صح ولا غلط .. اللي أعرفه إني أجاهد أعمل اللي عليا وأرجو الله المدد.
  
"
84234,"
   ابي
قعدت مع شخص رؤيه مرتين
انا حساه كويس والكل بيشكر فيه
بس جه المرتين من غير حاجه😀
فخايفه يكون بخيل الصراحه خاصتا انه دكتور ومستواهم المادي كويس
  ","

   مش لازم بخل .. ممكن يكون قلة خبرة بس !
  
"
84235,"
   هي الحياه وحشه ولا احنا الي مش عرفين نعشها
  ","

   الحياة حلوة .. بس نفهمها ! 😬
  
"
84236,"
   كيف تعرف الشخص الجيد من الشخص السيء؟
  ","

   خليها على الله يا آسك !
   
   خذ من الناس الظاهر .. ودع بواطنهم لربهم.
  
"
84237,"
   حكم زواج البنت البكر دون ولي في حاله تعنت الوالد ؟
  ","

   لازم ولي !
   
   أخ كبير رحيم أو عم حكيم ..
   
   ويكون فيه تعنت فعلا يصل للعضل يسقط الولاية .. مش مجرد اختلاف وجهة نظر ممكن جدا يكون هو اللي عنده حق فيه.
  
"
84238,"
   انا بقول الكأس فرنسي والسلام عليكم ورحمة الله 🚶
  ","

   وأنا بقول كده برضه !
  
"
84239,"
   ما نغير الموضوع داا أحسن و نخلينا في ماتش البرازيل 😌😂
  ","

   مثلا !
   
   نيمار وهازارد
   
   مثال بشع لقوة الآلة التسويقية في عالم كرة القدم.
  
"
84240,"
   طب لو بيجامة بنص مثلا وبشعرى غير كدا لا ابدا هل كدا غلط يا ابي؟
  ","

   كده زي الفل.
  
"
84241,"
   بيأفوروا ؟ 
يعني إيه أقصى الحدود اللي منتجاوزهاش ؟ 
انا خوفت كدا 😭
  ","

   عادي بيجامات مريحة وبرمودات .. الأمور بسيطة ما تعقدوهاش.
  
"
84242,"
   لا مفهمتش الصراحة مقتنعتش باجابة حضرتك ده اخوهاااا اخ يعني ليه كده انتوا بقيتوا تحرموا الحلال كمان
  ","

   ما هو المشكلة إن حضرتك مش بتجيك المشاكل اللي مقدرش حتى أحكي جزء من تفاصيلها عشان ما فتحش عنيكم على حقيقة إن الواقع سيء أد أيه !
   
   خلوا الأصل هو السلامة في مخيلتكم أحسن .. ومفيش عقل ولا شرع يقول إنك تقعدي في البيت ببدي حمالات أو هوت شورت يعني.
  
"
84243,"
   ما علاقة الإخوة الذكور البالغين يا شيخ؟
  ","

   يعني !
   
   بعض البنات بيأفوروا شوية في اللبس وده مش صح حتى لو أدام إخوانها.
  
"
84244,"
   نعم أخ واحد لاكنه مش متواجد دائما وهو متزوج
  ","

   اعملوا أدام الوالد ما يريد .. ولما يخرج خذوا راحتكم.
  
"
84245,"
   لو الوالد عايزنا نقعد ف البيت بالطرح وعبيات نعمل ايه؟ مع العلم مفيش حد غريب ف البيت.
  ","

   لك إخوة ذكور بالغين ؟
  
"
84246,"
   خطيب .. لديه شقة ولكنه في الاصل هاصة بوالدته وباسمها ... والدي طلب منه تكون باسمه لانه شرعا شقة الزوجيه المفروض تكون باسم الزوج .. اهله شايفين دا بطريقة غريبة 
هل احنا غلطانين ؟
  ","

   لو الولد كويس = مشوا الدنيا.
  
"
84247,"
   جزاك الله خيراً عن كل صحبة الجنة 💚
دمت لنا ناصحاً أميناً 
جعل الله حرفك وجهدك لنا رفعةً لك في الجنان ورضا لك من الرحمن 🌸
  ","

   آمين .. آمين .. آمين ..
   
   تصبحون على خير يا صحبة الجنة 💚
  
"
84248,"
   إدعيلي يامولانا ربنا يرزقني بالزوجة الصالحه 
فأنا في أشد الحاجة إليها ورب الكعبة
  ","

   ومين مش محتاج بس ! 😃
   
   الله يجمع شملك، ويرزقك قرة العين .. وكل من مثلك ..
   
   آمين.
  
"
84249,"
   تعبت من أبي جداً لدرجة لا توصف .. أصبحت طالب جامعة ولا يزال يهينني أمام الناس .. أنا من أنصح أصدقائي وأقربائي وأساعدهم في كثير من الأحيان .. صرت بحاجة إلى من يسمعني وينصحني .. أصبحت أكره الجلوس معه والنظر إليه والتفكير به أساساً .. بحياته لم يهتمّ بي أو يسألني عن نفسي أو عن أي شيء إنما إهانة وحسب
  ","

   لا تسمح له بتدمير روحك .. طنش إهانته وتجاهل كلماته تماما !
   
   والزم الأدب في معاملته.
  
"
84250,"
   هل يحِق لأبي ان يري محادثتي انا وصديقتي؟
  ","

   لأ.
  
"
84251,"
   خطيبى بيقولى  مفيش نقاب مفيش جواز و انا عايزة اخد الخطوة دى بس عايزة اوصل للدرجة دى من التقوى و اشتغل على نفسى اكتر هل انا كدة غلط ؟
  ","

   توكلي على الله .. كله ييجي مع بعضه ..
  
"
84252,"
   اتقدملي شخص وعمل رؤيه شرعيه وتاني زياره والده جه فخرجت بالنقاب واتفقنا علي كل حاجه ومعاد الخطوبه حاليا هو بيطلب انه يشوفني تاني عشان الخطوبه هتبقي سنه وبيقولي مش فاكر ملامحك ف هل ليه حق تاني شوفني !? وكام مره
  ","

   له حق طبعا !
   
   لين يستقر على القبول.
  
"
84253,"
   شيخ لو كنت بحب حد وكان شخص ده فعلا  فى كل حاجه حلوه ملتزم ومتدين وعيله واخلاق وجمال وتعليم بس لما قولتله انى بحبه رفضنى بحجة انو مشغول بدراسته  انا عارفه انى معجبتوش ولسه محافظه على حبه بقالى سنين ومبنهوش بقالو هتجوزه فى الاخره ومش هتجوز فى الدنيا هو مهما كان كويس ميستاهلش انى افضل باقيه عليه كده
  ","

   معذرة يا بنتي .. أنت عبيطة، جدا !
   
   ليه تشنقي روحك بحبل وهم وتسجني قلبك في زنزانة قصة منتهية ؟
   
   تجاوزي وانسي وشوفي حياتك .. قبل الندم على عمرك الضائع.
  
"
84254,"
   عرفت ان خطيبي مر بعلاقه قبل كدا هل ممكن اسئله علي تفاصيل ولا مليش دعوه
  ","

   طنشي .. ما دام كويس معاك.
  
"
84255,"
   اللي بحبه راح خطب واحدة تانية وانا تعبانة اوي 😭
  ","

   غلّي نفسك !
  
"
84256,"
   هو فيه فعلا بنات بتتعقد من الارتباط بسبب تجارب بتشوفها حواليها ولا ده سبب للخلعان وخلاص خصوصا لو كانت الرؤية الشرعية عدت على خير وكان فيه معرفة سطحية قبلها فيها احترام متبادل ومواقف كويسة
  ","

   الخياران واردان !
  
"
84257,"
   انت ليه محسسني ان جدي اللي بيحكي😂💔
  ","

   يا ابني جيل التمانينات ده هو آخر جيل له ذكريات .. عميقة !
  
"
84258,"
   ممكن حضرتك تدعى لواحدةعزيزة عليا جدا عندها جلطة وحالتها صعبة بعد اذنك وخلى المتابعين يدعولها
  ","

   اللهم اشفها وعافها وكل من مثلها ..
  
"
84259,"
   ما هو السن الذي تعلمت فيه ركوب الدراجة؟
  ","

   ياه يا آسك !
   
   تعلمتها وأنا في رابعة ابتدائي ..
   
   وكانت مكافأة تسميع المراجعة الأسبوعية دايما ٥٠ قرش أأجر عجلة نص ساعة من عند عمي أحمد أبو ناصف .. وكانت أقصى أحلامي أيامها يبقى ملكي واحدة !
   
   عموما تحقق هذا الحلم .. احم، في تانية ثانوي 😬
  
"
84260,"
   هو بجد الى بيتابع مع طبيبة نفسية لسبب ما هيفضل كدة طول عمره .. مفيش حد يعرف او ميعرفش انى بروح الا ويلمح بكدة !! 
هى دوامه مش بتخلص بجد !؟
دعواتك🍀
  ","

   بتخلص طبعا بإذن الله زي أي مرض.
  
"
84261,"
   ليه في نظره وحشه لبتوع الجامعات الخاص؟ انا دخلتها بفرق درجه عن الحكومي، هضيع حلمي ليه! بس ليه النظره ان الخاص =شمال
  ","

   أظن النظرة دي بدأت تنتهي خلاص !
   
   أعرف ناس جابوا مجموع طب أسنان حكومي ودخلوا خاص برضه.
  
"
84262,"
   هو سهل اجد انسان طيب وحنين وراجل وجدع وقد المسئولية ؟! انا أعدت مع كتير مرتحتش ل ولا حد واللي ارتحتله ولقته فيه الصفات دي .. مامته كانت ست شديدة جدا وصعبه وبترميني بكلام جامد وقدامه تبقي اكتر من البلسم! المشكله ان لما اتجوز موش هيبقي غيرنا في العيله وميقدرش يأجر برا فستخرت وسبته 😞 هو هلاقي حد تاني
  ","

   موجود طبعا !
   
   لكن لازم تكوني فاهمة إن محدش كامل.
  
"
84263,"
   كيف تحمي نفسك من الفتنه وحوالي كل هؤلاء الجموع انا بحب اعتزل وبقيت أسطح علاقاتي بحس برتاح اكتر
  ","

   لأني عارف نفسي كويس ولا أغتر بثناء معجب بستر الله فقط !
   
   أرجو الله أن يستعملني بفضله ما أحياني .. ولا يستبدلني بذنوبي.
   
   وكلنا بنحتاج نصيب من العزلة نرتب فيه أوراقنا بلا شك.
  
"
84264,"
   ما تسلفني دماغك دى لومين😃😂
  ","

   الله يعافيك !
  
"
84265,"
   هو غلط الاحساس بالرغبة في رفيق في الوقت الحالي وانا لسه في اولي جامعة بحاول ابعد الفكرة بس بجد نفسي اتخطب واعيش الجو ده
  ","

   طبيعي جدا !
   
   اثبتي وعيشي المرحلة .. وسيبي كل حاجة لوقتها.
  
"
84266,"
   يوم ايفنت القاهره حضرتك كنت رائع بيه😎
  ","

   من الأيام الجميلة !
  
"
84267,"
   لو حبيت حد وهو حبني جدا وارتبطنا (غير رسمي)  واتغيرت مشاعري بدون سبب منه مع العلم انه شخص كويس ولسة متمسك بيا بس بطلنا كلام ، هل عليا ذنب إني اسيبه أو ارفضه لو اتقدم او اتخطب لغيره ؟
  ","

   عشان كده بقولكم دايما مش حب !
   
   عموما ابعدوا شوية .. أحيانا المشاعر يصيبها فتور من القرب الذي يتحول لحصار دون أن تنتبهوا ..
   
   وساعتها يا هتحسوا بقيمة وصدق ما أنتم فيه فتبدؤوا من جديد (في إطار شرعي صحيح فما أنتم فيه لا يصح بالطبع) ..
   
   يا هتلاقوا نفسكم كأنكم ارتحتم من ضغط .. وساعتها البعد أرفق بلا تردد.
  
"
84268,"
   ياشيخ الصراحة كنت زعلانة عشان حضرتك مبقتش تفتح كتير وبدعي ربنا يفرج همك اي كان فانت لنا ونعم الاب والاخ ربنا يبارك فيك وف عيلتك 
عندي سؤال بقى انا كنت اعجبت بشاب قريبي وجت في فترة دعيت بيه فانا كنت بدعي بيقين جدا جدا فربنا ربط علي قلبي لكن اليقين لسه ملازمني واي حاجة تخص الزواج بلاقيه جه في بالي
  ","

   مقدر طبعا شعورك تماما !
   
   لكن خلي يقينك في أن الله سيكتب لك الخير حيث كان .. حيث كان ..
   
   ربنا يسعدك.
  
"
84269,"
   انت مش متخيل احنا كتير و مبنخلصش 😂 ربنا يجمعنا كلنا كده صحبة الجنة في الفردوس و ساعتها لما تشوف عددنا عينك هتدمع اكتر وفرحتك هتبقي اكتر .. اللهم وفق و سدد و بارك 💚
  ","

   يا رب .. يا رب .. يا رب ..
  
"
84270,"
   اطلب منك ان تضع هذا السؤال والاجابات بالمفضلة جزاك الله خيرا
  ","

   طيب احفظوها لأن عمر لو قفل حسابه -لا قدر الله- كل ده هيضيع 😬
  
"
84271,"
   ""الحب لا يُنسى !
الحب يتوارى في ‍زاوية ما، كنقش قديم على جدار الروح .. قد تكسف الذكرى العابرة واللقاء المفاجئ والحرف الطائش أنه ما زال محتفظا بألوانه .. زاهية ..
ثم يتوارى من جديد ..
والصادقون يجعلون منه طاقة نبل تملأ الدنيا بوفائهم .. جمالا.""
جميلة بشكل لا يوصف
  ","

   والله يا أخي عمر أنت اللي جميل !
   
   وشكرا جزيلا على الفكرة التي فجرت هنا نبعا روى روحي ..
   
   أرجو الله أن يروي عطشي يوم القيامة خالصا لوجهه.
   
   يلا نرجع لأسئلتنا ..
  
"
84272,"
   "" صحبة الجنة "" عبارة جعلتني اُُفكر!
  ","

   وهي شعار يفتح لي هنا باب أمل وثبات ..
  
"
84273,"
   "" الحب الذى هو حب "" بحب الجملة دى جدااااااا من  حضرتك
  ","

   نعم .. فهو مظلوم مع كثير من الوهم !
  
"
84274,"
   التوبة مُهمة لا تنتهى ما دُمت تتنفس 🌸
  ","

   نعم ..
  
"
84275,"
   اتقل تاخد حاجه نضيفة ههههههه
  ","

   لا من باب الأمانة العلمية فالحقوق محفوظة لصاحب التوكتوك اللي نقشتها منه ! 😬
  
"
84276,"
   انا كاتبه كل كلمه حضرتك بتقولها بتأثر فيا  ..لدرجه حفظت رد حضرتك ع بعض الاسئله ولما حد بيواجهني بيها برد نفس رد حضرتك ..رسخت فينا مبادئ وقيم ورسمتلنا خطوط ومنهج نمشي عليه عشان منتهوش ونعرف نتصرف ازاي 
ربنا يباركلنا فيك يارب يارب وتفضل قدوتنا ف الحياه وطبيب قلوبنا بكلماتك💙
  ","

   أنا ازاي أشكر ربنا على كل ده بس !
  
"
84277,"
   الحب لا يوقفه شئ...
اما يحيى فوق الارض او يظل يغذى بالنبض❤
  ","

   الله !
  
"
84278,"
   لا تبنوا قناعتكم من تجارب الآخرين سيما ولو كانت مشوهه
  ","
  👍🏻
  "
84279,"
   المحب لا يقول يا رب ضاقت بي فخذني إليك بل يقول يا رب تمت علي نعمتك وأشتقت للقاءك فخذني إليك
  ","

   نعم ..
  
"
84280,"
   وهل يسلب لب الرجل الحازم كامرأه ذكيه 😃❤
  ","

   مثلا !
  
"
84281,"
   الدعاء اللى بتقوله فى اول كل فيديو😍😍
  ","

   أبرأ من حولي وقوتي إلى حولك وقوتك .. اللهم استخرج منا ما يرضيك عنا ..
  
"
84282,"
   بعض القصص جمالها فى الا تتم 😄😄👌
  ","
  😃
  "
84283,"
   ونجاتك تجدها فى الله👌🙏
فلا تسمح لشئ يحجبك عن الله ..لا امل يلهيك..ولا نعمه تطغيك...ولا ذنبا يقنطك فيشقيك
الملجأ له..والاستعانه به..والطمع فيه..والتوكل عليه
والحب منه واليه..❤👌
  ","

   الله !
  
"
84284,"
   لا أرحم من الله.. إياك أن تضل عن درب رضاه 💚
  ","

   سبحانه وبحمده ..
  
"
84285,"
   يمكن مش حافظه حاجه اوي بس حضرتك رسخت جوايا مباديء لا اعلم ان لم احصل عليها من حضرتك من اين كنت سأحصل عليها وان لم احصل عليها قط فكيف سيكون حالي!فالحمد لله علي نعمة وجود حضرتك في حياتنا والله 🌸☀️
  ","

   يا جماعة أنا والله لا أكاد أرى الشاشة من دموع خجلي من ربي .. وفرحتي بكم !
  
"
84286,"
   سبحان ربنا و بحمده 
بقيت بكررها بسبب حضرتك كتير
  ","

   من أحب الذكر لقلبي !
  
"
84287,"

    https://ask.fm/abuanaaas08/answers/140408951668
   
   النصيحة دي حضرتك قولتهالي قبل ما ادخل الجامعة من سنتين .. بعك وبخيب كتير لكن برجع اقرأها و افوق :)) .. ربنا يراضيك يا شيخ محمد
  ","

   الله يحفظكم ..
  
"
84288,"
   اللهم الجنة اللهم جنة قبل الجنة
  ","

   آمين 🤲🏻
  
"
84289,"
   حق قلوبنا علينا نحفظها نقيه .. لا نكدرها بحقد او غل او كراهية 🌸
  ","

   نعم ..
  
"
84290,"
   بعض من الهموم .. تبقيك إنسانا !
  ","

   نعم ..
  
"
84291,"
   الضربة اللي م تموتش تقوي 👍
  ","

   التجربة :)
  
"
84292,"
   تعامل معهم بما لا يسمح لك بالذوبان واعتزلهم بما لا يصل بك إلى الإنطواء
اجعلها استراحة مقاتل لا نومة غافل
اللهم جنة ..اللهم جنة قبل الجنة
الزواج عكاز يتوكأ عليه اثنان تآلفا على نقص ورضيا بالمتاح يقطعان الطريق سويا للجنة
ومقتبسات الشيخ لا تنتهي🌸
  ","

   كوكتيل 😃
  
"
84293,"
   الحب: يقدم في الحلال، أو يظل صامتا طاهرا في الظلال.💚
  ","
  💚
  "
84294,"
   اللهم هذا قلبي اتوكأ عليه في حبك وأهش به علي عمل لم يقدرك حق قدرك 
بعد رضاك ليس لي مآرب أخري ♥
  ","

   من أحب ما كتبت لقلبي !
  
"
84295,"
   وخلف باب الجنة للأحلام المبتسرة براح :)) !
  ","

   نعم .. نعم ..
  
"
84296,"
   الارواح مذاهب ولكل مذهب أحكام .
  ","

   نعم ..
  
"
84297,"
   مايؤلمك ف الماضي ألقى به في صندوق زبالة الذكريات
  ","

   في أقرب صندوق نسيان !
   
   احفظ كويس 😃
  
"
84298,"
   غلّي نفسك ، هي قاعدة في حياتي أكتر من إنها جملة ، الله يجزي حضرتك عنا كل خير 🌸
  ","

   نعم .. أردتها شعارا يثبتكن ..
  
"
84299,"
   نحول آلامنا بالكتابة من زفرات تحرق لحروف تنطق!!😃❤
جملة عظيمة فعلا 
غير إن كل كلمة حضرتك بتقولها بتسيب فينا أثر😃
  ","

   ايه ده !
   
   هو أنا بقول كلام حلو كده 😂
  
"
84300,"
   واحفظ بحبك فى قلبك الهاما يعطيك طاقه تسعد بها من حولك
حتى ولو ليس فيهم من تُحب 💚
كانت ف نفس اللايف 😂
  ","
  👍🏻
  "
84301,"
   الزواج يا يسعد القلب والروح يا قلته أحسن.
  ","

   يسعد القلب، ويكمل الروح ..
   
   احفظ كويس 😃
  
"
84302,"
   ""فتصبح كندبة، لا يزول أثرها.. غير أنها لم تعد تؤلم""
ديه أجمل مقولة اقتبستها من حضرتك و أثرت فيا.. 
اللي عنده جمله للشيخ مأثرة فيه يكتبها هنا برضو ..
خلينا نجمع أجمل مقتطفات الشيخ :)
  ","
  😃
  "
84303,"
   انا مش عارفه ازاى تقدر تهدى النفوس كده ازاى تحول نار فى قلبي (افوره)لرماد ازاى اقدر أثق فى رايءك كده وانسي سبب ازعل واكمل معه وانا واثقه فى رايءك ومتجاهله كل الزن الى حوليا ده كله ازاى حافظت على راحه قلوبنا كده 
دمت ياشيخ ونلت من الجنه منازلا
  ","
  😭
  
  يا رب تقبل مني هذا .. وفرّج عني به، في الدارين ..
  "
84304,"
   يا مولانا امسح السؤال ارجوك لاحسن يشوفه 😭😭
عشان العسل ما يزعلش
  ","

   طب اخطبها يا عسل بأه وابقى اعزمني على الفرح !
  
"
84305,"
   طيب لو الصفات دى ف زوج ياشيخ بحجه ان الزوجه فرض عليها طاعته فلازم ف  كل كبيرة وصغيرة لدرجه الخنقه
  ","

   الله المستعان !
   
   لو بدرجة قابلة للتعايش وفيه مميزات تانية تخليك تتحملي = مشي أمورك.
  
"
84306,"
   بجب بنت بقالي ست سنين وهيا حاليا يعتبر مخطوبه وكل امل انقطع تماما مش عارف اعلل قلبي بحاجه لاني كنت فعلا بحبها جدا وحاطط امل كبير اني اوصلها ودلوقتي خلاص عاوز اعلل قلبي هل من نصيحه؟
  ","

   ابعد يا حبيبي عن كل سبب يذكرك بها .. ودع الأيام تعمل عملها !
  
"
84307,"
   وانا بعمل قبل ما أقرأ والله💜😂
  ","

   حاجة ساقعة هنا يا ابني 😃
  
"
84308,"
   انا جايبة ورقة وقلم وبكتب اللى بتعلمه من حضرتك في أجندة  ودى اغلى حاجة املكها في حياتى تقريبا
  ","

   هكون شاكر لك جدا لو أطلعتيني عليها يوما.
  
"
84309,"
   وانا من المحاربين الجدد وبرضه استفدت كتير .. قدرت الملم شتات نفسي وافهم انا في الدنيا ليه والمطلوب مني ايه.. جزااك الله خيرا وجمعنا بك في الجنة💚
**وعرفت اتكلم مصري حلو اوي :)
  ","

   الله ! 😃
  
"
84310,"
   وأنا بعمل لايك بقلبي ❤💚😁
  ","

   لا أنت المهم تصحصح معانا يا عم المشرف 😃
  
"
84311,"
   هو حب الثانوي دا اي كلام فعلا ؟وهنكتشف بعد اما نكبر اننا ماكناش بنحب وكدا؟ 
مش هضحك عليك يا شيخ دة حب من الطفولة 😂😂 ايام ابتدائي بس الحمدلله عمر ما حصل تواصل بينا ولا اي كلام 
بس في حاجة جوانا كدا مصبرانا رغم ان مفيش اي تواصل.
يارب مايطلعش اي كلام😢😢
  ","

   ظبط وضعك وتقدم !
  
"
84312,"
   ليه الدنيا هنا ملائكيه 
مش واقعيه
  ","

   بالعكس !
   
   أحيانا بحسها كئيبة أكتر ☹️
  
"
84313,"
   وانا متابع من سنة اكيد مش حاطط لايكات علي كل الاسئلة بس لما بغير الحساب بعمل لايكات علي أسئلة بحبها عملت عليها قبل كدة 😬😬
  ","

   حبيبي 💚
  
"
84314,"
   اعمل ايه علشان الخنقة اللي انا فيها دي تروح 😔صليت و قرأت قرآن و برده لسة مخنوقة 😔
  ","

   غيري جو !
   
   اعملي حاجة بتحبيها.
  
"
84315,"
   بصراحه كده ومن غير زعل انا ما بفهمش كلامك ع الفيس عميق اوووى بتنح قدامه وبحس نفسي غبيه بسط علينا شويه يا ابو أنس 💚
  ","

   دي مجاملة لطيفة الحقيقة !
   
   كلامي فعلا بسيط خالص.
  
"
84316,"
   أنا عاملة لايكات بعدد الاسئلة يعني 43655 لايك 😌 من المحاربين القدامى جداا ، اللي استفادته من صفحة حضرتك ميتكتبش في حروف ، جزاك الله عنا كل خير و رزقك من حيث لا تحتسب :')) 
شكرا لحضرتك جدا على الاوقات اللي بتقضيها معانا و إن كانت قليلة فـ هي ثمينة جداا ، ربنا يعين حضرتك و يسعدك :'))
  ","

   يا الله !
   
   الله يسعدك ويجبرك خاطرك ويبارك فيك ..
  
"
84317,"
   🔻🔻🔻🔻هنا يشيخ
  ","

   أنت أوفر طبعا !
  
"
84318,"
   عقوبه مشاهده المقاطع المحرمه 💔😔
اقرأ مزبوط 😿

١: لا يشم رائحة الجنة

٢: يطرد من رحمة الله 

٣: موقعه في النار

٤: يعلق به سم في عينه 

٥ : يعاقبه الله في النار مدّا ٢٠ عام على مقطع واحد

الكلام ده صح
  ","

   الكلام ده كذب على الله ورسوله !
   
   مش معنى نهي الناس عن شيء حرام إننا نألف.
  
"
84319,"
   خطيبى كان بتاع بنات وكدا بس هو بقى شهص كويس جدا بشهاده الكل المشكله بقى لم ييجى اى حاجه بينا او يقلى خاجه بحس انه مش خاسس فرحتها اوى لانه جرب الكلام قبل كدا مش الفرحه الاولى زىى مع انه بيحبنى قبل مايخطبنى
  ","

   سيبك من الوسوسة دي وعيشي حياتك.
  
"
84320,"
   بنحب بعض و مفيش بينا كلام 
لكن عارفه ان ظروفه صعبة 
و من جوايا ممكن اوافق على غيره لو اتأخر (كتير) 
كدا انا محبتش ؟
  ","

   كده أنت صح.
  
"
84321,"
   احببت جحشا لا يُبالى يا شيخ  🤦🏻💔
  ","

   بكرة تكبري وتحبين حمارا 😬
  
"
84322,"
   سمعت قبل كده انك لما تعمل حاجة غلط وبعدين ترجع لربنا..... ف يجي الشيطان يوقعك تاني وانت تقاوم بس غصب عنك تقع... .. . هو فعلا ربنا بيقبل التوبه 3 مرات وبعد كدة مش بيتوب علينا ؟؟ف نفس الذنب يعني ؟؟
  ","

   كذب كم أغلق به جهلة الوعاظ أبواب الرحمة أمام راجيها !
   
   بل الله لا يمل حتى تملوا.
  
"
84323,"
   قطوف يمتنعون.لو زميلى متقدملى واحنا كنا اشتغلنا سوا مشاريع فى الكليه وعرفت شويه من صفاته وموسوسه من ناحيه البخل.مثلا لما كنا بنشترى الادوات يدور على ارخص سعر.ما يحبش يدفع فى حاجة مش هنستخدمها.بس كان بيدفعلى المواصلات لو ركب معايا و بيسلف صحابه عادى.رأى حضرتك ايه ؟
  ","

   إن كان كما تقولين = فده ولد زي العسل !
  
"
84324,"
   أبي بيظلم أمي وحقيقي أنا مش بقدر أسكت مردش .. وبفضل متدايقة أعمل إيه مفروض؟!
  ","

   طلعي نفسك من بينهم !
   
   وواسي ماما بينك وبينها.
  
"
84325,"
   خطيبي عايزني اسمع كلامه وغصب وأقفل اكونتي واخليه خاص وبيقولي واجب عليكي طاعتي
وانا مبحبش اتأمر وبحب أن كل حاجه تبقي بالحب كده
اعمل معاه ايه ي شيخ
  ","

   مؤشر سيء جدا في شخصيته.
  
"
84326,"
   خطيبتي متطلبه وعنيده واذا لم يتم تلبية طلبها حسب مقايسها او تم نقاشها فيه تحزن وولا تتفاعل معي وتقولي سيبني لوحدي ولازم انا اللي اصالح حتي لو هي اللي غلطانه واحساسها بالمسئولية والظروف ضعيف عايزه تحقق كل اللي زمايلها بيعملوه في ترتيبات الافراح وكدا والا تزعل وزعلها يطول عادي ومتهداش بسهوله
  ","

   إن كان كما تقول = يبقى أكيد فيه سبب مخليك مستمر !
  
"
84327,"
   باباك اسمو ايه
  ","

   عطية !
   
   أو كما تحب أمي أن تسميه: عطية الله :)
  
"
84328,"
   هو ف الزمن ده الناس تمشي بحديث تكاثروا ف اني مباه بكم الامم. ولاطفلين وتحسن تربيتهم احسن من عدد ويطلع فاسدين
  ","

   الحديث صالح لكل زمان !
   
   الفكرة في الاستعداد الشخصي والإمكانيات المادية والاجتماعية والصحية ..
   
   في النهاية هي أرزاق .. وربك الهادي.
  
"
84329,"
   طب والناس اللي عارفه الذنوب دي وهيا نفسها وحشة وعايزة كله وحش زيها وهيسوءو الموضوع اكتر رغم اني تبت وهيفضلو يفكروني بذنبي
  ","

   لا عليك منهم .. أبدا !
   
   المهم رضا رب الناس.
  
"
84330,"
   هو الطيب دة والدك ي شيخ؟
  ","

   نعم .. رعى الله بالرضا مهجته، وأحاط بالعافية أيامه، وزيّن بالبركة عمره ..
  
"
84331,"
   انا بحب واحد وهو كمان بيحبني بس مش بنتكلم وطلب من اهله يجوا يتقدوملي ووصلي انهم رافضيين تماما عشان انا مش ف طب وعايزين يعملولي مشاكل لمجرد ان ابنهم بيحبني وابنهم عايز يجي يتقدم من غيرهم وعايزني اقنع اهلي بيه 
حاسه اني مش هقدر اتخطب لحد تاني وكمان حاسه ان طريقنا مسدود اوي وحاسه بالظلم من ناحية اهله
  ","

   نصيحتي = ابعدي.
   
   مش هترتاحي ..
  
"
84332,"
   ١٦ سنة كتير اوي ي شيخ!
  ","

   تبقى دي اختيارات شخصية !
  
"
84333,"
   انا عندي ٢١ سنه ومتقدملي واحد ٣٧ سنه وانا حاسه بقبول اتجاهه وهو شخص كويس جدا وخلوق ، هل فرق السنه ممكن يكون عقبه ف المستقبل
  ","

   ما دمت مرتاحة ومقتنعة = مفيش مشكلة.
  
"
84334,"
   يااااااااااااارب ترد عليا 
روحت طريق وحش كله ذنوب ولسه راجعه وتايبه بس مش عارفه اثبت ومهزوزه ومتردده
  ","

   يكفيك أن تعلمي أن الله قد فرح بعودتك !
   
   فاثبتي وأبشري ..
  
"
84335,"
   قل لي ما يفرج عني..
  ","

   لا يفرج عنك إلا سجود صادق بين يدي الله.
  
"
84336,"
   السلام  عليكم،
هل يجب كل عمل أن يكون خالصاً لوجه اللّٰه ؟ يعني أنا مثلاً سأترك عملي قريباً و عندي نية في أن أحضر الهدايا لزملائي، فقط لأني أحب أن أذكر بالخير.
هل هذا خطأ ؟
  ","

   مش معنى مراقبة النية أن يتحول الأمر لوسواس بهذه الطريقة !
  
"
84337,"
   كلمني عن الرضا ..
  ","

   الرضا هو سكون القلب تحت مجاري الأحكام !
   
   الرضا بالله عن كل ما سواه.
  
"
84338,"
   عم الناس 
صباح الورد ع قلبك 😂💙💙
  ","

   يا رب ! 🤲🏻
   
   ألقاكم يا صحبة الجنة 💚
  
"
84339,"
   سن ١٩ سنه مناسب انى كبنت اقدر اخد قرار الارتباط او اوفق على متقدم ولا المفروض استنى شويه يعنى اكون أكثر نضجا
  ","

   لو مستعدة للخطوة وفاهماها مفيش مشكلة !
   
   وإن كنت أفضل سن ال ٢٢ مثلا.
  
"
84340,"
   دمك خفيف يا شيخ😂😂 حبيتك
  ","

   من غير ما تسأل سؤال ؟! 😬
  
"
84341,"
   نصيحه للشاب الي خرج من علاقه دمرته و آثارها لسه فيه حتي بعد التعافي و مقدم علي الخطبه من واحده بنت أصول؟؟
  ","

   يتقي ربنا في بنت الأصول حتى لا يتحول من مظلوم لظالم غشوم !
   
   يا يكون قادر يسعدها فعلا .. يا يبعد من الآن.
  
"
84342,"
   ي شيخ هو انتوا ليه ديما بتقولو للبنت مترخصيش نفسك غلي نفسك متبقيش رخيصه ومش بتقولوا للولاد كدا بسأل بجد مش هزار
  ","

   لأن البنت في الأصل مطلوبة !
   
   ولو طلبت يبقى بكيفية تحفظها، ومع من بالفعل يستحقها ..
   
   أما اللي غالب اللي بتعملوه ده ففعلا بترخصوا قلوبكم جدا.
  
"
84343,"
   يارب انا معشم نفسي ان الشيخ ما يقفلش قبل ما يرد علي سؤالي .. يارب يرد يااارب ..
  ","

   على راسي والله !
   
   بس مش عارف السؤال ..
  
"
84344,"
   خطيبي بيكلم بنات خالته وجارته عبي الواتس ..ده عادي؟! انا بتدايق من كدة
  ","

   حسب طبيعة الكلام وسببه !
  
"
84345,"
   أمي محملتني ذنب ان انا مش مخطوبة ولا متزوجه 
صدقا تعبت فوق طاقتي كله 
على طول نظرتها غريبة مفيش كلمة حلوة منها تجبر خاطري... تعب والله العظيم
  ","

   طنشي تماما !
   
   وعيشي حياتك.
  
"
84346,"
   في الجنة مفيش بُكا 💙
  ","

   لولا أن الله كتب عليهم الخلود لماتوا .. من الفرحة !
  
"
84347,"
   معلش بس الولاد دول اقذر كائنات على الكرة الأرضية نفسى أشوف حد محترم 😂هل ترى مثلى
  ","

   يلا ياللي تتطسي في نظرك ☹️
  
"
84348,"
   خطيبى كويس ومحترم جداا لكن لما بيتعصب بخاف منه اوى وبيتحول هو مش بيضرب لكن بيزعق وممكن يكسر حاجه هو قالى انهو لما بيتعصب بيكون كدا 
لكن هو بيكون صعب اوى وبخاف منه جامد لكن فى الاصل كويس 😢
  ","

   محدش يخلو من عيب !
  
"
84349,"
   مخطوبه من سنه وخطيبي كان مسافر ولسه نازل مـــــن فتره وهنتجوز كمان سنه هو عايزنا نكتب الـكـتـاب الفتره الفتره دي بيقولي عشان نخرج لوحدها ونقضي فتره الخطوبه أنا مطمنه معاه الحمد لله بس مش عارفه هو أنا ليه قلقانه هو أنا كده موسوسه راي حضرتك ايه
  ","

   اكتبوا الكتاب .. وعلوا الجواب .. ربنا يتم عليكم بخير.
  
"
84350,"
   سلام عليكم , خطيبتى والدها توفى من يومين , مش عارف اعمل معاها ايه احسسها انى جنبها واخفف عليها ,,, ممكن تنصحنى
  ","

   الله المستعان !
   
   دي حاجات مش بتتقال يا غالي، دي حاجات بتتحس ..
   
   المهمة طبعا مش سهلة عشان حدود المرحلة ..
   
   لكن عموما الحزن لازم هياخد وقته معاها، ومحتاجة هي تشوف فيك الأمل إن زاوية الأمان والسند ستظل ممتلئة عندها .. بك.
  
"
84351,"
   شيخ انا مش محجبة بس مش شايفة نفسي حلوة بالطرحة خالص وحاسة انى لازم البسها علشان حرام شجعنى ي شيخنا
  ","

   المهم تبقي حلوة لما تقفي بين يدي الله وهو راضٍ عنك لمجاهدة هواك من أجله !
   
   يلا ما تتردديش .. اخزي الشيطان.
   
   وصدقيني هتلاقي نفسك بعد ما تتعودي وتخالط قلبك حلاوة الطاعة منورة ومبسوطة.
  
"
84352,"
   يا دكتور
بتحبه وبتدعي ربنا يجعله من نصيبها
  ","

   طب وأنا مالي .. وأنا مالي، وأنا مالي !
   
   مااااالي 😬
  
"
84353,"
   يا شيخ البنات بتوافق ..بس هو يكون راجل وجدع ..البنت المحترمة لو هو دخل عقلها وكان صادق ولا يكذب هتوافق أو هتفكر... لو صدق لوصل ..المحترمة تقبل أشياء لكن لا تقبل كذب وخداع ...ليس منا من خبب على زوجه .
  ","
  ....
  "
84354,"
   بلاش تجسس ازاي ياسيدنا امال نقعد اقفاص جوافه كدا؟!!!
  ","

   آه !
   
   جميل وزي الفل وريحته حلوة .. وبيسعد بحياته ..
   
   والحساب في النهاية على الله ..
   
   أما دور المحقق كونان فغالبا بيلبسكم في الحيط ..
   
   وهذا من تجليات قول الله:
   
   ""يا أيها الذين آمنوا لا تسألوا عن أشياء إن تبد لكم تسؤكم"".
  
"
84355,"
   طيب انا كده هاخسرها وهاخسر اي واحده مناسبه والله المستعان
  ","

   لا هتلاقي كتير يوافقوا .. لو نيتك سليمة فعلا.
  
"
84356,"
   بس هاترفض ياشيخنا بنسبة مليون في المائه وانتا عارف نظرة المجتمع للشخص المتزوج كأنه سوابق حتى لوعمل المستحيل
  ","

   ترفض حقها !
   
   أما أن تخدعها = فلا يرضي الله ورسوله.
  
"
84357,"
   عقد قراني على شخص مفتقد معنى الأسرة لعدة أسباب  ... فتحت هاتفه وجدته يحادث زميلته في العمل بمالا يقبله الشرع والخلق ، وعندما واجهته أبدى ندمه واعتذاره وأقسم على عدم العوده .... 
استخرت الله بس لازلت في حيرة من أمري أقف في المنصف لا أقوى على انفصالي منه لحبي له 
ولا أقوى على جرحي منه أيضا !
  ","

   لا تستمري.
   
   (أيوه دي حالة مختلفة عمن تزوجا وصارت بينهما عشرة ورصيد قد يسمح بإعطاء فرص).
  
"
84358,"
   نتيجتى كانت امبارح واتظلمت وحسيت بقهر وسخط😣...قلى اعمل ايه خصوصا انى هتشعب ع اساس مجموعى ده والقسم إللى كان نفسي ادخله ضاع منى خلاص😔
  ","

   معلش .. ما تعرفيش الخير فين.
  
"
84359,"
   بنت محترمه ومناسبه ليا بس مامتها اتطلقت وبعدها علطول اتجوزت واحد تانى عرفي فجوزها ال هو ابو البنت مات من الحسره والبيءه المحيطه بيها مش حلوه زى م انت شايف ، فمش عارف اخد قرار معاها !
  ","

   هي مالهاش ذنب في بيئتها !
   
   المهم تكون كويسة فعلا.
  
"
84360,"
   وجدته يراسلها ويخرجون معا للعمل في سيارة واحده 
ويتحدثون في أمور حياتيه ولا أخفي عليك رأيت من الكلام ما يدمي القلب ...
كنت أثق به وأحبه جدا 
كيف لا وقد نال مكان من ادخرت له مشاعري طوال عمري ..
أخبرت والدي وواجهته واعترف وندم وأعطى كثير من الوعود 
ولكني أقف في المنتصف لا أقوى على الانفصال ولا الجرح !
  ","

   أعطي له فرصة !
   
   لعله تعلم من خطئه ..
   
   وبلاش تجسس تاني بالله .. اسمعي ده:
   
   - كرسي الاعتراف:
   
   ‏https://www.facebook.com/m.atiia.soliman/videos/1383095715103603/
   
   ‏https://www.facebook.com/m.atiia.soliman/videos/1383115048435003/
  
"
84361,"
   ياشيخ في  بنت محترمه ومهذبه ومناسبه ولكن للاسف لوعرفت اني متزوج فان تقبل معا العلم والله هى الوحيده التي اختارتها رجاء جاوب لوجه الله
  ","

   لا ما هي لازم تعرف إنك متزوج !
   
   وإلا هتكون -معذرة- غشاش مخادع.
  
"
84362,"
   ممكن حضرتك تجاوبني هكون سعيدة جدا
لو انا بتمني اغير مسار دراستي بكلية بتحتاج مجموع اعلي في اي وسيلة اعمل بيها كدة حتي لو ممكن اعيد مرحلة ثانوي تاني او معادلة او اي حل 
الكلية دي كانت حلم حياتي بس ضاعت بسبب ظروف صعبة مريت بيها في ٣ ثانوي ..مش قادرة اتاقلم في كليتي ...دايما حلمي قدام عيني وبحس بحسرة
  ","

   أنت في كلية إيه وعايزة تروحي إيه ؟
  
"
84363,"
   تم إجراء عملية الختان لي في سن ال 12 عند دكتور نساء وأنا الآن في العشرين كلما تذكرت الامر أو رأيت الحملات التي تتكلم عن هذه العملية وأضرارها أشعر بأذي نفسي وإحساس بظلم شديد من امي وابي وقد تتغير معاملتي لهما ماذا أفعل ؟! أرجو الرد.
  ","

   انسي الأمر تماما وما تشغليش بالك.
  
"
84364,"
   لو سمحت ياشيخ انا مخطوبه لواحد هو كويس لكن انا معنديش قبول ولما قولت لاهلى رفضوا انى أفسح على الرغم انى حاسه انه من حقى لكن همم مصممين اكمل وشايفين انى بتبتر على النعمه وربنا هايعقبنى بس انا مش قادره أحبه وحاسه انى مش هاحبه اعمل اى افشكل الموضوع بينى وبينه من وراء اهلى وافجأهم ولا اعمل اى
  ","

   الفكرة بس إن كثيرات منكن بيكونوا فاهمين الدنيا والحب والعشرة وبناء البيوت غلط أصلا !
   
   فبالتالي أحكامهن بتكون فعلا متطرفة، وبيرجعوا يندموا ..
   
   عشان كده مش بقدر أحكم أو أنصح إلا بمعطيات منطقية أفهمها.
  
"
84365,"
   بحبه جدا وبيحبني جدا واهلي رافضينه تماما واهله دلوقتي بيدوروله علي عروسة تانية وضاغطين عليه، مفيش بينا تواصل نهائي، بس بموت مش مستحملة اللي بيحصل ومش هستحمل يخطب، صعب انسي او اتخطي مبيحصلش ابدا
  ","

   مقدر تماما شعورك والله !
   
   لكن مفيش رد غير والله ما تعرفي سعادتك فين مهما كنت بتحبيه ..
   
   ثم رفض أهله لك ده هيعملك مشاكل بعدين ممكن تكرهك في العيشة أصلا ..
   
   اسمعي كلامي .. أنا عارف بقولك إيه ..
   
   ابدئي من الآن في تهييئ قلبك للتجاوز والنسيان .. ولعل الله قد كتب لك من ستجعلك حياتك معه تحمدين الله على قدره، وتسخرين من حزنك الذي أنت فيه الآن.
  
"
84366,"
   بيضربوها علي طول كل البيت بيضربها !
  ","

   الله ينتقم منهم !
   
   تصر برضه على رأيها .. حتى لو قتلوها أهون من موت يومي متكرر في حياة لا تطيقها.
  
"
84367,"
   ✋✋
  ","

   قولي لأخوك الكبير ونبهيه يتعامل بحكمة.
  
"
84368,"
   ياشيخ ما رأيك في زوج وهو في العمل جعل رجل غريب يدخل بيته ليصلح شيئا في بيته والزوجه وحدها موجوده في البيت!
مارأيك ؟
وهل من حق الزوجه ان تغضب من هذا الموقف ام ليس من حقها؟
  ","

   حقها طبعا !
   
   تنبه عليه ده ما يتكررش تاني .. ده ممكن يكون ناشئ عن سذاجة أو قلة خبرة بس.
  
"
84369,"
   بنت مخطربه غصب عنها وفرحها قرب وحالتها النفسيه مدمره تعمل ايه؟
  ","

   ترفض الاستمرار !
   
   ده قرارها هي.
  
"
84370,"
   طب و لو للصور
  ","

   لا دي حتة المفروض تراعي غيرتك فيها.
  
"
84371,"
   انا سيبت خطيبي بعد خطوبه سنتين حاولت فيهم بكل الطرق انى احبه واتقبله بس فعلا فعلا مش قادره استحمله وكل اللى حواليا مصدومين لانه عريس مناسب ومش شايفين فيه عيب وانه بيموت فيا ونفسه يعملى اى حاجه ترضينى..بس انا فعلا فعلا مش عارفه احبه خالص ومش عاوزه اظلمه..هل كده انا بتبطر على النعمه وهندم بعد كده؟
  ","

   الأمر إليك !
  
"
84372,"
   حياة بلا أهداف 😔
  ","

   طب ما تتعاقد مع صلاح ! 😬
  
"
84373,"
   عكيت كتير ف حياتي مكسوفه ارجع لربنا مش قادرة اواجهه والله
  ","
  ""والله يريد أن يتوب عليكم"".
  "
84374,"
   يخلع ازاي!
  ","

   يحجم علاقتها بأهلها .. بالذات أبيها لو دجال فعلا.
  
"
84375,"
   خطيبتي بتعمل لايك و feeling love علي بوستات المعيدين وهي طالبه عندهم ف الكليه ده عادي
  ","

   اللايك واللاف للكلام ملوش علاقة بالأشخاص !
  
"
84376,"
   المرأة الثرثارة نكبة؟😟😟
  ","

   لو ثرثارة وتخرط مرة = نكبة !
   
   لو ثرثارة بس تستانس معها = نعمة !
   
   وترى الدعوة ما تخلو من وجع راس وأنا أخوك 😬
  
"
84377,"
   شيخنا الفاضل فيه بنت محترمه جداً ومتدينة بس أبوها شغال دجال وانا متردد بسبب مهنة والدها؟
  ","

   لو هي كويسة فعلا = خدها واخلع.
  
"
84378,"
   جاوب هنا 💪💪
  ","

   ابتعد وكبر دماغك يا غالي !
  
"
84379,"
   حضرتك بقيت تفتح قليل اوي الاسك ملوش طعم من غير وجود حضرتك بجد💔
  ","

   معلش .. دعواتكم.
  
"
84380,"
   أيهما أفضل لك أن تحصل على عملة افتراضية أم النقود المعتادة؟
  ","

   أفضل الستر والعافية والرضا .. والحب.
  
"
84381,"
   انا اسمي سعد سمير واسأل عني الجماهير 😂
  ","

   والصورة خير دليل 😬
   
   يلا .. ألقاكم يا صحبة الجنة 💚
  
"
84382,"
   عندك فيس !؟
  ","

   اسأل الفيس عني .. منومه من المغرب 😬
  
"
84383,"
   ايه مركزك فى الملعب يامولانا؟
  ","

   المهم أشوف يا حبيبي 😂
  
"
84384,"
   أخى الاكبر لا يصلى كيف أساعده وانا أخته الصغرى..؟
  ","

   تعاهديه بنصح لطيف حريص .. وادعي له دوما في سجودك ..
   
   الله يشرح صدره.
  
"
84385,"
   بجد شكرااا لحضرتك احنا بنتعلم هنا حاجه مفتقدنها عند شيوخ و معلمين كتير و محدش مديها اهتمام و هي العلاقات الاجتماعية و العاطفيه و اخدنا خبره لو قعدنا ٢٠ سنه مش هناخدها شكرااا جدا
  ","

   الله يجبر خاطركم ..
  
"
84386,"
   ايه التخصصات الطبية المناسبة للبنات غير النسا والتوليد
  ","

   طب نفسي - أطفال - آشعة - تحاليل.
  
"
84387,"
   😅😅لا بس لازم شيخنا يبقىfitness😅💪
  ","

   احم ! 😌
  
"
84388,"
   حياة الفنان مش ملكه 😎😂😂 او يمكن احنا بنتحشر عادي  😁 غير السائل وبحب اتحشر برده 😁
  ","

   محمد الفنان بيقول لمحمد الإنسان: كُلْ كويس 😬
  
"
84389,"
   طاب يا شيخ امى ترانى انى أصلح طبيبة نفسية وكذلك كثيرات من صديقاتى وانا أحب هذا المجال وأحب طب النساء أيضا أيهما أولى؟
  ","

   الطب النفسي .. مجال عظيم !
  
"
84390,"
   جاهز يحب تانى بس ساعات بفتكره
  ","

   ما هو لازم هتفتكر !
   
   المهم ما يأثرش على حياتك.
  
"
84391,"
   ليه يا دكتور ..اشمعنى العلاج النفسي ؟
  ","

   لأن التعامل فيه بيكون مع الناس في أشد حالاتهم ضعفا !
   
   وهنا ضبط دور (المعالج) ما يطورش لأي حاجة تانية محتاج حكمة شديدة.
  
"
84392,"
   عايز اشتغل في صيدلية هي جنب بيتنا يا شيخ وانا لسا مخلصة امتحانات 3 ثانوي و بابا و ماما موافقين عادي ولا لاء ؟ في مانع يا شيخ ديني ؟
  ","

   مفيش مشكلة .. وحافظي على نفسك.
  
"
84393,"
   امتى اقول إن انا اتعافيت من حب شخص ..؟؟
  ","

   لما قلبك يكون جاهز يحب تاني !
  
"
84394,"
   طيب وجوزي اللي بيقولي هتجوز واحده تانيه ادخل بيها على امي طالما انتي مش عايزه تزوريهم!!!!
  ","

   إيه سبب عدم زيارتك لهم ؟!
  
"
84395,"
   فيه ناس قالتلي انه كده مالوش خير في اهله
  ","

   تمام !
   
   ولو قالك: أهلي نقطة مهمة لازم توديهم، مهما عملوا أنا اللي أراضيك .. وأمي خط أحمر مفيش فيه نقاش، وحسك عينك تزعليها في يوم ..
   
   الناس برضه هيقولولك ده ابن أمه وملوش شخصية !
   
   سيبك من الناس.
  
"
84396,"
   رأيك فى عمل بنت كدكتوره نفسيه *من جهه ان المريض ممكن يكون راجل وهيتكلموا*
لو سمحت جاوب انا من المنصوره بردو😌💛
  ","

   اختلاف الجنس في العلاج النفسي بالذات لازم يكون في أضيق الحدود.
  
"
84397,"
   الحياة مرهقة يا شيخ !
  ","

   هكذا فطرها الله على كدر !
  
"
84398,"
   ماذا إن سألت شيخا شاب في أمر وكنت في شده لم أجد فيها من يسمعني وهو ساعدني وأخذ بيدي ومرت الايام وانقضي الامر ولكن كلما آراه أو أتذكره أجد في قلبي حنين إليه لاأعلم لما ذاك وأنا متزوجه أشعر بالذنب من ذاك الاحساس ..ماذا أفعل؟
  ","

   وهنا الخطر !
   
   خطر معرض له من يتصدرون لنصح الناس ومساعدتهم في أشد لحظاتهم ضعفا .. وفي نفس الوقت هو شعور طبيعي لا تجلدي نفسك فيه ما لم تتجاوزي .. هو في النهاية مجرد امتنان.
   
   عموما محتاجة تبعدي فترة عن متابعته أو سماعه أو القراءة له لين تتجاوزي الأمر برمته .. وما عليك إلا العافية بإذن الله.
  
"
84399,"
   بيقولي انتي متجوزاني انا مش متجوزه عيلتي يعني مش مجبره على حاجه في علاقتك مع اخواتي و عامليهم بالمثل عادي و اللي يضايقك تجنبيه مش هقولك لازم تكلميهم او تزوريهم هو ده عادي؟
  ","

   ده رجل جميل !
   
   وبالتالي أنت المفروض تكوني أكرم وتتعاملي بالأجمل.
  
"
84400,"
   نسينا نسالك 😅
وزنك قد ايه 😅🤔!!
  ","

   هو أنا كنت طالب القرب ولا حاجة ! 😳
  
"
84401,"
   لو مجموعي مجبش كليات الطب 
ساعتها 
علوم هتبقى افضل ولا ألسن واعلام 
ولا كله محصل بعضه 😑😅
  ","

   حسب ميولك واستعدادك !
  
"
84402,"
   درجه الحرارة وصلت عندك كام ياشيخ 😄
  ","
  😢
  "
84403,"
   شيخنا ايه رايك فى موضوع الهجرة لاستراليا او كندا لشاب لسه مش متزوج من الناحية الشرعيه وكده
  ","

   توكل على الله .. لو هتقدر تحافظ على نفسك !
  
"
84404,"
   حتى لو بعدنا عشان كرمتنا وعشان نبتعد عن الحرام لكن الغغصة الجوانا وحرقة القلب البنبقى  حسنها واحساس الرفض والنقص البيفضل ملازمنا هنفضل كده طول العمل  فات كتير اوى اوى وبردو نفس الشعور
  ","

   عشان ما عندكوش القوة الكافية لأخذ قرار النسيان .. بجد !
  
"
84405,"
   طب والدكتورة الي محتارة مابين انها تشتغل وتعوض سنين دراستها ومابين انها مستقبليا تهتم ببيتها وأولادها تعمل ايه
  ","

   تقدر توازن .. ولو مقدرتش يبقى لازم هتفضل أحدهما !
  
"
84406,"
   تخصص مرات حضرتك يقدر يخليها تسافر استرليا
  ","

   لا هي بتحب مصر !
   
   سفروني أنا 😃
  
"
84407,"
   بسمع صوت ابويا ومراته باليل وده بيضايقنى جدا وببقى مش عاوزه اشوفهم الصبح اعمل ايه
  ","

   ركبي هيدفونز واسمعي أي حاجة .. ما تركزيش معاهم.
  
"
84408,"
   انا حبيته بجد وعملت عشانه كل حاجه ده مكنش كفاية عشان يحبني
  ","

   الحب لا يُستجدى ..
   
   الحب ليس بابا يُطرق ..
   
   الحب قلب -بلا مقدمات- يدق.
  
"
84409,"
   طب لو حبينا حد اكتر من نفسنا ولكن ربنا مقدرش انو يحبنا وحصل الرفض ينفع يبقى نصيبنا فى الاخره ولا لازم كان  يبقى نصيبى من الدنيا  عشان اخده فى الاخره (بنت)
  ","

   أغبياء أنتم إن بذلتم مهجة قلوبكم لمن لا يعبؤ بها !
  
"
84410,"
   الموضوع مرهق يا ابي نفسيا جدا .. انا عيشت التجربة دي مع والدي ووالدتي ، الموضوع مرهق جدا نفسيا لو عندهم ولاد بالذات ورايي يا ابي ان ولاده اولى بالاهتمام من الزوجة التانية ويفتكر مواقف زوجته الكويسة معاه
  ","

   للأسف الأمور مش بتتاخد كده !
   
   أحيانا الرجل (السوي) بتكون له احتياجات معينة كبته عنها هيدمر الدنيا أكتر ..
   
   بالتالي أخذه للخطوة دي مع حفظ الحقوق بيمشي الدنيا ..
   
   عارف إنها خطوة لها تبعاتها بالذات في زماننا هذا، وإن التطبيق الصحيح قليل جدا .. لكن تعميم مبدأ (التضحية) هيكون مجحف جدا في نفس الوقت.
  
"
84411,"
   عذرا ياشيخ هو مش من حق الرجل التزوج مثنى وثلاث ورباع من دون ان يكون عليه ظلم
او ابتلاء على الزوجة
الا يجب ان تقدر المراة ان هذا شرع الله وما احل به لعباده وان لا تجد في صدرها حرج من ذلك
انا شب وحقا لا اجد اجابة لهذا السؤال
جزاك الله خيرا
  ","

   ربنا أحل له بشرط القدرة والعدل .. نعم !
   
   لكن هو ابتلاء بلا شك لطبيعة المرأة التي تحب التفرد بزوجها سيما إن أحبته ..
   
   بالتالي الشرع أعطاها مساحة الحق في طلب الطلاق إن كان ضررا تخشى معه الفتنة في دينها !
   
   لكن الأصل أن نتفهم ألم المرأة من ذلك وننصحها في نفس الوقت بالتعامل مع الأمر بالصبر وحمد الله أن لطف فيما ابتلاها فلم يكن في دينها أو صحتها أو أحد من أولادها .. وتكمل حياتها بكل رضا سيما إن كان الزوج ديّنا عادلا .. وستجد السعادة بإذن الله ..
   
   أما تجاهل مشاعر المرأة بل ومحاولة لصق رفض طبيعتها للتعدد بأنه كره لما أنزل الله والليلة الطويلة دي فظلم وعدم فهم.
  
"
84412,"
   بحبها جدا جدا 
وبعدت عنها علشان الحرام 
لما اقنعت اهلي وظبط امري 
جبت رقم والدها وكلمته 
ومن اول مكالمة اتقفلت منه جدا 
بيقولي جبت الرقم منين 
وطريقة كلام استنكارية كدة .. حسيت اني مهان 
قالي هظبط حالي وارد عليك 
من 8 ايام ومكلمنيش . 
وصراحة نفسي مش جايباني اكلمه انا تاني !
وبحبها جدا والل
  ","

   روح اقعد معاه وجها لوجه .. المكالمة ما تنفعش في بداية كلام كهذا.
  
"
84413,"
   ماذا عن من فقدت الاب ؟
كان اب واخ وصديق 
عينى تعبتنى من العياط جدآ
راضية الحمد لله بس وحشنى جدآ جدآ..
  ","

   الله يربط على قلبك !
   
   اعملي لتكوني ثقلا في ميزانه ويفرح بلقياك عند الحوض.
  
"
84414,"
   هو حلال لو واحدة قالت لقريبها ابن عمها مثلا كل سنة وانت طيب في عيد ميلاده او قبل العيد مثلا
ولو قالت له مبروك النجاح علي نجاحه ؟
  ","

   غالب ما ترونه هنا من مشاكل وهموم بدأ بمثل هذا !
  
"
84415,"
   انا متقدملي واحد هو علي خلق ودين  بعد ما استخرت حسيت بخوف وقبضة معرفش دا معناه  ايه بعدها قال انه مش عايزة زوجته تشتغل  انا لسه مخلصة السنادي وكليتي ادبية بس كنت عايزة احضر لما عرفت كده حسيت اني دي الحاجة اللي هتقفل الموضوع كل دا لسه محصلش رؤية خايفة اوافق ف اظلم نفسي وخايفة موافقش اضيع فرصة كويسة
  ","

   وافقي يا بنت الناس.
  
"
84416,"

    https://ask.fm/abuanaaas08/answers/150304626292
   
   وجعتلى قلبى والله .. دعواتك بمعجزة عشان قلب امى ميتكسرش
  ","

   هتاخدوا نصيبكم !
   
   المهم إنكم بخير ..
   
   صدقا والله.
  
"
84417,"
   مغترب
حبيتها من 5 سنين و ما اتكلمتش و روحت اخطبها من 6 شهور ماحصلشي نصيب بس فعلا بحبها جدا و لحد دلوقتي متملكه جزء كبير من قلبي و حياتي معا اني ماشوفتهاش و لا كلمتها اصلا من 5 سنين و خايف اخطب دلوقتي حد تاني اظلمه معايا  واهلي عايزيني اخطب و انا عمال اقولهم مش هينفع انزل دلوقتي علي كام حجة في الشغل.
  ","

   طب ما تحاول تتقدم تاني !
  
"
84418,"
   شيخ خطيبتي بتنزل صورها على مواقع التواصل، وبتمزح مع شباب على التويتر والاسك وغيره، وبترد على الغزل بقلوب وورود، حاولت معها بكل الوسائل من الكلام الهين اللين الى الزجر والهجر، وحتى هددتها بانه نفسخ الخطوبة، ولا حياة لمن تنادي، والمشكلة انها بتحبني يا شيخ بطريقة عجيبة وخايف اذا فسخت يصير فيها اشي
  ","

   لو بتحبك فعلا = مش هتعمل اللي يزعلك كده !
  
"
84419,"
   رد علياااااا بليييييييز😭 اكمل صيام ولا لااااا
  ","

   كملي ما دام مجرد إحساس.
  
"
84420,"
   باركلى ي شيخ انا خلصت ثانويه 😂😂💃💃💃
  ","

   مفيش مباركة للثانوية إلا مع النتيجة !
   
   العبرة مش بالتخليص .. العبرة خلصتم ازاي 😬
  
"
84421,"
   يا شيخ محمد مفيش شغل ليا في السعودية لمدة كام شهر أحج وأحاول أشبع من الحرم، بنت وهتجنن وأحج :(
  ","

   الله يا رب يبلغك وكل مشتاق ..
  
"
84422,"
   انا عارف ربنا كويس بس اتعلقت ببنت وحبتها لدرجه ان حياتى بدءت تتغير بسببها هيا متدينه جدا وطول الوقت لازم أرقبها وهكلم والدها وهفتحه فى موضوع رسمى ان شاء الله انا محتاج حضرتك توصف حالتى اللى انا فيها دى على الرغم انى قبل كدا مكنتش اقتنع بحاجه اسمها حب وان اتنين يحبوا بعض وكدا
  ","

   توكل على الله يا بطل ..
  
"
84423,"
   ليه اغلب المتجوزين بيقولو يا ريتنا ما اتجوزنا ؟
  ","

   مش أغلبهم ولا حاجة !
   
   ولو قالوا فكثيرا ما يكون انفعالا لموقف سيء .. والحياة لا تخلو من مواقف سيئة ..
   
   كما تعطرها معاني الأمان ..
   
   والعبرة بأيهما أكثر.
  
"
84424,"
   ياشيخنا انا من كتر م بحب زوجى اوى بجد بفضل ادعى ان يجعل يومى قبل يومه ودا اعتقد انها عادى يعنى ولكن اوقات بقول كلام بحس انه غلط وحرام بينى وبين نفسى ادعية وكدا وافكاو بتيجى ببالى من كتر م انا مش عاوزة ابعد عنه او حاجة تفرقنا بقيت بحس انى بغلط لما بفكر ف الحاجات دى ومش عارفة الافكار دى تروح من دماغى
  ","

   عيشي يا بنت الناس حياتك .. واستمتعي بأيامك .. واللي مكتوب هيكون !
   
   هو قبلك، أنت قبله .. الدنيا لا بد فيها من فراق ..
   
   وإنما نحب من نحب لأننا نرجو صحبتهم في الجنة بالأساس.
  
"
84425,"
   هوا دايما يقول عالاسك انه مش عايز يكلمنى دلوقتى  عشان مايبوظزش كل حاجه و يرجع ارفضه لما يجى الوقت المناسب و باباه مش مستعد ماديا لجوازه حاليا و بالتالى شال الموضوع من دماغه سنتين تلاته ورجع حطه تانى وقال هيشتغل و بعد ست شهور ربنا يسهل و يقدر يخش البيت حتى بتمن الدبله و هوا ميعرفش مشاعرى ناحته
  ","

   مش لازم يعرف !
   
   اثبتي وسيبي كل حاجة لوقتها.
  
"
84426,"
   الوقت بقيت عايز راتب 😧
  ","
  ""ولا تنس نصيبك من الدنيا""
  
  الله !
  
  ☹️
  "
84427,"
   ضعيفة جداً  بقاوم و بضعف عارفة ده الطبيعي بس روحي ضعيفة جداً نفسي أحب بس نفسي أتحب أكتر و بخاف أغلط ماسكة نفسي و قلبي الحمد لله بس ساعات بيبقي في شعور سخط و إستعجال
  ","

   هذه هي المعادلة !
   
   احتياج ومقاومة وضعف وثبات ..
   
   ومن صدق مع ربه = بيّض وجهه عند الممات.
  
"
84428,"
   🌪🌪🌪🌪🌪🌪🌪
  ","

   ملوش علاقة أبدا .. ما تقلقيش.
  
"
84429,"
   لا نحتاج المال. .كي نزداد جمال .. مش أوي الصراحة 😁
  ","

   هاته بس وملكش دعوة ! 😃
  
"
84430,"
   انكتب كتابى امبارح اول شويه كنت مكسوفه وبعدين هو عودنى عليه لكن اتعودت عليه بغباء لانى بحبو جدا بس اتعودت عليه كأنو جوزى ف شقتنا بس طبعا بحدود كتب الكتاب بس انا مضايقه لان المفروض اكون مكسوفه ولا اى مضايقه ومبسوطه اعمل اى 😭
  ","

   طب أعتذر الأول للشباب هنا 😬🙏🏻
   
   عيشوا المرحلة واتبسطوا .. وانتبهوا للحد ..
   
   ويا ريت في حالتكم دي تعجلوا بالزواج ..
   
   ربنا يتم عليكم بخير.
  
"
84431,"
   السهر وصعوبة النوم بيدمر جيل كامل يا شيخ حد يلحقنا 💔
  ","

   محدثكم بعين بتحاول تركز .. والتانية مغمضة 🙃
  
"
84432,"
   هو ينفع واحده تطلب الطلاق علشان جوزها اتجوز عليها من غير اي سبب
  ","

   حقها لو مش هتقدر تتحمل !
   
   لكني أنصحها بالصبر والاحتساب سيما لو هو كويس معاها ولن يظلم .. فالدنيا لا تخلو ابتلاء على كل حال.
  
"
84433,"
   أصحابي لا يتفاعلون مع منشوراتي في الفيس بوك ، أشعروني بالخزي والعزلة .
  ","

   إياكم تخلطوا بين العلاقات الإنسانية في الواقع وبين انعكاسها على مواقع التواصل !
   
   مثلا أحب الناس لي وأقربهم مني صحبة نادرا ما أتفاعل مع منشوراتهم.
  
"
84434,"
   يا شيخ 
ف ام بتكلم واحد. ع الفيس 
ولادها عرفوا 
مخصمنها كدا صح ولا لاء و يقولوا لابوهم ازاى
  ","

   لا طبعا ما يقولوش !
   
   ويساعدوها بحكمة وذكاء تقفل الصفحة دي تماما.
  
"
84435,"
   في طريق سفر يا شيخ ادعي لحضرتك ب ايه 💚
  ","

   بصلاح الحال والبال.
  
"
84436,"
   كلام حضرتك جميل جدا جدا يا مولانا 
بس انا كل الي بفكر فيه 
ايه ممكن يحصلي مثلا لو تزوجت وطلع الزوج دا مثلا شخص مش كويس واطلقت 
أو لا قدر الله حصله حاجه 
مش من الاولي اكون بشتغل حتي لا اتعرض لمواقف العوز له لو لغيره تحديدا أن محدش بيشيل حد الايام دي  
وليس حبا ف العمل أو مزاحمة الرجال ف هذا العالم .
  ","

   وعشان كده أنا دايما بنصح اللي لها شغل تحافظ عليه حتى لو ما مارسته !
   
   يعني الطبيبة مثلا تاخد تكليفها وإجازة بدون راتب لو مش هتشتغل .. وهكذا ..
   
   ما دام فيه باب يبقى حافظوا عليه؛ تحسبا لتغيرات الزمان وتقلبات القلوب.
  
"
84437,"
   السلام عليكم 
ي شيخ حضرتك لو سمحت انا ف كلية تجارة انجلش ومنتقبة الحمد لله بس وبابا بيدفعلي فلوس كتيير فيها وانا مقتنع جدااا بأن عمل المرأة ف بيتها افضل لأن ربنا سبحانه مش هيسألها انتي عملتي كرير ناجح ولا اي انا بقي مش عارفة اكمل ف الكلية ولا لا ومش عايزة ارجع سنة من عمري تاني نصيحتك ي شيخ بالله..
  ","

   كملي كليتك.
  
"
84438,"
   يا شيخنا انا عايزة اقوللك ان النظرة المحتقرة دي للمرأة غير العاملة بقت كمان عند شريحة كبيرة جدا من الشباب اللي بقوا بيقصدوا يدوروا عاللي بتشتغل للزواج،و بعد الزواج لو مراته قاعدة في البيت يفضل يقطم فيها بكلام من نوعية ""انتي قاعدة بتعملي ايه في البيت طول النهار""وبتعجبه اوي اللي بتشتغل وليها كارير
  ","

   ليسوا برجال !
  
"
84439,"
   انا حاسة يا شيخإنك علي ما تيجي ترد عليا هتقولي ""ألقاكم يا صحبة الجنة""🙂🌚
  ","

   تصبحون على خير يا صحبة الجنة ! 💚
  
"
84440,"
   شيخ محمد كل ما يجى قدامى بوست عن الحور العين بتخنق وبتضايق مش متخيله يكون مع غيرى حتى لو ف الجنه ومافيش غيرة خايفه يكون اعتراض ع امر ربنا وانا بدعى ف الصلاه ما يكونش ليه حور.. هو كدا حرام عليا؟؟😞
  ","

   نكد ايفري وير !
   
   ما كفاه الدنيا عايز يعدي كمان للجنة ! 😢
   
   طنشي يا ماما التفكير الخايب ده وانشغلي بما ينفعك ..
   
   (الجنة ليس فيها غيرة ولا حزن).
  
"
84441,"
   طب مارأيك فعمل المرأه اصلا
  ","

   الله المستعان !
   
   هذا مما كتبت فيه:
   
   وما بال نساء لا يرون أن عمل البيت هو بالفعل عمل كريم .. عمل لا تقل قيمته ولا أثره في المجتمع والأمة عن أعظم أعمال الرجال خارج البيت ؟!
   
   من قال أن المرأة في بيتها كم مهمل ؟!
   
   من قال أن المرأة في بيتها نصف معطل؟!
   
   أي لذة ألذ عندها من كف رضيعها تداعب وجهها أن قومي يا أمي؛ فقد استيقظت .. لم تلقه وهو نائم في حضانة عجلى وقد جهزت -مشكورة- رضعته؛ لتدرك عملها الأهم ؟!
   
   أي مناصب في الدنيا تعوضها عن لحظة إيقاظ صغارها بأناة وحلم مجهزة إياهم للمدرسة .. لا يعجلها ويثير أعصابها تأخرها عن وقت الدوام ؟!
   
   أي حنان قد يعوض طفلها العائد من مدرسته مرهقًا جائعًا عن استقبالها له وقد جهزت طعامه الساخن وفراشه الوثير .. لم تدع له ورقة: ""الأكل في الثلاجة..سخن وكل أنت وأخواتك"" ؟!
   
   أي مال يعوض زوجها عن جمال استقبالها وهدوء بيتها ورائحة طبخها تداعبه على السلم .. لم تتصل عليه -غالب الأيام- : ""معلش جيت تعبانة من الشغل..هات أكل وانت جاي"" ؟!
   
   .
   
   نعم تبقى الاستثناءات وضغط الضرورات، وسد العوز من فروض الكفايات وحتى الرغبة الشخصية في بعض الإنجازات أو الظروف الاجتماعية في الاستغناء بدخل خاص عن المذلات .. لكن العقول التي لوثت صارت ترى الاستثناء أصلًا !
   
   بيتك هو ميدان جهادك الأول .. بيتك أعظم ما تخدمين من خلاله دينك وأمتك .. بيتك يبقيك ""امرأة"" !
   
   فشل المرأة في بيتها -من وجهة نظري- لا يجبره أبدًا أي نجاح آخر.
   
   أنا هنا لا أهاجم عمل المرأة ضربة لازم؛ فالواقع معروف مفهوم جدا .. أنا فقط أؤكد عما ينبغي أن تكون القناعة الراسخة في نفسية المرأة عاملة أو غير عاملة !
   
   ولا تحتج محتجة بزوج (نذل) أهان امرأته لكونها ضعيفة لا دخل لها تستغني به عنه؛ فكم كان عمل المرأة فرصة ذهبية لـ (نذل) آخر استغلها أبشع استغلال !
   
   دعونا من (الأنذال) .. نحن نقصد أولاد الحلال ..
   
   هذا الذي يقبل رأسك أمام أبنائه ويقول في شجاعة:-
   
   ""ربنا ما يحرمنا منك يا نوارة البيت"".
  
"
84442,"
   زوجتك طبيبة 💚💚💚 يااااي يعني في امل الحياة تزبط معنا ههههه يا دكتور كلية طب مطلعة عيني ولسا حكي الناس بانه مصير الطبيبات عوانس والعياذ بالله والله احنا لطيفات 😭😭
  ","

   أرزاق مقسمة !
  
"
84443,"
   هى زوجة حضرتك طبيبه ياشيخ اصلى كرهت الكليه من كتر مالحوليا بيقولى هتفقدى انوثتك فيها وهتخسرى حياتك  لحد مبقيت فشله فيها من كثرة كرهى لها
  ","

   نعم .. ما تسمعي كلام حد .. اتشطري عشان تخلصي ده المهم الوقت !
   
   وبعدين تشوفي حياتك تمشي ازاي.
  
"
84444,"
   اجابتك احزنتني 
حسيت ان المجال وحش
  ","

   وحش ايه بس !
   
   أم أنس تخصصت كلينيكال باثولوجي .. تحاليل يعني .. ده قصدي.
  
"
84445,"
   يظن الناس بي خيرا, يقدموني فى الصلاة رغم وجود الإمام,أحفظ ما تيسر من القرآن,كنت أصلي بهم التراويح في رمضان
ولكني لست كما يظنون بي,ذنوبي بيني وبين ربي كثيره و شعوري و الصراع بداخلي وإحساسي بالرياء والنفاق يكاد يقتلني ..انصحني و ادع لي يا شيخ
  ","

   صل بالناس وحبب القرآن إليهم ولا تنس أن الله يسترك .. فاستغفره لذنبك وسله أن يستعملك ..
   
   وأخرج الناس من حساباتك ولا تسمح للشيطان بأن يوسوس لك.
  
"
84446,"
   لو انا بنزل بيتنا مرة كل أسبوع مثلا وبقعد يومين فقط ده يعتبر سفر واقصر الصلاة فيه ولا القصر بيكون فقط ف السفر لغير منزلك
  ","

   لا تقصر.
  
"
84447,"
   ما رأيك في عمل بنت كدكتورة تحاليل
  ","

   أنا ما بتكلمش في السياسة ! 😬
  
"
84448,"
   ما هو الطعام الذي لن تستطيع أبدًا أن تأكله؟
  ","

   كثيرا ما كنت أسمع من أمي: الصحة اللي بتاكل !
   
   وأنا رجل إن مسني الهم يا آسك ذهلت عن الطعام لأيام متصلة ..
   
   بالتالي نسأل ربنا صلاح بال في عافية بدن وستكون النفس سمحة لأي طعام.
  
"
84449,"
   ايه الحاجه اللي تمنعني انتحر ؟
  ","

   لا تَرِدْ على الله بما لا يحب !
   
   تصبحون على خير يا صحبة الجنة 💚
  
"
84450,"
   هو ممكن حد يدعى على نفسه بالموت لمجرد ان همومه كترت؟!
  ","

   بل هذا ضعف وهروب !
   
   وإن كنا نضعف كثيرا ونحاول الهرب ..
  
"
84451,"
   انا من الأردن من متابعينك من بداية سلسلة اللايف وأحبك في الله ، ادعيلي بالخير ^^ وأرجوك بدنا لايف جديد
  ","

   يسلموا والله !
   
   أكرمكم الله وأحبكم ..
  
"
84452,"
   انا الام اللى باعته لحضرتك انى مش عاوزه عروسه ابنى و بدعى يخطب واحده احسن من كده دا حرام يا شيخ
  ","

   والله يا أمي الأولى تدعيله بالسعادة .. حيث كانت !
   
   احنا ما نعرفش الخير فين .. وفي النهاية دي حياته وده اختياره وهو يتحمل مسؤوليته.
  
"
84453,"
   8 شهور ولسه منستش مع انى قفلت الباب دا خالص من كل حتة ، واتخطبت من شهر بس لسه بيجى ع بالى ، مش عايزة اغلط فى حق خطيبى لانه انسان كويس وميستاهلش منى كدا ، انصحنى ياشيخ
  ","

   ولا حاجة !
   
   طنشي .. وستنسيك الأيام.
  
"
84454,"
   قولي ياللي كنت اغلي الناس عليا 
جبت قلب منين  يطاوعك ع القاسيه
  ","

   من عند الحاج علي الجزار 😬
  
"
84455,"
   تالت مرة اهو ي مولانا رد رجاء.... هو انا لما احس اني عايزة ابقي مرتبطة بحد خطيب او زوج حد يسمعني كلام حلو ومشاعر جميلة بس لسة بدري انا في تانية  طب، انا كدة غلطانة ي مولانا وبفكر خطأ ؟
  ","

   ده طبيعي جدا !
   
   المهم ما يتجاوز حد الخاطر والتمني.
  
"
84456,"
   بابا طيب جدا وحنين بس بحكم السن خُلقُه بقي ضيق ومش بيستحملنا لدرجة انه بيعيش في شقة تانية ولو جه عندنا او احنا روحناله بيفرح كام ساعة ويبدأ يتنرفز والناس بتفتكر ان بابا وماما منفصلين 
هو كان مسافر سنين طويلة ومش متعود علينا ومش بيقدر لماما تعبها معانا دايما بيشوف الوحش اللي فينا وبيتخانق مع اخواتي
  ","

   الله المستعان !
   
   وجعت قلبي الله يسامحك ..
   
   عموما أحسنوا إليه واصبروا عليه، ولا عليكم من الناس.
  
"
84457,"
   هو احنا مش هنتحب ويتقالنا اخاف عليها من أبيها وامها بقي ولا احنا سبانخ😂😂💔
  ","

   لما أمك تبطل تسمع بك العمارة وتحدثك بالكلام المغمغم ! 😬
  
"
84458,"
   اختي الـ رضعت من خالتي مش أنا .. هل يجوز لي أنا ؟
  ","

   نعم يجوز لك لأنكما لم تجتمعا على ثدي واحد.
  
"
84459,"
   خطيبتي لاقت ع السيرش عندي بحث لاكونت واحد اسمه محتوي اباحي لكن الاكونت فاضي مفيهوش حاجة ..فهمتها اني كنت ببحث عن حاجه وظهرلي الاسم فضغطت عليه وطلع فاضي ولم اتمادي في الأمر اكتر من كدا ..مش عارف اعمل ايه ع اصلح غلطي واراضيها غير طبعاً ان دا غلط وماكنش ينفع اضغط خوف من ربنا في الاول مش منها
  ","

   طيب ما تحاولش تدي الموضوع أكبر من حجمه !
   
   اللي أنت قلته كافي .. جدا ..
   
   ولا يحل لأحدكما التفتيش في خصوصيات الآخر والتجسس عليه.
  
"
84460,"
   جوزي مدمن فيروز ازاي اخليه يبطلها 😂✋  .. 
مع العلم انه مش شايف انه بيعمل حاجه حرام ، و بيقول انه مستند لفتوي

(ملحوظه / فيروز اللي بتغي مش اللي بتتشرب :D )
  ","

   طب ينفع كده تضيع علي الألشة كده ! ☹️
  
"
84461,"
   اختي راضعه علي ابن خالتي أكتر من 5 مرات فهل يجوز لي ؟
  ","

   خدوا القاعدة دي تحل لكم موضوع الرضاعة ده كله:
   
   "" كل من أخذوا من ثدي واحد لا يحلون لبعضهم"".
  
"
84462,"
   روق يا كبييير 💚
امال هنطلع عين مين لما تكون حضرتك مضايق اصلا نضايق مين ها؟!
  ","

   مثلا 🙃
  
"
84463,"
   هو المفروض لو راحة اشتري نجف وخطيبي مسافر ورحت مع والده ووالدته ومقالوش لماما تيجي وانا رحت وانا اللي اخترت وماما مضايقة اعمل ايه
  ","

   راضيها بكلمتين حلوين وخلاص.
  
"
84464,"
   إيه اللي ممكن يمنع الرزق أو يأخر النصيب
  ","

   إنه ما يكونش رزقك ولا نصيبك أصلا !
  
"
84465,"
   حضرتك دلوقتي غير ما فتحت من شوية! 
سبحان الله بيبان من حروف حضرتك جدا يا أبي 
ربنا يسعد حضرتك دايما :"")
  ","

   بتقفشوني أنتم علطول ! 😃
   
   ""وأنه هو أضحك وأبكى"".
  
"
84466,"
   هوا ليه بنتعشم ف الحاجه مع اننا من جوانا عارفين انه واقع  ونصيب وبنرجع نزعل ! ايه الحكمه ؟
  ","

   لو فهمنا من الأول إن كل شيء بحكمة مش هنتعشم .. ولو اتعشمنا وما حصلش مش هنزعل .. ولو زعلنا مش هنستسلم وهنكمل !
  
"
84467,"
   خمرة !!!!!!!!!!!!!!!!! معقول !!!!!!!!!!! :))
  ","

   أنا يا ابني !
  
"
84468,"
   ايه ده يا شيخنا ؟ ايه المكونات 😃
  ","

   سفن آب + فليڤر فراولة + نعناع أخضر + قطع ليمون + كثير من الثلج 😃
  
"
84469,"
   مالك مودك متغير ومضايق ليه يا شيخ النهارده؟
  ","

   أظنه ظبط الآن بإذن الله ..
   
   كله هيعدي :)
  
"
84470,"
   هو ده الموهيتو يا ابي ؟
  ","

   هو ده .. بس ده نوع غلبان مش التوب بتاعه.
  
"
84471,"
   شاي مثلج أم ميلك شيك؟
  ","

   دهو يا آسك 😃
  
"
84472,"
   مش هترد عليا زي باقي الخلق !؟
  ","

   ألقاكم يا صحبة الجنة 💚
  
"
84473,"
   اذنبت ومش قادرة استغفر حتي مكسوفه استغفر من الي انا عملته
  ","
  ""قل يا عبادي الذين أسرفوا على أنفسهم لا تقنطوا من رحمة الله إن الله يغفر الذنوب جميعا""
  
  جميعا !
  "
84474,"
   انه كأس العالم ياسادة فرنسا والارجنتين💪
  ","

   لسان حالنا = هربت منّيهم ! 😬
  
"
84475,"
   طب توضيح معلش.. ايه هي الحدود اللي حضرتك قصدك عليها؟ خطيبي بيقول ان ده باب فتنة وانا مس فاهمة فين الفتنة في كده؟
  ","

   لو حضرتك مش فاهمة فين الفتنة = يبقى (معذرة) ما تنفعيش كوتش علاقات !
  
"
84476,"
   خطيبي عمل كده و اتخانقت معاه بعدها بفتره لما فوقت و بطلنا بس هو بيقولي انه غصب عنه بيضعف قدامي! و عايز يعجل بالزواج و انا حاسه اني كرهته بسبب اللي حصل
  ","

   الصراحة يعني هو لو مش بيضعف أدامك تبقي أنت بالنسبة له (حتة خشبة) !
   
   لكن احنا بنقول تجاهدوا نفسكم وتحفظوا الحدود ..
   
   لو ضعف مرة وصرّح وفقتم واستغفرتم .. وهو في مجمله إنسان محترم وبيعاملك كويس = يبقى مفيش مبرر للي بتقوليه.
  
"
84477,"
   بقيت كوتش علاقات وخطيبي قاللي انه مش هيقبل اعمل مقابلات مع رجالة مش متجوزين بس انا مش مقتنعة. حضرتك رأيك ايه؟
  ","

   حقه !
   
   وحقك !
   
   ما دمت تحفظين الحدود ..
   
   ويا واحد منكما يتنازل من أجل الآخر .. يا كل واحد في طريق عشان هتتعبوا بعض.
  
"
84478,"
   أنا وخطيبي بنحب بعض جدًا بقالنا ٨سنين (الجواز متوقف لحد مااكمل دراستي ودا شرط اهلي برصه)ونفسنا نكتب الكتاب بس اهلي مش موافقين لحد قبل الفرح باسبوع نقنعهم ازاي ضروري يا أبي💙
  ","

   ربنا يهديهم لكم يا رب ..
  
"
84479,"
   هو بجد لما نتجوز ربنا هيحلونا في عين ازواجنا ولا برضه هنفضل يتبصلنا على أننا أقل جمالا ومنستحقش اصلا
  ","

   حسب أنتم شايفين نفسكم إيه !
   
   ما تنتظروش حد يعرفكم قيمتكم.
  
"
84480,"
   ممكن واحد محترم يضعف و يقول لخطيبته كلام مينفعش يتقال بالرغم من انه شخص كويس و محترم و لا اي حد يعمل كده يبقى سئ و فاسد ضروري يا ابي رد بالله عليك
  ","

   ممكن !
   
   لكن بيكون عارف إنه ما ينفعش، وإذا ذُكّر ذَكَر وانتهى .. وجاهد ألا يعود .. مش يتبجح ويبرر ويصر.
  
"
84481,"
   فجمال روحك لم نري مثله جمال حقاً💚ادام الله جمال روحك وجمال كلماتك وسعة صدرك وتقبلك وحبك لنا في الله
  ","

   الله يجبر خاطركم ..
   
   ويسعدنا في الدارين.
  
"
84482,"
   ولو كافية مختلط ؟
  ","

   عادي !
   
   بناخد زوجاتنا وبنروح نغير جو .. نشرب نسكافيه (أو موهيتو عشان بحبه) ونقعد في ركن مفيش فيه تدخين كمان ونمشي ..
   
   الدنيا بسيطة والله مش محتاجة العقد دي.
  
"
84483,"
   حلمت اني كنت بتجوز وكل اللي في الفرح ماتوا دا معناه ايه ؟
  ","

   المهم مكنتش معزوم 😢
  
"
84484,"
   اه بس الى بيشتغلوا فيه ولاد بس كل الى موجودين ع الترابيزات بنات والله
  ","

   يبقى خطيبك أوفر !
   
   سيما لو الخروجة دي يعني مش بتتكرر كتير ..
   
   ثم إذنك أصلا الوقت مع والدك .. بيني له أنك لم تخطئي ..
   
   ولو فضل مكبر الموضوع = مع نفسه.
  
"
84485,"
   يا شيخ.. لازم تغيّر المود تبع آسك حضرتك إلى شمس 😐
عشان الآسك منوّر بيك 😁😃
  ","

   دعواتكم.
  
"
84486,"
   اعزب و٢٨ عام وشغال في السعوديه في مجال. الخدمات الطلابيه وهو مش مجالي أنا خريج جغرافيا ومجالي المساحه عندي شقة وواقفة على النقاشة  وبفضل الله جبت الأجهزة وحاليا في اجازة وهاخد تدريب في شركة مساحه إن شاء الله هل استقر في مصر وابدء اشتغل في المجال واسعى فيه واخطب في الفترة دي  ولا ارجع اكمل في السعودي
  ","

   على حسب المعطيات دي شايف خطوة الارتباط واستقرارك في مصر أولى.
  
"
84487,"
   انا كنت قاعده فى كافيه بنات بس وخطيبى لم عرف زعل جامد واتعصب وقالىكنت فاكرك عاقله وهو دلوقتى مابيكلمنيش ولا انا بكلمه اعمل اى
  ","

   يعني المكان للبنات بس ؟!
  
"
84488,"
   احوالك ايه يا مولانا ان شاء الله بخير❤
  ","

   لله الحمد والمنة .. نرجو الله من فضله.
  
"
84489,"
   لو اتقدملي شخص مدخن وبيقعد على القهوة كتير مع أصحابه يلعبوا .. بس اخلاقه كويسة اكمل واوافق عليه ؟
  ","

   وافقي ما دام قادر يتحمل مسؤولية .. وفاهم إن ده لازم هيتحجم بعد الزواج !
  
"
84490,"
   هل نُعاقَب على خيالاتنا ؟
  ","

   لأ !
   
   ما لم نتكلم أو نفعل ..
   
   والأصل عدم التمادي معها.
  
"
84491,"
   بتدلع أنس بايه يادكتور ،؟!😂
  ","

   أنوس.
  
"
84492,"
   احنا قولنا نسيتنا ياشيخ😶وسايبنا كده وبتكتب علي الفيس
  ","

   طول منا معاكم هنا يبقى هقدر أكتب !
  
"
84493,"
   اذا رحل عنك شخص وعاد تتقبله
  ","

   حسب تفهمي لسبب رحيله .. وسبب عودته !
   
   عموما إن رفضته فسأرجو له الخير ..
   
   وإن قبلته فسأطوي صفحة الماضي وأعتبر أن شيئا لم يكن.
  
"
84494,"
   ما هو لون روحك؟
  ","

   يا رب لون زي ده !
  
"
84495,"
   من موقعنا هذا كسناجل بنقولك صباح الخير يا شيخنا 😂
  ","

   ومن موقعي هنا أقول:
   
   ألقاكم يا صحبة الجنة 💚
  
"
84496,"
   شكرا ع السؤال وشكرا ع الاجابه لانى ف نفس حالته بحب واحنا زمايل ولما قالى قولتله يتقدم بس معندهوش الشجاعه يفاتح اهله وعايزنى اصبر ونفضل نتعامل زمايل عادى ولكن انا رفضت وبصده بثالى كتير وخايفه اضعف واتاثر بكلامه وبطلع حبه من قلبى واحده واحده ...فانا كمان كنت محتاجه النصايح دى شكرا جداا 🌸
  ","

   الله يسعدك .. الله يحفظك ومن مثلك ..
  
"
84497,"
   يا شيخ انا غير السائلة.. انا متزوجه و زوجي بتعزل فيا كتير و غير مقصر.. يعلم الله اني بحبه بس مبعرفش اعبر عن حبي بالكلام و عموما في حياتي مبعرفش اقول كلام حلو.. دي قسوه قلب مني يا شيخ؟
  ","

   بتعرفي تعملي محشي حلو ؟
   
   وتحطيه أدامه كده طالع منه بخار وتقولي: بالهنا على قلبك ؟
   
   بتعرفي تخلي حتتك نضيفة ويدخل البيت ويلاقيك بتبتسمي في وشه وتقولي: حمدا لله على سلامتك ؟
   
   بتعرفي تاخدي منه اللي شايله وتسمعيه: ربنا يوسع عليك وما يحرمنا منك ؟
   
   بتعرفي تتزيني له وتقوليله: أهم حاجة في الدنيا سعادتك ؟
   
   وتكونين ملكة قلبه المتوجة !
   
   شفت الدنيا بسيطة ازاي ؟
   
   والله بسيطة ..
   
   بس احنا ما نقعدش نقنع نفسنا ب (معرفش).
  
"
84498,"
   شكرا ي شيخ
  ","

   رب يحفظك 💚
  
"
84499,"
   وانتبه ..
  ","

   لا تتابعها بأي طريقة !
   
   محال تكون بتدخل عشرين مرة في اليوم صفحتها، وبتطارد تعليقاتها، وبتعد الهاءات (ههههه) في ضحكتها .. وبتراقب على الواتس تحديث حالتها .. وبتنشغل يا ترى كيف مزاجها ودنيتها .. ثم تطلب من قلبك النسيان !
   
   محال ..
   
   اقطع الطريق وافعل ما قلته لك بالإجابة السابقة .. وأبشر.
  
"
84500,"
   شيخ محمد انا عارف ان حضرتك هتتريق ع السؤال بس ممكن يكون عندك حل بجد .. انا بحب واحده وعاوز انساها باي طريقة .. ولو حضرتك مضايق م السؤال يبقي متجاوبش بعد اذن حضرتك
  ","

   هتضايق ليه بس يا حبيبي !
   
   محنا كلنا معرضين للي بتقوله ده ..
   
   شوف دورك أنت ما تفكرش كتير .. وما تسيبش نفسك للفراغ .. انشغل بعمل أو بنشاط ما .. وخلي قلبك سليم يرجو الخير للناس كلهم .. والسعادة لها ولو مع غيرك ..
   
   وامض في دربك ..
   
   ودع الباقي للأيام .. ستتعافى تماما بإذن الله.
  
"
84501,"
   شيخ زوجي قرب يفقع مرارتي😫 انا الي بتغزل فيه وقول عنيك حلوه مع انهم عاديين يعني😂انا الي بقول كل الكلام الحلو وهو بيسمع بس ويكتفي بلابتسامه هو صح حنين وبيحس بتعبي بس تقيل قوي في الكلام اعمل ايه معه ده
  ","

   تبوسي راسه .. وتحمدي ربنا.
  
"
84502,"
   خطيبي بيسمع افلام ومسرحيات ومش معتبر انها معصية ، مش عارفة اعمل إيه ؟!
  ","

   بيصلي ؟
   
   خلوق وكريم وبيتعامل كويس ؟
   
   بس كده.
  
"
84503,"
   هو كمان  هيخليني افكر شهر  قبل القرار بس اخويا رافض خالص واقنع امي هل اصر علي رأيي ولا اسمع اخويا وامي ؟
  ","

   أخوك عايزك تتجوزي علطول ؟
  
"
84504,"
   بابا وماما مش بيحبوا بعض كنت صايمه واتخانقوا وقالها لولا العيال كنت طلقتك بالتلاته وهى ردت عليه قومت انا وأخواتى وما فطرناش 
مش بيحترموا بعض قدامنا، انا اتعقدت وكل مايبقى فى عريس أخاف نبقى كده ونعقد عيالنا قولى أعمل أيه بدعيلهم ربنا يألف بين قلوبهم دعوه عند كل فطار 
واخواتى احتويهم ازاى وانا متدمره
  ","

   نسخة مع الشكر لمن لا يعجبهم نصحنا بالطلاق في بعض الحالات بلا تردد !
   
   الله المستعان ..
   
   المهم يا بنتي تطلعوا نفسكم تماما من اللي بينهم .. هو أبوك وهي أمك .. لهما عليك حق بر وأدب ومعاملة طيبة ..
   
   واوعي تحكمي على نفسك من خلالهم .. بالعكس استفيدي من أخطائهم لتتجنبيها في حياتك .. بداية من الاختيار أصلا ..
   
   الله يهدي سرهم .. ويحفظكم.
  
"
84505,"
   شيخ محمد انا مقيم في المملكة ممكن أتواصل مع حضرتك ضروري جداً وجزاك الله خير ممكن رقمك؟؟
  ","

   راسلني فيس وعرفني إنك صاحب السؤال ده.
  
"
84506,"
   طب لو مش عن طيب خاطر وانا عارف دا ..اغير طبيعة شغلي حتي لو كان هيفرق في الماديات وحضرتك عارف الظروف عامله ازاي في البلد ..لمراعاة اب وام؟
  ","

   خليك في شغلك وتقدر تشوف واحدة طيبة تظبط لهم حالهم بأجر .. مرتين في الأسبوع مثلا ..
   
   الله يوفقك ويعينك.
  
"
84507,"
   الناس بتقولى مبروك على انى قلعت النقاب وبتحسسنى انى قلعته علشان زهقت مثلا او انه حمل واتزاح مع انى قلعته لمشاكل صحيه
  ","

   ما عليكم من الناس !
   
   يكفيكم علم رب الناس.
  
"
84508,"
   ؟!
  ","

   ينزل وتعقدوا ما دمت مرتاحة له .. وفي السنة دي هتقدري تحكمي أكتر ..
   
   كده كده العقد في حالتكم زي الخطوبة لكن هيسمحلكم تفهموا بعض.
  
"
84509,"
   رأيك بالزواج من أجنبية إذا كانت ذات دين و تعرف العربية؟
  ","

   ودي محتاجة رأي برضه ! 😬
  
"
84510,"
   السلام عليكم فيه شخص متقدملي بس بيدرس ف روسيا طب بشرى وهو شخصية محترمه وابن ناس ومؤدب بس فيه اختلاط بينه وبين زميلاته البنات ف الدراسه وكده مش عارفه اعمل ايه والا استنى بعد دراسته تخلص كل حاجه هترجع كويسه مع العلم انه شاريني
  ","

   يخلص ويرجع ونشوف وضعه إيه بعد الفترة المنيّلة دي !
  
"
84511,"
   مرعاة ابي وامي اهم من الشغل حيث شغلي يحتم عليا السفر نص شهر والنص التاني اجازه وليس لي اخوات هل زوجتي واجب عليها الجلوس معهم اثناء غيابي
  ","

   مش واجب !
   
   لكن لو عملته بطيب خاطر وهم أحسنوا معاملتها = تبقى بنت أصول .. وتشيلها في عنيك.
  
"
84512,"
   بفضل الله وفضلك والله عديت باصعب مرحلة بحياتى بعد فسخ خطوبتى باول حب بحياتى بظلم وقهر منه ومن اهله ولكن الحمدلله بفضل متابعتك وكلامك والله تعايشت واصبحت احسن بعد ما كنت مبتمناش شئ بحياتى غير انى اموت وكارهه كل شئ نفسى وحياتى
  ","

   يا رب لك الحمد !
   
   اللهم إني أحب أن ألقاك بمثل هذا .. صادقا لوجهك ..
  
"
84513,"
   بس فيه رجاله بيسمعوا كلام مالوش لازمه و مش بيقلبوا على زوجاتهم
  ","

   قبلة مني على رؤوسهم 💚
  
"
84514,"
   اتربيت ف مدينه و اتخطبت لشخص من قريه بس كان ييدرس و بيشتغل ف المدينه اللي انا منها و هنعيش فيها بس اهله ف القريه و والدتي رافضه اكمل الخطوبه و اني اروحلهم بعد الزواج زيارات بتقولي المكان لا يليق هل عندها حق؟
  ","

   لو ناس طيبين وكويسين = يبقى اللي والدتك بتقوله ده -معذرة- قلة أصل !
   
   احنا لما نحترم حد = لازم نحترم اللي ربوه.
   
   أما لو مؤذيين = فهو يبر أهله ده واجبه ولست ملزمة بالزيارة ما دام فيها وجع دماغ .. وفي الحالة دي نبدأ فعلا نفكر في عدم الاستمرار لأنه الزواج بالطريقة دي مش هيكون مستقر في الغالب ..
   
   كل أما يروح هيسمع كلمتين مالهمش لازمة ويرجع مقلوب عليك .. وهكذا !
   
   أرجو الصورة تكون وضحت لك ..
  
"
84515,"
   مش المفروض البنت ف فترة الخطوبه تحكي لاهلها عشان يبقوا في الصوره و يساعدوها تختار صح؟
  ","

   فيه حاجات تتحكى لما نكون قلقانين من عيب ما أو مشكلة ما !
   
   وفيه حاجات لو اتحكت (من أحد الطرفين سواء) بيكون معناها خلل في الشخصية وعدم نضج.
  
"
84516,"
   بس مثلا ي شيخ انا مقدرش اقول لامي لا أو ازعلها لأنها امي وربنا قال ولا تقل لهما اف ولا تنهرهما وقل لهما قولا كريما ❤
  ","

   خلط بشع في مفهوم البر !
  
"
84517,"
   و ليه يا ابي متقولش ان الامهات عايزين لبناتهم احسن حاجه
  ","

   محدش شكك في النية !
   
   لكن هل دايما أحسن حاجة من وجهة نظرهم بتكون أحسن حاجة لكم تقدروا تعيشوا معاها ؟!
  
"
84518,"
   خطيبتي لما بنختلف مع بعض و نتخانق بتحكي لمامتها سبب الخناقه و غالبا مامتها بتدخل و تكلمني و لما نبهتها قالتلي المفروض مخبيش حاجه على ماما هل ده مؤشر سئ برده؟
  ","

   طبعا !
   
   بعد كده هتلاقي موجز أنباء بيتكم بيتكر في التليفون آخر كل يوم ..
   
   وتلاقي الست حماتك بتتدخل في لون الملاية اللي هتتفرش على سريرك !
   
   لازم وقفة ووضع حد لهذا الأمر من الآن.
  
"
84519,"
   صورة من شرفة غرفتك ؟
  ","

   عندنا غبار يا عم 🙃
  
"
84520,"
   حضرتك بتدايق لما نقلك ابى؟
  ","

   فرق السن طبعا في الغالب ما يجيبش !
   
   اللي بيخليني متصالح معاها أني أرجو أن تكون منطوقة من باب الشعور هنا بالأمان .. وأحب أن يظل كل حرف ومعنى مني لكم محصورا في هذه الزاوية ..
   
   وأضرب صفحا عمن آذوني بها .. الله الموعد.
  
"
84521,"
   الامهات يا شيخنا هيتحاسبوا ع الى بيعملوه ف بناتهم ، هى غلطانة اكيد بس تعمل ايه لو اصلا الام بالفكر ده
  ","

   تعمل ايه !
   
   تدافع عن حياتها واختيارها ..
   
   محدش هينفعها.
  
"
84522,"
   اصبت يا شيخ والله مش عارف الاهالي بيعملوا كدا ليه ...حسبي الله ونعم الوكيل ...ام خطيبتي حرجتني بالكلام و فضلت تلمح علشان انا لسه بكون نفسي  و بتقوي خطيبتي عليا علشان تكرهني و هل فعلا و فسخنا و لما سالت عرفت ان فى حد قريبهم كان مسافر  و جاي جاهز من كل حاجه اتقهرت فتره بس قولت الحمد لله انه نجاني منهم
  ","

   بالضبط.
  
"
84523,"
   ياشيخ محمد بحس بتفاهة السؤال لما مش بترد..ممكن تقولى اعمل ايه مع خطيبى اللى كل مانختلف ف حاجة عايز يدخل اهلى يحكموا حتى ولو امر تافه انا مش عايزة كدة ومابكلمهوش بقالى يومين
  ","

   مؤشر سيء جدا في شخصيته !
   
   وتتكلمي معاه بوضوح يا يكون صاحب شخصية وتتعودوا تحلوا مشاكلكم واختلافاتكم .. يا تعيدي نظر في الارتباط ده أصله.
  
"
84524,"
   ازاى اكون زوجه ترضى الله ورسوله ؟ وهل لو انا اللى باجى ع نفسى دايما وببدأ ب إن اراضى الطرف التانى صح ؟ دايما الطرف التانى شايف الحق معاه.. واى نقاش مبعرفش اخد فيه حق ولا باطل فينتهى الأمر ان اقوله حقك عليا انا غلطانه وهو عاوز كدا فالأخر بل ويعتقد ان الحق معاه
  ","

   رضا الله ورسوله ليس في محو شخصيتك واستنزاف طاقتك !
   
   عموما ما دام كويس في المجمل معاك بصرف النظر عن هذا الطبع = مشي أمورك واحتسبي صبرك عند الله .. أجرا عظيما.
  
"
84525,"
   مخطوبة لإنسان بيعشق التراب اللي بمشي عليه وصاحب دين وخلق وانا كمان حبيته واتعلقت بيه بعد ما اتخطبنا..في بعض المشاكل كانت بين اهالينا قبل ما يخطبني وامه كانت رافضه انه يخطبني وحاول معاها كتير لحد ما اقنعها،من فترة بكلمها صوتها حسيتها لو تطول تخنقني م التليفون هتعمل😓خايفة اكمل ومشاعري متخبطة جدًا😢💔
  ","

   المهم هو .. المهم أنتم الاتنين مع بعض !
   
   وبس.
  
"
84526,"
   انا بتحرج لو بعت لحضرتك السؤال اكتر من مره .. هل تكرار ارساله يؤذيك ؟
  ","

   ٣ مرات كافية !
  
"
84527,"
   بقى بيتنظر لينا على اننا خدم!
  ","

   ممن لا يفهمون دين الله فقط !
  
"
84528,"
   هو ليه انا بالذات اللي مش بترد عليا بتشم ريحة السؤال ولا ايه 😭💔
  ","
  😷
  "
84529,"
   عشان خطيبي بيحاول نرجع الخطوبه تاني
  ","

   رجل محترم .. للأسف، لا تستحقينه.
  
"
84530,"
   هو الراجل اتخلق لإعمار الارض والست اتخلقت لخدمته ؟
  ","

   خلقا لعبادة الله !
   
   يعاون كل منهما الآخر على العمل لرضاه.
  
"
84531,"
   سافرنا الرياض سنتين ورجعنا من سنة اشتركت لأولادى بتدريب كارتيه وكرةقدم وبالمكتبةالعامةبنروح نقرأويمارسوا أنشطةمختلفةوبنخرج يوميا""وبيتعلموا تعليم كويس جدا
بالرياض كنا بنخرج يوم الاجازةفقط ومحبوسين وكميةزهق فظيعةومع ذلك بادعى ليل نهار نرجع تانى ومش قادرةأتاقلم على الوضع هنا
مش عارفةدا غباءولااسمه ايه؟
  ","

   ده طبيعي ومعذورة فيه !
   
   الله المستعان ..
   
   معلش .. مع الأيام هتتأقلمي بإذن الله.
  
"
84532,"
   ماما عايزاني افسخ خطوبتي لانها مش راضيه عن المستوى الاجتماعي لاهل خطيبي و لانه هيأجر شقه و ضغطت عليا وفعلا فسخت بالرغم من انه شخص كويس و كان بيحبني جدا بس انا تعبت اعمل ايه
  ","

   وبتسألي الوقت ليه !
  
"
84533,"
   رأي حضرتك في موضوع الزواج المبكر بعد التخرج مباشرةً  ، و الخطوبة في سن العشرين؟
  ","

   حسب نضجه وفهمه للحياة وقدرته على تحمل المسؤولية !
  
"
84534,"
   لسة واخدة الصابونة يا شيخ ادعيلى الزحلقة تكون على ادى وان ربنا يعوض عليا ٤ سنين من عمرى راحوا فى الهوا :)) 
متجوش على نفسكم ابدا يا جماعه ابدا محدش يستاهل تنطفوا عشانه..
  ","
  .
  
  ومن أول السطر نبدأ حياة على نضافة !
  
  التجربة اللي ما تموتش بتقوي.
  "
84535,"
   لقد اصبح عمري ٢٥ عاما وليوم لم يتقدم لي أحد مع العلم اني طبيبة، لاتمر علي ليلة دون بكاء وخاصة بعد ما تعلقت بأحدهم ولكنه سافر من فترة ولا امل بلقاء فاصبح قلبي فارغ تماما، بالله عليك شيخي ادعو لي ان يجبر الله خاطري ويرزقني زوج صالح يعيني على صلاح ديني وديناي.
  ","

   ما زلت صغيرة .. جدا !
   
   أبشري بالخير .. وأحسني بالله الظن ..
  
"
84536,"
   إذا كان لديك كنز فأين كنت ستخبئه؟
  ","

   طب اسمع يا آسك كده وقول صباح الخير :)
   

    https://soundcloud.com/mohammad-atiia/2018-r
   

"
84537,"
   انا كنت من اللي بيبعتوا العشرين سؤال دول وحضرتك كنت بترد ،  بس حاليًا أشبه بالمستحيل،  حضرتك بترد على سؤال كل شهر مثلًا،  الموضوع صعب فعلا،  ربنا يعينك
  ","

   الله يتقبل منا جميعا .. ويسددنا ..
   
   ألقاكم يا صحبة الجنة 💚
  
"
84538,"
   انا ولد، والدي مهما عمل اشيل جزمته فوق راسي، كفايه نفسه في الدنيا ودعاه ليا.
  ","

   محدش كامل بلا شك !
   
   لكن فيه نوع بيكون الأصل فيه الأذى وعدم السواء النفسي .. ده المقصود ..
   
   ولا الأصل إن تراب رجلهم على راسنا من فوق ..
   
   الله يسعدك.
  
"
84539,"
   أولادك محجوزين ولا لأ ؟ 😂😍
  ","

   دي حريتهم الشخصية 😬
  
"
84540,"
   الابهات بقت وحشه اوي ..اللي شيفاه واللي بسمعه من كل صحابي ..ليه كدا ياشيخ ..اشمعنا اباء الزمن ده 
هما عاشو ازاي واتربو ازاي ؟ ولا العيب مننا ولا ايه ؟
  ","

   الأخطاء التربوية الموروثة عبر الأجيال .. مع زيادة ضغط الحياة ونمطها المتسارع .. مع انفتاح أبواب الفتن في زمن عن زمن = بيسبب كل ده !
   
   دوركم بأه تحافظوا على نفسكم .. وتكونوا الحلقة المميزة اللي مش هتكمل نفس المطحنة دي.
  
"
84541,"
   كيف يُمْحى اثر الكلمات الجارحة من النفس ؟
  ","

   لا شيء كاللجوء لله .. ثم استعادة الثقة بالنفس !
   
   وأضيف أني كمحمد أحب ساعتها الاستعانة بحروفي .. تسندني ..
   
   كدرع وفي أمام سهامهم الطائشة.
  
"
84542,"
   يا أبتي فاكر""اصنع عالمك الخاص؟"" انا واخداه مُسكّن كل لمّا تضيق بيا الدنيا,عمالة أبكي ومستخبّية ومش عايزة اشوفه(بابا) عشان ما اضطرّش اتجرح او يودي نفسيتي فداهية, بس ضعفت مبارح وقلت مش حسامحه قلت هاخد حقي عند ربنا انا مش بردله جواب في الدنيا وبحاول على قدمقدر أبرّه بس عايزة أقتص عندربنا هل كده بأثم؟
  ","

   حقك لو كان ظالمك !
  
"
84543,"
   لا أنت شيخ و لا مش شيخ متوغوشنيش ؟؟!؟!؟! 😐
  ","

   خليك كده حيران 😬
  
"
84544,"
   ياشيخ رد على سؤالى
خطيبتى لما بقولها بحبك او وحشتينى بتزعل وبتخاف تكون تعصى ربنا
هى صح وانا غلط؟
ولا ايه رايك؟
  ","

   هي صح يا غالي !
   
   اصبر معلش ..
   
   الله يتم عليكم بخير.
  
"
84545,"
   ليه حضرتك معملتش ليزك
  ","

   عشان النظارة بقت حتة مني خلاص !
   
   ده بجوار إني خواف بطبعي 😬
  
"
84546,"
   مش متخيل منظرك وانت بتجاوب على سؤال بضحكه واللي بعده بغضب واللي بعده بحزن واللي بعده ..... الله يعينك ❤
  ","

   فعلا !
   
   اللي يركز معايا وأنا ماسك الجوال هيقول علي مجنون 🙃
  
"
84547,"
   لابس النظارة من سنة كاام ؟ 🤔
  ","

   تانية ثانوي .. ودي أول نظارة لي 😬
  
"
84548,"
   صلاح مقطع قلبي اووي 💔😥
  ","

   يا عم انتبه لحالك .. صلاح -ربنا يزيده- عنده ما يروق باله ! 😃
  
"
84549,"
   متحكيلنا يا شيخ عن بداياتك ع الآسك ، وإزاي اتعرفت وكده .
مش موضوع شهرة والله😂، بس شاركنا يعني 😊😊
  ","

   سبحان الله نفس بدايتي على الفيس من ٧ سنين !
   
   خمول تام ورغبة بس في المتابعة والاستفادة من الناس ..
   
   شوية بدأت أكتب وأجاوب .. كنت بلاقي عشرين سؤال مثلا كل يوم أخلصهم وأقفل وأرش ميه 😬
   
   ثم قدر الله كل هذا .. دون توقع مني ولا انتظار له !
   
   اللهم تقبل وزد .. واجعله حجة لي .. وسددني واسترني، في الدارين.
  
"
84550,"
   ينفع اقتل ابويا الظالم واتوب؟
  ","

   اتق الله .. فالظلم كله في سؤالك (القذر) هذا.
  
"
84551,"
   مش شك هو بيثق فيا جدا بس بيقولى بطمن لما بتقولى انتى فين وحترجعى امتى 
اتناقشت كتير معاه وهو عند رأية برضو. مش عارفة اجبهاله ازاى ؟
  ","

   خلاص لو مش خانقك وشايفه حق مكتسب له = ممكن تعمليها من باب جبر الخاطر يعني لو كويس معاك في العموم !
  
"
84552,"
   يعني ايه كشري ! عذرا انا مش من مصر بس الفضول هيقتلني
  ","

   هو حاجة ما تتوصفش الصراحة 😋
   
   تعالى مصر بالسلامة .. وجهز نفسك بشريط أنتوسيد 🙃
  
"
84553,"
   أبي خطيبى عايزنى اقوله كل تحركاتى لانه بغير جدااااا اقولة ولا مش. حقة ؟
  ","

   مش من حقه !
   
   الغيرة لو وصلت لشك مرضي = يبقى بلاها العلاقة دي أصلا.
  
"
84554,"
   الله أكبر عليك 😊 
انا فى اعجاب متبادل اهلها شافوا نفسهم عليا قولتلهم تمام اللى انتوا شايفينوا انا مش هغصب حد يعوزنى انا عاوز حد يرحب بيا ويحترمنى وأرحب بيه
  ","

   هو ده !
   
   لكن لازم تبذل كل ما في يدك .. وهي كمان من ناحيتها ..
   
   البنات يقدروا يعملوا كتير والله !
   
   لو تأكدتم من استغلاق الطرق = يبقى نتجاوز وكل واحد بيتمنى السعادة للتاني .. وما نعرفش الخير فين.
  
"
84555,"
   و هو يتحكم بقلبه ازاي يا شيخ؟ 
مش أنتوا بتقولوا إن الحب هو اللي بيبعث امل في الحياة و التضحية و الأمل؟!!! 🤔 
و سمعت كمان الحب مفيهوش كرامة! 
ازاي هيكمل حياتة بالطريقة دي؟
  ","

   الحب المتبادل .. اللي عايزه زي ما هو عايزني .. وعايزني زي منا عايزه !
   
   غير كده = كلام فارغ تبررون به ضعف نفوسكم، وسوء قراراتكم، وعمى اختياراتكم.
  
"
84556,"
   الرغبة في زاهد فيك ذل ! طب لو مش بايدك يعني لو بتحب وغصبا عنك مش قادر تبعد وعايز ال قدامك يبادلك نفس الشعور او حتي يحس بيك او يسيبك تعرفه قد ايه انت عايزه وبتحبه ! لو مش بايدك تعمل ايه هتتغلب علي قلبك ازاي !
  ","

   سامحني .. أنا لا أبغض في الدنيا شيئا كهذا الذل والضعف الذي تنسبونه زورا للحب !
  
"
84557,"
   حصل تجاوزات بينى وبيت خطيبى غصب عننا بسبب الظروف جايز من تشدد بابا او من مواقف كتير صعبه مرينا بيها هو بيحبنى ومحترم جدا وعارف ربنا فجأنى وطلب نكتب الكتاب بس بابا قاله عندى كتب كتاب زى مش كتب كتاب خروجات ممنوع والقعده بحساب وبابا مردش عليه لحد الوقتى عاوزه افتح الموضوع تانى اقنعه بايه
  ","

   اكتبوا الكتاب .. وتكلمي مع والدك بصرف النظر عن كلامه فيه كذا ومفيش كذا.
  
"
84558,"
   تقدم لخطبتي من نحسبه ع خلق و دين عنده 32سنه و عنده شعر ابيض واضح ممكن اطلب منه يصبغه قبل الخطوبه و لا ممكن يحصل سوء فهم
  ","

   عادي .. لو حصل بينكما قبول.
  
"
84559,"
   أنا خايفه اوى يا شيخ كنت مخطوبه لمدة سنه واتفسخت من 4 شهور بعد ظلم منهم لي وتعب *مكنتش بحبه ولكني أحسنت معاملته* والمفروض ان فيه حد مناسب بس مش قادره أتقبل أي حد مش هو بس مش بطيق ابص في وش اي واحد اصلا ...مرعوبه اوى من الخطوبه ومن قرب أي شخص و اني مش قادره اتقبل شكل آى شخص دي مشكله اعمل فيها ايه
  ","

   لازم تعرفي تاخدي قرار بالتجاوز .. وتكوني قوية وتكملي حياتك .. والأيام هتداوي !
   
   المهم ما ترديش الظلم اللي وقع عليك بظلم واحد ملوش ذنب ..
   
   لازم تكوني عارفة بتعملي إيه لأن نبرتك فيها ضعف وأفورة !
   
   اللي اتظلم المفروض يعاقب ظالمه بأن يسعى لسعادته .. مستبشرا ..
   
   مش يحبس روحه في قفص ذكرياتهم السيئة.
  
"
84560,"
   فين الذل ما يمكن البنت عجباه وعاوزها 🤔
  ","

   أيوه .. بس لما تكون هي مش عايزاه = يبقى بيهرج !
   
   احنا بنمدح الإصرار في حالة الرغبة المتبادلة والظروف بس معاندة ..
   
   أما الرغبة في زاهد فيك = ذل.
  
"
84561,"
   انا نازله من الرياض بكره لمصر ان شاء الله هصلى الضهر فالبيت والعصر فالمطار وميعاد طيارتى 7 الاربع اقلاع كده اما انزل مصر هيبقى عليا المغرب والعشا اصليهم ازاى 3 المغرب و4 العشاولا2
  ","

   صلي المغرب في الطيارة ..
   
   الخطوط السعودية بيكون فيها مصلى صغير.
  
"
84562,"
   ياشيخنا الكريم..انا طالب طب امامى سنتين لانتهاء الدراسه..الحمد لله امنع نفسى بكل الجهدعن الاختلاط بالصوم والاستغفار.تعبت من مجاهده نفسى.كل اما اقابل بنت كويسه من الاقارب او حد يوصفها ليا يكون فيها كل خلق الحياء والدين .بسبب الماديات الصعبه جدا عليا مش بعمل اى حاجه فتره اسمع خبر خطبتها تعبت اعمل اي؟
  ","

   الله يوسع عليك يا دكتور وييسر أمرك .. هتاخد نصيبك بإذن الله، ما تقلقش.
  
"
84563,"
   أراه غير مناسب واخبرته بذلك كثيرا وفي كل مره كان يصر على المحاوله.. تفدم لخطبتي و رفضه ابي خوفا لكونه من محافظة اخرى ..ولكوني غير متمسكة او قد اكون خائفه لم احرك ساكنا.. يقدم الكثير لاجلي وعلى إستعداد لفعل كل شئ.. اشك في راي حينا و اظنه خوفا بداخلي.. و يؤلمني قلبي ماذا افعل
  ","

   أنا لا أطمئن لإصرار أحدهم الذي قد يصل لحد الذل !
  
"
84564,"
   ابي...امته اللي بنحبهم هيبقو معانا و يفضلو جنبنا ؟💔😢
  ","

   لا ضمانة لهذا .. إلا في الجنة !
   
   وسعيد الحظ من عجل له شيء من نعيمها بجوارهم هنا ..
   
   عرفتم لم أدعو دوما ب: اللهم جنة قبل الجنة.
  
"
84565,"
   انا مخطوبه بدبله بس 
وانا فرحانه بوجوده في حياتي وأهلي كمان 
اهم حاجه الرضا في النفوس
  ","

   الله .. الله !
   
   أومال بس مين اللي بينفخ العيال هنا 😂
  
"
84566,"
   انا اتخطبت بدبله ومحبس وعادى ياشيخ أهلى وافقوا والحمد لله بحمد ربنا على رزقه ليا بإنسان طيب خلوق وبيتق الله فيا المهم عند الاهل انه يكون ابن حلال وهيصون بنتهم وهيسعدها.. ادعيلنا بتيسير الزواج
  ","
  ....
  "
84567,"
   ما هي أجمل كلمة قيلت لك ؟
  ","
  ""بكرة تشوف الخير كله"" !
  
  أمي.
  "
84568,"
   زوج اكتشف اني باخد حبوب منع الحمل ومخاصمني وعملت كل المحاولات عشان اكلمه ومش راضي وكلمت ناس تتوسط ومفيش فايده مع اني اتأسفت وكمان ليا عذري لسالي سنتين في صيدله
  ","

   كان لازم تتفقوا على الحاجات دي قبل الزواج !
   
   الله المستعان.
  
"
84569,"
   ليه بحس انى دمى تقيل ومحدش طايقنى
  ","

   عشان أنت شايف نفسك كده !
  
"
84570,"
   افضل مشروب بارد وساخن من باسكن روبنز ؟
  ","

   اعزمني وأنا مش هخبي عليك 😬
  
"
84571,"
   شيخ ممكن كلمه للى بيفضلوا يبعتلونا ع الاسك ويحاول يكلمونا ويشغلونا حتى لو إحنا مبنردش بس ساعات الإنسان بيبقى ضعيف وبيتأثر
  ","

   أقولكم أنتم اعملوا بلوك !
  
"
84572,"
   يارب دايما أكون عند حسن ظنك : D نسيت اقولها
  ","

   يا رب 🌹
  
"
84573,"
   انت مصرى ؟و لا ايه 😂😂
  ","

   أيوه مصري وابن مصري .. وابن مصر كوبر يخزيه 😏
  
"
84574,"
   حاول مرارا وتكرارا ان يفوز بقلبها ويلفت انتباهها ولكنها اصرت على مبادئها وهذا لا يبرح حتى رأى شبه انفراجه وبعدما تعلقت مضى وكأن لم يكن وهى كرامتها لم تسمح لها ان تسأل لما  مسكينة هى محطمه القلب..قول لها شئ
  ","

   بل عزيزة نجاها الله وأكرمها !
   
   بعضهم يتحول الأمر عندهم لمجرد تحدي .. كانتصار تافه لنفوسهم الصغيرة ..
   
   فإذا أحس به ولى على عقبه منتشيا بنقصه !
   
   لتحمد الله وتشكر فضله وتسعد بقلبها يعود من جديد لحمى السمو.
  
"
84575,"
   ما تفسده مصر ف أرواحنا أنت تصلحه ...❤ 

ربنا يرزقك الإخلاص يارب ويحفظك بحفظه ..❤
  ","

   جبر الله خاطرك أخي 💚
  
"
84576,"
   حضرتك مش عارف متابعتى لحضرتك وصحبة الجنة فرقت معايا ف شخصيتى وتفكيري ازاى .. الله يديمها نعمة يارب ويجمعنا ف عليين
  ","

   يا رب .. يا رب ..
   
   آمين.
  
"
84577,"
   كوني اتقدم لبنت بدبله ومحبس عيب ؟
وهل انتظر لما اجمع  تمن شبكه ؟
  ","

   لو وافقوا وصبروا عليه = مفيش مشكلة.
   
   ولما ربنا يوسع عليك عوضها وشيلها جميل لأهلها.
  
"
84578,"
   انا كليه وهو دبلوم سألت حضرتك قبل كده 💔
  ","

   حسب شخصيته وذكائه العاطفي والاجتماعي.
  
"
84579,"
   أنا نفسي أقدم ف المعهد العالي للفنون المسرحية جدا ي شيخ وأمثل وأنا محجبه هل ده حرام أنا دورت كتير ف الأرشيف ملقتش إجابه
  ","

   للأسف سكة مش هتعرفي تفضلي نضيفة فيها !
  
"
84580,"
   اكتشفت بالصدفه ان خطيبى بيشوف حاجات مش كويسه عارفه انه ضعف هو انسان كويس جدا خلقا ودينا عاوزه اساعده معتش يعمل كدا بس من ما احرجه او اجرحه
  ","

   طنشي.
   
   ما دام مش واصلة معاه لإدمان مرضي ..
  
"
84581,"
   لو انا ف كليه علميه ومش حاباها ومش بتقدم فيها وهي معتمده ع الشغل اكتر ، انا اقل واحده ف زمايلي جالي احباط بسبب كده ، الحل ايه اكمل ع الوضع ده ولا اشوف كليه تانيه ؟
  ","

   لا تستسلمي !
   
   دوري فين المشكلة .. أنت مش أقل من حد.
  
"
84582,"
   الدنيا سوده اوي
  ","

   بدون سجود !
  
"
84583,"
   احنا شكلنا بقى فانله فعلا ياشيخ
  ","

   مش قعد يقول هلا هلا !
   
   خليه يخاف ويقلق بأه براحته 😏
  
"
84584,"
   يا شيخ يهمني رأيك مخصوص وحضرتك قلت ان اللي مش بتجاوب ع سؤاله ممكن يلاقي اجابته في باقي الاسئلة الل هنا يعني بس انا فضلت ادور والله وملقتش ..
ارجووك رد .
هل حرام العمل في بنك كموظفة لانه بيشتغل ع القرود ويُقال انها شبة حرام عشان الفايدة وكدة وهيكون الراتب منه .هل حرام؟ 
ارجوووك رد 💔
  ","

   مفيش ورا القرود إلا وجع القلب ! 🐒
   
   (أما العمل في القروض الربوية فحرام).
  
"
84585,"
   بس حلوة ايموجي الابتسامة اللي ف اثر عﻻمة السجود ي ابو انس 😂
  ","
  😃
  "
84586,"
   واحد مصري هيشجع ايه نيجيريا 😁😂
اللبس مدي على نيحيريا شوية 😂😂
  ","

   ولا السنغال حتى 😬
  
"
84587,"
   مأمن على نفسك 😂😂😂😂
  ","

   وفانلة مصر ورايا على فكرة كنت مجهزها 😃
   
   أصلا الحدود تراب ..
   
   والإقامة تتجدد.
   
   (الوصولية وما بعدها 😂).
  
"
84588,"
   يعني بتشجع مصر ي ابي💚
  ","
  😬
  "
84589,"
   هى نتيجة الماتش كام يا شيخ عشان انا في الشغل ؟
  ","

   خليك في الشغل أحسن 😃
   
   خلص ٢ / ١ للأخضر.
  
"
84590,"
   الفريق اللي فاشل يا شيخ اصلا
  ","

   أنت كلبة .. حصالة المجموعة ! 😂
  
"
84591,"
   كنت بتشجع مصر ولا السعودية ؟😂😂
  ","

   اتربيت على الطعمية .. والكبسة كتافي من خيرها 😬
  
"
84592,"
   شي اذا سويتوه تحسون براحه؟
  ","

   الوقت ؟!
   
   أشتم كوبر 🙃
  
"
84593,"
   لو سمحت ممكن تجاوبني على سؤال القطة؟
  ","

   قطة ! 😢
   
   ألقاكم يا صحبة الجنة 💚
  
"
84594,"
   شدوا حيلكم يا مشايخ في الدعاء عشان المنتخب النهارده وإلا نقفلكم الاسك دا
  ","

   يا راجل !
   
   إلا ما دعينا عشان التأهل .. هندعي عشان لقب الحصالة 😏
  
"
84595,"
   بالله ترررد
بخلص 5 طب اهو وبرفض القلة اللي 
بيتقدموا على أمل اني هقابل حد جاي عشاني أنا.. مش عشان فلان قريب طنط فلانة صديقة الاسرة..
تفكيري غلط؟
  ","

   طبعا !
   
   ممكن جاي عشان طنط قالتله عندي لك عروسة مفيش بعد كده ..
   
   ولما يشوفك يقتنع بك وتقتنعي به .. والسلوك تلمس .. والكهربا تنور .. وينسى طنط واللي جابوا طنط.
  
"
84596,"
   طب الي بيحب واحده  من اكتر من6سنين وكاتم جوه قلبي قلبي واجعني من التعلق جدا بس خايف عليها وبحبها عمرنا ماكان بينا اي حاجه ولا اي كلمه مرضاش لها التعلق وما عند الله لا ينال الا بطاعته بس بدعي ربنا ديما يجمع بيننا في حلاله
  ","

   رجل !
   
   خذ بالأسباب يا حبيبي واستعن بالله ..
   
   ربنا يسعدك.
  
"
84597,"
   مكلمه اهلى على واحد هيجى ان شاء الله يتقدم خلال شهر هو قالى كدا ومفيش بينا كلام وهو معايا فى الكليه الدفعه كلها بتشهد باخلاقه واحترامه وهو بيحبنى من تانيه واحنا لسه مخلصين وقالى اهه بس اهلى مش موافقين عشان المستوى الاجتماعى وانا شايفاه مفهوش غلطه شكلا واخلاق وتدين ماشاء الله اعمل ايه 
اقنعهم ولااسكت
  ","

   ييجي بس ويقعد .. يمكن يشوفوه ويغيروا رأيهم ..
  
"
84598,"
   قصيرة ايه اللي مفيهاش اغراء 🙄
يكفيكي انك لما تقفي جنبه بتقف عند القلب❤
  ","

   بيقوم يربط الحبل في المروحة 😬
   
   ارحمونا وارحموا نفسكم.
  
"
84599,"
   رأي حضرتك يهمني عشان الرؤية .. هو دبلوم و انا كلية و سمعت عنه انه انسان مثقف و متفاهم .. انا قلقانة من ثقته بنفسه و ف المستقبل ف تعاملاته معايا و الاولاد و هكذا فيما بعد .. شوفت شكله متقبلاه ، بعضهم بيقولولي اني اوڤر و نظرتي بعيدة و البعض بيقول عادي ،، محتارة و محتاجة رأي سديد و ناصح امين .. جزيت
  ","

   اقعدي معاه مرة واتنين واتكلموا .. وهتبان لك الدنيا ..
  
"
84600,"
   احمدي ربنا انك مش رفيعه 😂
قصيره و رفيعه و الناس بتفتكرني طفله وانا ف جامعه اصلا 😂💔عيشي حياتك يا بنتي 😂💪
  ","

   مثلا !
  
"
84601,"
   شيخنا الفاضل أسأل الله العظيم أن يمتعكم بالصحة والعافية 
كنت عاوزة اسأل انا متزوجة من تلات سنين ولم ارزق بأطفال عندما تأتيني العادة او ألمها أبكي كثيرا فهل ذلك يعتبر اعتراضا على قضاء الله وقدره؟  
أنا موقنة أن كل شيء بقدر وأن لكل إنسان نصيب لكن الحزن خارج عن ارادتي
  ","

   نحزن وتدمع عيننا .. وقلبنا راض، ولا يقول لساننا ما يسخط ربنا !
   
   الله يرضيك ويقر عينك بذرية صالحة ..
   
   ابذلوا الأسباب .. وادعوا الله .. وسندعو لكم ..
   
   قريبا تبشرينا .. آمين.
  
"
84602,"
   هو البنت القصيره متعتبرش فيها اغراء انا خايفه اتجوز عشان كده بس انا مش رفيعه يعنى؟
  ","

   بطلي العبط ده !
  
"
84603,"
   مش يا شيخ الغسل دا للجماع عن حديث النبى اذا التقا الختانان وجب الغسل  اما الماء سواء المذى ولا الودى بننضحهم بالماء ونتوضا بس ؟!
دا قراتها ف كتاب ارجو التوضيح
  ","

   المني منه الغسل على أي حال.
  
"
84604,"
   بناخد وقت أد ايه يا أبي عشان نتجاوز و ننسى ؟!
  ","

   على حسب كانوا عندنا إيه !
   
   بعضهم يتجاوز ببسكوتة آيس كريم .. وبعضهم يظل العمر بأثر لا يزول وإن انتهى من طعمه الأليم.
  
"
84605,"
   اتأكد ازاي انه فعلا مبيشربش سجاير مش بيقول انه مبيشربش عشان بس متضايقش
ياريت حل فعلا يا ابي اسأل اخته و احلفها تقول الصدق و متقولوش اني سألتها؟
  ","

   من طريقة تكرارك للسؤال ومن صيغته واضح إنك موسوسة !
   
   ربنا يهديك.
  
"
84606,"
   أنا فرحانة جدا يا شيخ إن أردوغان إكتسح كدا ❤❤😇😇
  ","

   ربنا يوفقه وينفع به ..
   
   مش بنقول إنه خليفة المسلمين لكنه بلا شك أفضل من أي حد تاني !
   
   لا يكابر في هذا إلا أحمق.
  
"
84607,"
   انا نجحت يا شيخ واتخرجت من صيدله 😊🎊🎉
  ","

   ألف بركة 🌹
   
   وعقبال الجميع يا رب ..
  
"
84608,"
   جلست رؤية مع أخ وحصل قبول مبدئي، الأمر كان مفاجئ جدًا واضطريت للجلوس، الفكرة نفسها كنت مأجلاها فترة لغاية ما أنجز شوية حاجات في حياتي لان أكيد الزواج هيأثر عليها، ولغاية بردو ما أحس باحتياج للزواج ورغبة له
أنا مش عارفة أنا كدا صح ولا غلط 
أنا22 سنة
  ","

   كمّلي لو كويس وعجبك.
  
"
84609,"
   نفسي تميل لحب الزينة وإن الناس تشوفني حلوة 
ومينفعش نتزين فى البيت عشان إخواتنا الذكور وآبائنا 
الله المستعان 
في بيت زوجي بإذن الله
  ","

   لو ما كنت هكذا = لما كنت أنثى طبيعية !
   
   ولذا عظم الله أجركن في الحجاب ومواراة الزينة، والتعالي على رغبتكن في حب الثناء؛ ابتغاء مرضاته سبحانه.
  
"
84610,"
   لو استخرت وحلمت انه جالس على الطرف الاخر من السرير ويبتسم لي كدا معناه ايه
  ","

   ملوش علاقة !
   
   والاستخارة مش لازم فيها رؤيا.
  
"
84611,"
   لا حضرتك انا حبيت 8 سنين ولما اتقدم قال انه كان عنده نفس المشاعر طول ال 8 سنين 
دلوقتي 15 سنة 8حب و7جواز  و بنتين 😁
  ","

   الله !
  
"
84612,"
   بالله ترد ياشيخ اما الحب من طرف واحد ويعف نفسه او نفسها يبقي يستاهل قطم الرقبه لو اتكلموا واعترفوا لي بعض حرام امال بقي الي يحب يعمل  ايه ماهوه بيمنع نفسه لحد اما يكون جاهز انه يتقدم وبيدعي ربنا ولا يقولها نعمل ايه ومافيش نظرات ولا اي حاجه  بينا خالص بس هوه حب في قلوبنا وخلاص
  ","

   ده مش من طرف واحد حبيبي !
   
   ده بندعي ربنا يتمه على خير.
  
"
84613,"
   لو بنت اهلها عايزين يجوزوها لواحد هي مش حباه ولا عيزاه وهيجوزوها غصب عنها تعمل ايه؟!
  ","

   مفيش حاجة اسمها غصب عنها.
  
"
84614,"
   ارجووووووك رد ..لو بنت حلمت بأشياء محرمه بدون تفكير منها في اى شئ كهذا ..
هل وجب ان تغتسل ؟؟؟وهل عليها ذنب ؟؟؟
  ","

   الغسل يكون فقط من الإنزال .. ولا شيء عليها !
   
   هذا أمر طبيعي.
  
"
84615,"
   طيب و16 سنه فارق نفس الكلام مادام في ارتياح وقبول وإحسان وثقافة
  ","

   مفيش قاعدة للسن يا جماعة !
   
   وفيه نوع معين من التوافق مش بيفرق معاه ولا عشرين سنة .. وإن كان نادرا.
  
"
84616,"
   شعري مش ناعم ياشيخ بس لما بسشوره وبفرده بيبقى حلو جدًا .. خطيبي مادياته مش كويسة قوي والحاجات اللي بعملها لشعري دي بتصرف الافات في السنة😓 اعمل ايه اقوله قبل ما نكتب كتابنا ولا اعمل ايه خايفة يكرهني بعد ما نتجوز اذا ما قدرش يوفر لي الفلوس اللي بصرفها وخايفة مايحبش شكلي لو بطلت😢
  ","

   طنشي .. محدش كامل !
   
   بس يكون فاهم إن شعرك (لو كان شافه) مفرود ومتظبط.
  
"
84617,"
   انا ملول جدا ،لسه مخلص كليه وبالاقي شغل بس وقته طويل فبارفضه لاني عارف اني مش حاقدر اكمل لاني اصلا متعود علي الحركه الكتير والحريه ،وباحب الشغل جدا بس باحب ابقي حر اعمل ايه؟
  ","

   لازم تشتغل حبيبي .. وتتأقلم !
  
"
84618,"
   هو فرق 11 سنة كثير بين الزوج والزوجة
  ","

   لأ !
   
   المهم التوافق بينهما.
  
"
84619,"
   انا حبيت واحدة 5 سنين يا شيخنا و من كتر ما زهقت كبرت دماغى :(
  ","

   ههههههه
   
   الكائن الذكوري في أبهى صور البرنسة 😬
  
"
84620,"
   حرام نقول "" يا أرض احفظي ما عليكي "" ؟
  ","

   أيوه .. معدش حد يستاهلها 😬
  
"
84621,"
   بسيطه الحمد الله —امي بحاول ارضيها علي قد ما اقدر بس هي شديده علينا دايما عايزانا في شغل سواء البيت او المذاكره  ومنمسكش الموب خالص وزعيق وشخط والموضوع بيقي مش مستاهل بزعل انها مضايقه وفي نفس الوقت مش عارفه اكفيها   هل عليا اثم
  ","

   اعملي اللي تقدري عليه .. وأحسني معاملتها .. وطنشي.
  
"
84622,"
   اتا بتاعه الرؤيه امبارح ، الحمد لله كله تمام شكرا ياشيخ علي داعواتك وصلت ❤
  ","

   يا ميسر يا رب !
   
   على الله نطلع بشوية محشي ولحمة في الآخر.
  
"
84623,"
   ليه ياشيخ دانا حبيت واحد 5 سنين من غير ماقوله ...واستنفزت كل مشاعري وطاقتي عليه في الفاضي
  ","

   تستاهلي قطم رقبتك 😬
  
"
84624,"
   حضرتك قلت المؤهل ف الدرج طب لو متقدملي واحد حنين جدا ومحترم واهله ناس جميله 
بس انا صيدله وهو معهد 
انا حاباه جدا بس خايفه من رد فعل اهلي 
وخايفه اجي اليوم اللي احسه قليل او اتاثر بكلام الناس  فاظلمه معايا 
رايك ايه
  ","

   ما دمت خايفة = يبقى ما توافقيش !
  
"
84625,"
   سؤال غريب شويه بس ياريت تجاوبني 
هو حكم لبس البنطلون للبنت زي حكم وضع البرفان ؟؟
  ","

   كلاهما حرام .. خارج البيت.
   
   (أقصد البنطلون الضيق المجسم).
  
"
84626,"
   الحب من طرف واحد يستاهل التضحية ؟
  ","

   يستاهل قطم رقبته !
  
"
84627,"
   استاذي انا في حيرة من امري اسأل الله ان لا تقع في ضيقة ابداً .. لأسباب لا اود ذكرها سوف اُفضح .. هل يجوز ان استر علي نفسي بالتدخل الطبي ام اكتفي بالاستغفار علماً اني قد توبت الي الله
  ","

   إن كان باغتصاب أو خطأ حركي أو طبي = فأنا أقلّد الفتوى القائلة بالجواز.
  
"
84628,"
   رددت كثيرا يا ابتي اننا يجب ان نحسن معامله ابائنا حتي ان لم نكن نحبهم ولكني لم استطع فعل ذلك لقد استنزف روحي لقد كان السبب في الام كثيره لي لقد سرق مني براءتي كم اتمني بعده عني بِت اسعد برحيله من المنزل صدقا لم اعد احتمل وللاسف رجعت الي عاده اذيت جسدي حتي اخفف من الم قلبي ولا اطيق الطعام وفقدت بسمتي
  ","

   لازم تروح لطبيبة نفسية .. فورا.
  
"
84629,"
   ياشيخي لو واحد اتقدملي جاي البيت لوحده ف الاول ع اساس بيعرفنا بنفسه وبيشوف الوضع الاول قبل ما يجيب اهله .. بس جاي ايد ورا وايد قدام 😑
دي علامة ع بخل ولا ايه!! :/
  ","

   مش مشكلة !
   
   هيبان لما يجيب أهله.
  
"
84630,"
   قطوف تمتنع 
اختي اكبر ميني بسنتين ومكملتش تعليم ولا بيتقدملها حد وانا عكسها كملت وبتقدملي ناس كويسين بس انا برفضهم حفاظاً علي مشاعرها مع انه سني ٢٥ بس هي تتعب لاني ظاهريا افضل وماتتكلم بس واضح للكل مابقدر شوف اختي تموت قدامي يسببي😢 وعلي يقين أنه ربنا يعوضني 
هل هيك حرام علي؟
  ","

   مشي أمورك يا بنتي !
   
   يا دوب كده تتزوجي ..
   
   وهي هيجيلها نصيبها بإذن الله.
  
"
84631,"
   هترد ازاي ده ٢٠واحد ف دقيقه عملوا لايك
فتخيل لما ال٢٠يبعتوا اسئله
او كل واحد منهم كام سؤال
لا لا لا مفيش امل
امل ماتت
  ","

   كانت ست طيبة 😔
  
"
84632,"
   يا ابى انا محتاجة ردك جدا فى واحدة متجوزة واحد وهو بيهينها ويضربها ومحدش من اهلها بيتدخل وبباها بيضربها برضه ومامتها بنقلها ده عقاب ربنا ليك عشان حصلت تجاوزات في الكلية بس هى تابت وهى عايزة تطلق بس مفيش مكان تقعد فيه ولا بيت اهلها ومعهاش فلوس للقضية واهلها مش واقفين جبها انصحها يا ابى حتى واسيها!
  ","

   تدعي ربنا يهدي اللي حواليها .. أو ياخدهم !
  
"
84633,"
   مكتوب كتابي لينا سنه وشويه حصلت مشكله بينا كبيره في الأول بسبب بنت هو كان بيحبها في أيام الجامعه بس بيقول ما  كلمتهاش وما تقدملهاش لأنها من بلد تاني النهاردا جاب سرتها وبيقول انها كانت شبه الملايكه وهو كمان الدكتوره في محاضره شاورت عليهم هنا الاتنين وقالت الاتنين ملايكه دمي اتحرق جدا وقلبي وجعني
  ","

   بيهرج طبعا !
   
   دايما بنقول مالكم دخل بماضي شركائكم .. اللي يلزمكم من يوم دخلتم حياتهم وبس.
   
   أما تكرار هذه السيرة بالطريقة دي حتى لو بدافع غيظك يعني ومضايقتك فمش مقبول ..
   
   ولازم تفهميه كده.
  
"
84634,"
   هو حضرتك بتشتغل إيه يا أبي ؟ 
سؤال بجد والله يعني بالمؤهل ولا لا
  ","

   المؤهل من يوم خدته وهو في الدرج !
   
   أنا حاليا مسؤول مواقع التواصل الاجتماعي ومحرر نصوص بمؤسسة ابن جبرين الخيرية.
  
"
84635,"
   إذا لم تكن هناك اختلافات في الراتب أو عدد ساعات العمل لكل الوظائف، فأي وظيفة كنت ستختار؟
  ","

   غالبا هفضل زي منا يا آسك !
   
   زود الراتب بأه 😃
  
"
84636,"
   انا بقول قول هنا القاكم يا صحبة الجنة بدل ما امي تيجي تخلي الشبشب يسلم عليا
  ","

   ألقاكم يا صحبة الجنة 💚
  
"
84637,"
   احنا اسره من ٥ بنات ووالدي متوفي و مرتب والدتي ٢٠٠٠ جنيه و كل شويه الدنيا تغلى ادعولنا
  ","

   يا وجع القلب !
   
   لا كده مش هقدر أكمل ..
   
   يا رب وسع علينا وعلى المسلمين ..
   
   يا رب أغننا من فضلك أجمعين.
  
"
84638,"
   يا شيخ انا آثمه لو وافقت على عريس امي مش مرتاحاله بدون سبب وانا مرتاحاله جداً و بتقولي لو وافقتي عليه مش هفرح بيكي ؟!
  ","

   حقك !
   
   وأحسني معاملة أمك.
  
"
84639,"
   حابة أفرح حضرتك .. بابا الحمد لله الحمد لله راق عني شوية .. اه مش زي الأول بس راق عن أول المشكلة الحمد لله .. ادعيلي ربنا يحنن قلبه عليا و ميزعلش مني ❤
  ","

   يا رب لك الحمد !
   
   الله يسعدك ويحفظك .. ونتعلم بأه من اللي فات.
  
"
84640,"
   أعلم أن سؤالي رٰبما يكون لا جواب له لكن لِمَ الحياة بقرب الله جميلة هكذا والحياة بعيدة عنه مليئة بالتوهان والحزن !
  ","

   لأنه يعلم من خلق !
   
   وهو اللطيف الخبير.
  
"
84641,"
   بهزر والله يعلم الله اني بحبك في الله ضحكتني والله 😂😂😂😂😂😂😂
  ","

   أيوه كده نجيب ورا 😬
   
   حبيبي الله يسعدك 💚
  
"
84642,"
   غير السائله
متقلقيش انا كنت بلعب واتنطط بغباء ومكنتش فاهمه ولما كبرت وفهمت عندي نفس الهاجس ال عندك بس الحمد لله كله تمام؛ وحاليا معي علي والتانى فالسكة☺️
ابعدي الوساوس دي عنك
  ","
  ....
  "
84643,"
   يمكن اهلها ظروفهم ع قدهم ف مش عايزة تكون عبء عليهم مثلا !
  ","

   لا .. أنا عارف تفاصيل الموضوع ..
   
   ادعولها بالهداية.
  
"
84644,"
   كم عدد البيض الذي تناولته اليوم؟
  ","

   يكفينا وجودك ! 😛
  
"
84645,"
   فين علامة الصلاة اللي بتضحك يا شيخ :D
  ","

   طيروها 😬
  
"
84646,"
   غير السائله... 
هل إذا فعلته تأثم شرعا ؟
  ","

   لا .. إن كانت تقبله.
  
"
84647,"
   @@@@اطلقت من تلات ايام ف بيت أهلي بقالي اكتر من سنة ونص وكان مسافر نفسي يرجع لي هو ظالم اعمل ايه ياما بعت  له لو تذكرني بعت لحضرتك ع الفيس قلت لي روحي بيت اهلك فعلا محتاجاه جدا
  ","

   لا أكرر النصيحة لمن تستمرئ الذل لنفسها !
  
"
84648,"
   اناحامل و هنزل مصر ع الولادة جوزي مصمم اني أقعد في شقتنا قولتله اني ظروفي متسمحش دلوقتي اخدم نفسي و خصوصا بعد الولادة و مقدرش اقول لماما تعالي اقعدي بيا عشان كمان مسئولية بيتها و شغلها دا غير اهانات اهله تجاه اهلي مسبقا و مش شايفة مصلحة من اصراره غير ارضاء اخواته اللي رافضين حضرتك رأيك ايه انا صح ؟
  ","

   هو كلامك صح طبعا !
   
   لكن اتفقا سويا .. العند هنا ما ينفعش.
  
"
84649,"
   أنا أختي وزوجها وعندهم بنتين صغيرين وأمه وأبوه كبار مش بيشتغلوا وأخوه الكبير متوفي، بيمشوا نفسهم ب 800 جنيه فالشهر متخيل ي شيخ!! ومفيش مصدر رزق تاني 
استحلفك بالله كل ما تتذكر كلامي تدعي ليهم عشان ضاقت بيهم ومعظم المشاكل بسبب قلة الفلوس والله يعوضهم خير ويرزقهم . هو بار جدا بأهله وبيجي ع أختي بسببهم
  ","

   يا رب وسع عليهم ويسر أمورهم وأغنهم من الحلال الطيب.
  
"
84650,"
   انا عايش ف قريه وبقبض 2500 و شقه موجوده و عندنا ارض و لها ايجار كوويس المستودي داا للجواز
  ","

   كويس حبيبي .. وفقك الله.
  
"
84651,"
   ادعيلي ياشيخ عندي رؤيه حالا
  ","

   عالصبح كده ؟! 🙃
   
   الله يوفقكم للخير ..
  
"
84652,"
   يا شيخ هل نرضى  بذى الخلق و الدين و نسيب كل حاجه تانيه زى عيلته و مكان سكنه و مستواه العلمى و كده
  ","

   لا طبعا !
   
   كلاهما (الدين والدنيا) معتبران.
  
"
84653,"
   $$ 
هو السؤال محرج يا شيخ ؟ 
ايه عدم ردك عليه ؟
  ","

   فين السؤال ؟!
  
"
84654,"
   مكسوفة و انا بسألك اوي كنت صغيرة و عملت حاجات مش ضامنة اذا كنت لسة عذراء او لأ و مكنتش فاهمة.. كتب كتابي قرب و بحبه و مش عايزة اخسره اقوله ولا اعمل ايه *****
  ","

   روحي لطبيبة نسا اطمني على نفسك .. وإياك تقولي أي حاجة ..
   
   غالبا هتبقي زي الفل بإذن الله.
  
"
84655,"
   تعرفت بشاب متدين وناجح وحافظ للقرأن ف اعترف بحبه لي وكلم اهلي بس لسه محصلش ارتباط وبيفضل يكلمني ويقولي كلام حب وفضلت اقوله حرام وكده حاسه اني رغبتي تجاهه بتقل ومش عوزاه مش متقبلاه شكلا هل حرام عليا لو قولتله كل شئ نصيب علشان السبب دا؟
  ","

   بل هذا هو الأولى !
   
   لأنه واضح مش ناضج.
  
"
84656,"
   ما حكم رسم البورتريه ؟
  ","

   زي ده ؟! 😃
  
"
84657,"
   2000 مرتب يفتحوا بيت ؟!
  ","

   لو مش عايش إيجار .. ومكفولة له المواد الأساسية كالأرز والقمح ..
   
   لو عايش في الريف من الآخر.
  
"
84658,"
   ايه الفرق بين الحب الحقيقي وحب التملك؟
  ","

   كالفرق بين أمك إذ تُطعمك !
   
   وبين الطبق الماسخ الذي يقدم للسجين !
  
"
84659,"
   هههههههههههه م عاد في تفحيط في التحلية يا حبيّب فيه حريم يسوقون😂
  ","

   ولا يدعسون 😢
  
"
84660,"
   ممكن اعرف ايه الحدود بيني وبين خطيبي كتبنا الكتاب وناقص شهر ع الفرح
  ","

   الجماعة العزّاب .. أنا مليش دعوة والله .. هم اللي بيقولوا أهو ! 😬
  
"
84661,"
   مين طلعت رخصه وساقت سياره اليوم؟
  ","

   ذنبنا في رقبتكم ترى ! ☹️
   
   ما أقول إلا الله يسترها علينا.
  
"
84662,"
   أنس هيبقى أفضل طفل في المدرسة :D
اللهم بارك.. الله يحفظه من كل سوء ويبارك فيه ويحفظه لحضرتك 🌸
  ","

   هيطلع لأبوه يعني ؟! 😛
   
   اللهم آمين.
  
"
84663,"
   ربنا يحفظه وينور بصيرته دايما
  ","

   يا رب 🤲🏻
  
"
84664,"
   خطيبتي فسخت الخطوبة من سنة وجاية دلوقتي تقولي عاوزة أكمل ، هي كويسه وبحبها لكنها من الشخصيات المتردده ، تنصحني بإيه
  ","

   الأمر إليك يا غالي !
   
   لكن لازم تعرف ليه سابتك .. وليه راجعة ..
  
"
84665,"
   يكون شخص يعتمد عليه وسندلي في الحياه. يكن مصلي وتقي .. 
مبأفورش في مواصفاتي بالعكس..  ساعاات بفوت واعدي
  ","

   تمام ..
   
   الله يوفقك ويرزقك ..
   
   كويس إنك فهمت قصدي.
  
"
84666,"
   عمنا محمد ابو عطية ..انس راح المدرسة النهاردة ولا خد اجازة
  ","

   أنس لسه بيقدم أوراقه 😃
  
"
84667,"
   %%
  ","

   ممكن .. لكن بتورية وأدب .. وتكون مالي ايدك من ظروفك.
  
"
84668,"
   انا قرفانه شوية ، وهو مش عاوز الاحساس ده مني 
مش عارفا اعمل اي
  ","

   حقك ترفضي .. ولا يحل له إجبارك.
   
   ودي يا شباب للأسف من آثار مشاهدة الحرام .. بتكون عايز تطبق وتطالب زوجتك المصونة بأفعال العاهرات .. وهنا سبب كثير من المشاكل في البيوت ..
   
   آه بنقول تفعل كل ما في طاقتها ووسعها واستعدادها لإسعاد زوجها وإعفافه .. لكن إجبارها على ما لا تطيق لا يحل لأحد منكم أن يطالب به باسم الشرع .. الشرع حرّم عليكم في الأصل الوصول لطرق الخبث هذا والاطلاع عليه.
   
   فانتبهوا .. واسعدوا بالحلال .. واحرصوا على رضا ذي الجلال.
  
"
84669,"
   أبا أنس ، اذكر أبناءك و إخوانك و بناتك - بالمرة - في طب اسكندرية بالدعاء بالتوفيق و السداد 💚
  ","

   في طب اسكندرية وفي كل طب وفي كل الكليات وفي كل مكان ..
   
   ربنا يحفظكم جميعا ويسددكم ويسعدكم .. دنيا وآخرة.
  
"
84670,"
   هو السؤال انا بعته مرتين ومحتاجة راي حضرتك انت خصوصي .. الجن@ الفم@@
  ","

   دي مش خاضعة لحكم !
   
   خاضعة للاستعداد والقبول.
  
"
84671,"
   طيب ممكن اطلب انفصال بدون طلاق (معلقة) واجلس في بيت اهلي مع قيامه بدوره كأب _كحل وسط _ولا حيكون ظلم ليا يا شيخ ؟؟
  ","

   لا أدري.
  
"
84672,"
   يكفيني منك إشارة
  ","

   وأنا تكفيني نبضة بحب صادق 💚
  
"
84673,"
   لو محتاجه افضفض هلاقي م حضرتك قبول
  ","

   سبحان الله !
   
   ما الكل هنا بيفضفض كما ترين ..
   
   عموما لو ملحقتش أجاوب = فلعلك تجدين المواساة في الحروف المكتوبة لغيرك في الإجابات.
  
"
84674,"
   اختي عمرها 15 سنه مراهقه وعايشه قصة حب مع ساكن جديد 18 سنه هي كانت بتكلمو بس منعنا ده وانا بعقد اكلم معاها وغلي نفسك وكل كلام ده بس مش بتسمع نظرات وحركات مراهقين بس مفيش تواصل حقيقي بس ممكن يكون في! وأنا مش عرفا أخرجها ازاي هي تعبانه نفسيا كمان
  ","

   محتاجة حد منكم يصاحبها .. تغير جو .. تخرج من اللي هي فيه !
   
   عموما دي فترة اضطراب طبيعي يحصل فيها كده .. المهم نتابعه ونحجمه لين تعدي مرحلته.
  
"
84675,"
   شيخنا انا كنت مخطوبة وفسخت من شهرين وفى حد متقدم وكويس جدا فى مانع من الخطوبة دلوقتى
  ","

   أبدا !
  
"
84676,"
   نصايح عامة عشان حاسس اني تايه وهلبس 😂
  ","

   من ناحية هتلبس فالكل لابس 😬
  
"
84677,"
   يعني كمجرد فضول أو دردشة 
والأسئلة بتكون بحدود 
ومش بيعرف انه انا اقصد اني اسأله او اني بنت
  ","

   فضا وهيافة .. ومعذرة قلة حيا.
  
"
84678,"
   ناوي اخطب ان شاء الله ادور على بنت للخطوبة ايه نصيحتك لي ؟
ياريت ترد مش زي كل مرة 😂
  ","

   سؤالك صعب يا سي جوني !
   
   دي آراء وأذواق .. وجبر وهندسة 😬
  
"
84679,"
   هو حرام ابعت اسئله لولد علي الاسك ومن غير يوزر؟؟
  ","

   أسئلة عشان إيه ؟!
  
"
84680,"
   أنت عطيتني بلوك يا شيخ؟
  ","

   ليه ؟!
  
"
84681,"
   والله ى شيخ أسئلة ببقى عايزة أسئلتها وبلاقى إجابتها هنا 
وجزاك الله خيرا
  ","

   اللهم لك الحمد !
   
   وكثير مثلك والله .. لو يصبرون ..
  
"
84682,"
   رأيك يهمني يا شيخ أيهما أفضل عودة تعيسة لزوج بغضته بسبب كثرة المشاكل أم أكون مطلقة في وسط نظرة هذا المجتمع وأنا أم لبنات ؟
  ","

   عودة تعيسة = استنزاف لنفسيتك = عقد لبناتك اللي هيقولوا بعدين الله يسامحك ليه سبتينا في كل ده = تضحية متوهمة تفيقين يوما على أنها كانت سرابا ..
   
   طلاق = تحمل لمسؤولية وكبد العيش = تقارب أكثر بينك وبين بناتك (إن استطعتن حفظ أرواحكن بالحب بينكن) وكان أبوهن ذا مروءة في القيام بدوره كأب ..
   
   وبين الخيارين المذكورين كثير جدا من السيناريوهات المحتملة !
   
   المهم في النهاية المجتمع ما بينفعش حد.
  
"
84683,"
   ياشيخ تعبت والله 
انا بنت منتقبه وحافظه للقرءان يتقدم البعض لخطبتي يتم الرفض مني والرفض لأن انا محتاجة شخص يكون سند لي في الدنيا بجد ، او منهم بس الجهاد في العفه صعب اوي اوي  بشغل حياتي بالقرءان والقرأه مبحبش الشغل بس هنزل شغل عشان ابعد عن التفكير…  انصحني أصبر واتحمل ازاي الله يباركلك.
  ","

   ايه مواصفاتك المطلوبة ؟!
  
"
84684,"
   هو أنا لو عارفه إن اللي بيبعتلي على أسك ولد معين حتى لو مش مبين اسمه و هو مش عارف إني عارفه ان هو اللي بيبعت حرام إني أرد عليه و لا عادي ؟
  ","

   مش هنبطل نشتغل نفسنا بأه ؟!
  
"
84685,"
   اخاف اني احسد يا شيخ 
اسمي و اردد ما شاء الله 
لكن اشعر و كان اي اذي سيحل بسببي
  ","
  ""اللهم بارك"" !
  
  خلوها دايما في لسانكم .. وبس.
  "
84686,"
   عايزه اكتب حاجه للذكري لصحبتي وخطيبها واصورها م̷ـــِْن عند الكعبه هي هاتفرح بده بس هي لغه عربيه بقي قلي اكتب ايه خاطره مثلا او دعاء عايزه حاجه اسبشيل 😎
  ","

   لما يتزوجا بإذن الله أبقى أكتبلك والله.
  
"
84687,"
   يا شيخ هوا أنا لو إرتبطت بواحد متجوز ومخلف بس على خلافات مع مراته يبقى حرام عليا ولا إيه ؟
  ","

   احنا عالصبح ومش ناقصين خناقات !
   
   عموما ايه يخليك راغباه هو دونا عن غيره ؟!
   
   وايه هتكون طبيعة دورك في الخلافات دي ؟!
   
   وايه درجة تدينه وتقواه اللي تخليه يمشي بالعدل على أي حال ؟!
   
   بناء على إجابات الأسئلة = يكون الرد عليك.
  
"
84688,"
   اعمل ابه لو عايزه شخص معين يكون زوجي ف الحلال
  ","

   ادعي ربنا بالخير .. حيث كان !
   
   ولا تعلّقي نفسك بما لا تعرفين ما وراءه.
  
"
84689,"
   اذا احد طلع من حياتك ورجع راح تقبلين : ) !
  ","

   ترى الحريم مو بحولك الله يصلحك !
   
   يفحطون الحين في التحلية 😬
  
"
84690,"
   هو القلب اللي بيجرحنا في حاجه اكيد جارحاه والا هو تربيه وسخه 🤔
  ","

   طب وليه ما تكونش مشكلتنا احنا لما غلطنا مرة وقلنا على الرخيص غالي !
  
"
84691,"
   ما هي الذكرى المفضلة لديك من فترة طفولتك؟
  ","

   يوم حفظت ربع يس وأعطاني أبي مصحفه لأكمل فيه الحفظ؛ فلم أعد صغيرا يمسك الأجزاء !
   
   فخره بي وتشجيعه لي يومها = لا تفارقني حلاوته.
  
"
84692,"
   لو بغير ع حد بغباء ده سبب كافي اني بحبه حتى لو مش حاسه بده ؟
  ","

   ممكن يكون حب .. وممكن يكون رغبة في التملك !
   
   وكلاهما يخنق ويموت بالغيرة الغبية.
  
"
84693,"
   ‎%‎‎%‎‎%‎
  ","

   لو محبتيهوش = مكنتيش هتحسي باللي أنت فيه !
   
   ما تقلقيش.
  
"
84694,"
   هو الجو عندكم حلو و لا حر اوي زينا
  ","

   درجة الحرارة الظهر ٥٠ 😢
  
"
84695,"
   انا بنت ونفسي نكتب الكتاب عشان اعرف امسك ايده واحضنه يعني انا كل لما بشوفه بحس اني عاوزه اعمل كدا دا طبيعي ؟
  ","

   دي نعمة !
   
   الله يتم عليكم بخير.
  
"
84696,"
   &
  ","

   لا يبقى مريض ولازم تطلقي منه.
  
"
84697,"
   شيخ  الحقني بالله عليك 
بنت طلبت مني اقابلها ونعمل الحرام 
مش قادر امسك نفسي من المرواح ليه 
اعمل اي بالله رد
  ","

   يرضيك تموت في المشوار ده ؟!
   
   يرضيك حد يشوفك ويطلع عليك ؟!
   
   اوعى تغيب عنك رقابة الله لك .. واحتسب في ترك هذا الحرام رضا ربك !
   
   الله يحفظك ويعافيك.
  
"
84698,"
   هم ليه الرجال بعد ميدخلو البيوت ويوعدو وكلام كتير كدا ويتقدمو.. يجى يقولو بكل برود قسمه ونصيب مع انهم كانو متمسكين  .. تعبت والله معنديش ثقة بيوجعو قلوبنا ليه من الاول هو انا مش من حقى افرح اقسمت عليه ترد لعلك تهدئ نيران روحى !!!
  ","

   أسباب كتير !
   
   بعضها مقبول وبعضها راجع لعدم الصدق ..
   
   لكن بصرف النظر عنها فالصح على كل حال هو إنكن تحسن التجاوز وتحمدن الله إن ده حصل بدري ..
   
   محدش يعرف الخير فين.
  
"
84699,"
   مكتوب كتابي ولما قرب مني قعدت اعيط وبعدته عني وبعتله رساله طلبت الطلاق وهو رافض مع العلم ان تصرفاته وهز بيقرب كانت بعنف وحسيته غريب مع امي كنت بحبه جدا بس من ساعتها مش طايقه اشوف وشه اعمل ايه
  ","

   واضح إنك أنت اللي (أوفر) شوية !
  
"
84700,"
   في شخص متقدملي هو متجوز ولديه أطفال وزوجته موافقه وانا بنت أول زواجه لي هو من العيلة فالموقف صعب أعمل ايه
  ","

   حسب استعدادك للوضع وفهمك له !
  
"
84701,"
   من يخاويني الشرقيه ؟
محمول مكفول الى هناك وبعدها لا اعرفك ولاتعرفني ..
  ","

   ههههههه
   
   والله عرض ما يترد وأنا أخوك !
   
   بس لو إنها مكة 😃
  
"
84702,"
   كيف اتجاوز مرحلة الطلاق بعد زواج دام ٦ سنوات و طفلين 😔😔؟؟
  ","

   الله المستعان !
   
   مش لازم الطلاق يكون نهاية .. لعله بداية لجميل قادم ..
   
   المهم لا تقصرا في دوركما كأب وأم؛ فهذا لا علاقة له باستمراركما كزوج وزوجة أو لا ..
   
   وإياكما .. إياكما .. إياكما تستخدما الأولاد كوسيلة لتصفية حسابات وزرع الكراهية تشفيا.
  
"
84703,"
   سبتنا ومقولتش القاكم يا صحبة الجنة 
الاهتمام مبيطلبش 😏
  ","

   ما دام مقولتش يبقى راجع ! ☹️
  
"
84704,"
   زوجي لا يفصح لي عن مشاعره إلا إذا طلبت منه ذلك، يتعامل معي بأسلوب لطيف ومحترم ويحاول أن يوفر لي كل ما أحتاجه، أعلم أنه يحبني لكنني امرأة تحتاج لأن يبوح لي بمشاعره وأنه يحبني، ماذا أفعل ؟
  ","

   تحمدي الله وتشكريه أن رزقك بطيب كريم مثله !
   
   إنما الحب أفعال وتضحية وكف أذى ..
   
   وحطي تحت الأخيرة دي مليون خط !
   
   وكم من كلام معسول على قلب مخادع ..
   
   محدش كامل يا بنت الناس.
  
"
84705,"
   و كيف اتخلص من شخص احبه منذ زمن و ليس مقدر لي الزواج به لاسباب كثيره 😔
  ","

   هذه أسهل !
   
   فالقرار بيدك أنت ..
   
   كقرار التوقف عن الإدمان ..
   
   تتعبين في أول الأيام .. ثم يتعود قلبك، ويشرع في النسيان ..
  
"
84706,"
   يا ابي ينفع خطيبي يتضايق من كلامي عن حاجه يقولي ايه دماغ الهنود دي انتي بتلفي الكلام ليه؟
  ","

   أنا ما في معلوم ! 😬
  
"
84707,"
   خطيبي مغترب وعايز ينزعل مع انو عارف ظروف البلد وبيقول انزل اشتغل اي حاجة ماكان من الاول ولا عشان يعرف يخطب شغلو كويس الا حد ما  ونت عارف الشغل ف مصر اخرو كام ودة يفتح بيت ونحوش ازاي 
انصحني كدة مش عايز يشيل المسولية ولا انا اوفر هو كويس ومصلي وبيحبني بس مالوش طموح ابدا يبقي كويس مديا معتمد ع اخواتة
  ","

   خليه يكلمني فيس.
  
"
84708,"
   ‏كيف تتخلص من شخص يحبك وأنت ما تحبه بطريقة غير جارحة ✨؟
  ","

   الوضوح اللطيف !
   
   وكل ما كان القرار بدري = كان أرحم.
  
"
84709,"
   الفيس و لا الاسك ؟؟
  ","

   كل واحد وله طعم !
   
   الفيس رسمي شوية .. زي القعدة مع زمايلك وحبايبك في الشغل ..
   
   الآسك بأه شوية بيت العيلة بين أهلك، وشوية سهرة البلاي استيشن مع أصحابك، وشوية فضفضة وأمان مع أوفيائك.
   
   بحس نفسي هنا أكتر .. زي منا .. بعيوبي ومميزاتي، وخطئي وصوابي.
  
"
84710,"
   حبا بالله يا شيخ . استحلفك بالله !!  😭😭😭 رد على سؤال الى مصلتش فيه العصر و المغرب و العشاء يومين اعمل ايه بالله
  ","

   تب لله واستغفره .. واقض ما فاتك ..
   
   ولا تعد لمثلها أبدا.
  
"
84711,"
   بس أنا كان عندي معلومة اننا لو نسينا و أكلنا أو شربنا في صيام التطوع بنفطر .
  ","

   لو كل معلوماتنا صحيحة = كان حالنا اتغير 😔
  
"
84712,"
   والصيام التطوع؟
  ","

   وهو صيام شوال ده إيه !
   
   لا .. ركزوا الله يستركم 😩
  
"
84713,"
   دكتور عندك سناب شات بتنزل فيه مواضيع مثل الأسك ؟ دروس و كلام طيب ؟
  ","

   معجبنيش !
  
"
84714,"
   لو أكلت وانا ناسيه في صيام الست من شوال ما حكمه
  ","

   زي صيام رمضان !
   
   تُكملين صومك.
  
"
84715,"
   محتاجه راي حضرتك ضروري 
متقدم لخطبتي شاب محترم وبيصلي بس بيشرب سجاير. هل ده سبب كافي للرفض؟
  ","

   حسب استعدادك لتقبل هذا العيب !
  
"
84716,"
   ما مقدار غفران الله لنا . الي متي يغفر ؟ !!
  ","

   بلا حد !
   
   المهم الصدق.
  
"
84717,"
   اكتب اكثر جمله تشعرك بالتفاوءل في للحياه ..محتاجه دفعه للامام ..
  ","

   هنموت كلنا 😃
  
"
84718,"
   هو احنا حقا لما نقف قدام ربنا هنتسأل عن اللي بيحصل لاخواتنا ف فلسطين وبورما وسوريا وكده هنتسأل سكتنا ليه ؟
  ","

   تُسأل عما تستطيع فعله فقط !
   
   ""لا يكلف الله نفسا إلا وسعها"".
  
"
84719,"
   طيب اعمل ايه يابتي ؟كام مره بعدت و رجعت للذنب تاني !
  ","

   اسمعي ده:
   

    https://soundcloud.com/mohammad-atiia/iqna9nxkljgn
   

"
84720,"
   انا حزينة ي شيخ ونفسي حضرتك ترد عليا..كنت قريبه من ربنا جدا و رجعت بعدت تاني و رجعت للي.بيغضبه تاني انا حزينة ع حالي !اعمل ايه يا شيخ محمد ضاقت جداً والله والمشكله اني فتره امتحانات و محتاجه رضا ربنا عليا اوي ،،يارب ترد يارب :'''
  ","

   مللت هذا النمط من الأسئلة .. ربنا يهديكم بس !
   
   اسمعي ده .. وما تخليش الشيطان يضحك عليك:
   

    https://soundcloud.com/mohammad-atiia/iqna9nxkljgn
   

"
84721,"
   احبها واحترمها ، لكن مزاجيتها صعبة لدرجة لا تحتمل والله ، وهي لا تهتم لمشاعري ، و لا ترى أي بأس في أن ترفع صوتها علي أمام الجميع حتى في حضور الشباب ؟
  ","

   هذه ليست علاقة يُحرص على استمرارها !
  
"
84722,"
   تقتل نفسك وتاخد ذنون لو مش هتموت كافر يعني.. 
مش قتل النفس دي حاجة تغضب ربنا وحرام
  ","

   لو = حرف الامتناع للامتناع !
   
   تغضب ربنا وحرام، ومش هتحصل .. لأن محدش يضمن الجنة ..
   
   وإنما نعيش بالصبر والطمع، والخوف والرجاء .. حتى نلقاه، نريد رضاه.
  
"
84723,"
   رجعت اغضب ربنا تاني :'أنا مستاهلش رحمته بيا
  ","

   أعوذ بالله !
   
   هذا عين الاستسلام الذي ننهى عنه دوما.
  
"
84724,"
   هل أنا مجبرة على تحمل مزاجية صديقة لي يا شيخ  !
  ","

   مجبرة إن كنت ترغبين بها صديقة !
  
"
84725,"
   هو لو اتحرجت ابصله في الرؤيه ممكن اشوف صوره بعد كدا واركز فيها؟
  ","

   الحرج هنا مش كويس خالص ولا من الورع الممدوح على فكرة !
   
   الشرع يسر الرؤية عشان تشوفوا بعض كويس .. وتشوفوا قلوبكم هتروح على فين ..
   
   الصور خداعة .. إيجابا أو سلبا.
  
"
84726,"
   حضرة الشيخ انا بحافظ ع الصلة كويس جدا حتى النوافل كلها ازعل لو سبت ركعة منها وبصلى بطريقة صح بس المشكلة انى بقالى فترة مش قادرة اخشع ف الصلة خالص وبحاول كتير بس مش قادرة رغم انى مفيش احداث جامدة ف حياتى تخلينى اقعد افكر فيها ومخشعش ومش عارفة اعمل ايه الصراحة 😢😢💔
  ","

   لا تتركي الصلاة أو تكسلي .. ده المهم.
  
"
84727,"
   طب استني لما نصلي الظهر
  ","

   صليت ولله الحمد ..
  
"
84728,"
   إزاى أصبر على إيذاء  المفروض انهم أهلى واعمل إيه إنصحونى 😥
  ","

   أحسني معاملتهم لله .. طنشي أي حاجة تضايقك.
  
"
84729,"
   حضرتك متاح حالياً؟
  ","

   معايا واي فاي الحمد لله 😬
  
"
84730,"
   عايزه اعرف رأي حضرتك..خطيبي انسان كويس جدا لكنه بيحب يحط لكل حاجه قواعد من دلوقتي بيقولي عشان متتكررس المشاكل بعد الجواز وان اي مشكله بتحصل دلوقتي نحطلها قاعدة بحيث نتجنبها بعد كده.. انا ساعات بتعصب من الاسلوب ده ..بحس علطول ان ده بيحطني في ضغط .. رأي حضرتك؟
  ","

   هي فايدة فترة الخطوبة أصلا في وضع مثل هذه القواعد !
   
   عشان تفهموا بعض .. وما تتكررش المشاكل بينكم ..
   
   لكن ده ما يبقاش بصفة عسكرية يعني .. يكون بالتراضي والتفاهم بينكما.
  
"
84731,"
   انت ضامن تدخل الجنة ؟
  ","

   لو أضمن = لقتلت نفسي !
  
"
84732,"
   أنا بدعي على واحدة عملت سحر لنا هي ماتت دلوقتي و دا يقين إنها كانت بتعمل سحر مش مجرد شك(قالت لماما زمان إنها بتعمل كدا) أول ما ماتت بطلت ادعي عليها بس رجعت تآني مش قادرة أسامح أو أنسى ربنا ينتقم منها
  ","

   حقك !
  
"
84733,"
   ما هو أغلى شيء اشتريته؟
  ","

   إن اشتريت الجنة بصدق ذلي لربي !
   
   فقد ربح بيعي يا آسك ..
   
   كل ما سوى ذلك = عرض زائل.
  
"
84734,"
   الدنيا بحر عالى والصوحاب طوق النجاه
  ","

   ويوم ما الموج يغدر .. مالنا إلا الله.
   
   ألقاكم يا صحبة الجنة 💚
  
"
84735,"
   ايش  يعني
  ","

   يعني أن تتخلى عنك السماء في ورطة غلّقت فيها كل الأبواب إلا لله !
   
   انعدمت أسباب البشر .. ولم يعد لك سواه ..
   
   وهذه حقيقة غوث الله لأوليائه الصالحين.
  
"
84736,"
   شوفت صورك كتير واول مرة اخد بالي انك بنضارة ياشيخ😂😂
  ","

   مرحبا بالزميل الجديد في نادي النضارات 😂
  
"
84737,"
   رأيك اي ف الرنجه 😹
  ","

   بتاعة العيال التوتو !
   
   احنا بنضرب فسيخ 😬
  
"
84738,"
   انا متلخبطه وشغفي بحاجات كتير قل ومش عارفه ولا قادره احدد موقفي أعمل اي شور عليا !!
  ","

   مرحلة طبيعية الكل بيمر بها !
   
   المهم ما تطوليش فيها .. واصبري على نفسك.
  
"
84739,"
   افضل سن لزواج البنت علشان خاطر رقيه رد😬😬
  ","

   السن الذي تكون فيه مستعدة لأخذ الخطوة، تعلم مقتضياتها !
  
"
84740,"
   السود عيونه 😂😂😂😂🚶
  ","

   ضيقة واستجماتيزم وحالتها حالة 😬
  
"
84741,"
   هو عادي ان خطيبي ميكلمنيش علشان رفضت أبعتله صورتي رغم اننا لينا سنتين مخطوبين والحمدلله محافظين ع ضوابط الخطوبه انا متفاجأه من طلبه ومن عصبيته لما رفضت ابعت ومش بيرد عليا ولا بيكلمني دا إيه -_- وبيقول دا حقه علشان مغترب من سنين ومش بيشوفني!!
  ","

   الله المستعان !
   
   صورة عادية لك في الكلية مثلا أو في الشارع ..
   
   مفيش أكتر من كده.
  
"
84742,"
   دول بيتحدوك ي ابتي
  ","

   ولا ما يتحدوش .. احنا جامدين أوي 😬
  
"
84743,"
   و نعوذ بك من.....
  ","

   خذلاننا فيما لا يجبرنا فيه أحد سواك !
  
"
84744,"
   انا داخلة 4 طب .. مناسب خطوبة دلوقت ولا لسه بدري ?!
خايفة من طول السنين نزهق من بعض
  ","

   آخر خامسة يا دكتورة بإذن الله.
  
"
84745,"
   ممكن تتصور من غير النضاره
  ","

   وده بتاع إيه بأه !
  
"
84746,"
   سر سعادة الروح شيخنا؟
  ","

   السريرة بينك وبين الله !
  
"
84747,"
   ولو الموضوع صعب 😔
  ","

   يبقى قدر ربنا .. وما نعرفش الخير فين !
   
   وكل واحد يتمنى السعادة للتاني ..
   
   وتستمر الحياة
  
"
84748,"
   بقرأ غزل البنات لد/حنان لاشين جميييله جداا ي ابي كم ان اسلوبها رائع وجميل الله يكرمها ❤
  ","

   ربنا ينفع بها ويوفقها .. وإخواننا وأخواتنا .. جميعا.
  
"
84749,"
   عاقدين .. هل يجوز اني اجلس معه بملابس البيت وشعري وكده ولا لازم حجاب
  ","

   يجوز !
   
   بس بلاش حاجات أوفر.
   
   (ما تبرقش كده منك له .. وقوموا ذاكروا وراكم امتحانات 😬).
  
"
84750,"
   لو زوجى بيكلمنى دايما بصيغة الذكر يعنى أنت مش أنتى كده طبيعى ؟ 
هو حابب كده ومش راضى يغير هل أصر إنه يغير ولا كده تقل دم منى احيانا بضايق من الطريقة دى 😑
  ","

   وأنت ايه اللي مزعلك يا عم !
   
   مفيش مشكلة ما دام كويس معاك.
  
"
84751,"
   ازاي ي شيخنا بتتكلم عن الحب وانه شيء عظيم وف نفس الوقت لما حد يسألك استنى تقوله لا ، مش كده بردو بيبقى اتخلى عن حبه للشخص ده لو عنده مشاعر ليه
  ","

   لأن الأصل أن الحب نادر .. جدا !
   
   ولأني هنا ينبغي أن أكون واقعيا -ما استطعت- .. لا حالما ..
   
   كم من أعمار بذلت في انتظار حب مظنون .. ثم ذبحت بسكين اعتذار بارد.
  
"
84752,"
   ايه الحاجه اللي عملتها وندمت عليها
  ","

   قد فرغت من الندم منذ زمن !
   
   رغم كل ما مررت به .. أوقن أن العاقبة دوما -بإذن الله- إلى خير.
  
"
84753,"
   هل الشخص ال بيحب ممكن يستسلم ويقول ظروف أو نصيب؟
  ","

   طول ما فيه باب يقدر يطرقه = محال الحب يستسلم !
  
"
84754,"
   يلا يا شباب 
5 ريال من كل واحد وهنلاقي ابو انس علي اول طيارة 😂
  ","

   انزل برقم الحساب يا ابني 😃
  
"
84755,"
   لو سمحت عارفه إن في ضغط أسئلة لكن فعلا محتاجه جواب على سؤالي 
هل لو خطيبها أو زوجها سألها بعد كده كنتي تعرفي حد قبلي ولا لأ 
تكذب و تقول لأ 
ولا تقول آه بس كان في الماضي وراح معاه و متسألش عن تفاصيل خلينا في دلوقتي 
هل لو قالت لأ تبقى خدعته ولا هو ده الصح
  ","

   لازم تقول لأ.
  
"
84756,"
   من له الحق في الموافقة على الزواج في حالة الفتاة البكر
هي أم أبيها
وماذا تفعل إذا كان رأيها يخالف رأي أبيها في رغبتها بالزواج من أحدهم
  ","

   ما ينفعش حكم عام كده !
   
   ممكن أبوها متعنت وبيعضلها .. وممكن دماغها تعبانة وذوقها زفت.
  
"
84757,"
   لو مهتم كنت فضيتلنا نفسك ☹️
  ","

   ادوني راتب وأنا أنام هنا 🙃
  
"
84758,"
   حسدوك يا شيخ على سرعتك 😂
  ","

   أنا بجاوب عليكم .. وبرد على رسايل الفيس المتراكمة .. وبعمل شغل .. وبرد على المدير والزملاء ..
   
   الرحمة حلوة 😢
  
"
84759,"
   ابي ايه افضل الله يرضي عليك،الله يرضي عنك.
وجزيت الجنه 😃
  ","

   في القرآن: ""رضي الله عنهم"" ..
   
   في السنة: ""اليوم أحل عليكم رضواني"" ..
  
"
84760,"
   التقييم : بطئ جداا 😬😬
  ","

   التعليق: وإذا كان عاجبك 😏
  
"
84761,"
   رساله للناس الجديده بوراااااااحه علي مرارة الشيخ 😑
هاش تاج محارب قديم 😂
  ","

   الله يرضى عليك !
   
   قولهم 😢
  
"
84762,"
   شيخ اتصرف ازاي مع زوجي عندنا شقة اوضه وصاله وعلطول فاتح التلفزيون رمضان ده اتفرج ع ٦ مسلسلات وبالتالي انا عرفت قصصهم مع اني مش بتابع بس مضطره لاني بقعد ف الصاله لان الاوضه ضيقه. اتصرف ازاي وابني كمان اللي خايفه يطلع كده
  ","

   بيصلي ؟
   
   بيتعامل معاك كويس ؟
   
   مشي حياتك وخلي لك وقت تعبدي فيه ربنا وتقرئي قرآن وهكذا ..
   
   البيوت مش بتمشي بالمحاكمات.
  
"
84763,"
   هو فيه اسئلة لا تفضل الاجابة عليها؟
  ","

   نعم .. الشخصية بزيادة .. أو التي أرى إجابتها ستجرح السائل أو تحزنه دون فائدة تعود عليه.
  
"
84764,"
   بحس اني بحاول الفت نزر واحد ومش بحبه اصلا بس بحس اني هايزة اعمل كدة
  ","

   صدقيني ولا في باله .. ولا هيعرف يقرأ حاجة منك أصلا 😬
   
   غلّي نفسك .. بلاش عبط.
  
"
84765,"
   وسبت علوم لي🤔
  ","

   خلصت علوم كيميا من ٢٠٠٧ !
  
"
84766,"
   دا فعلا حتى لو مجموعها اعلى من اللي دخلتها !!
  ","

   لأ طبعا !
   
   لازم مجموعك في سنتك يكون أعلى منها.
  
"
84767,"
   كيف يكون الإنسان رقيق القلب؟
  ","

   بكثرة ملازمة القرآن !
  
"
84768,"
   بتكسف القي السلام علي البواب .. هو انا كدة مزوداها ؟.. صوتي مسرسع و تقريبا علي قدر من الجمال .. هو بيكون موجود في المدخل علي طول .. هو انا كدة قليلة الذوق ؟
  ","

   السلام عليكم ..
   
   بطبيعتك !
   
   مظنش فيها حاجة دي ..
   
   سيما دي بتتفهم على إنها كبر أو أنزحة.
  
"
84769,"
   هل تفتي يا شيخ؟
  ","

   لأ.
  
"
84770,"
   بحبها جدا لكن تكلمنا لكن بدون تجاوز الكلام وتوبنا واتفقنا نبعد لحد ما اقدر أتقدم بس هي قريبتي مع تكرار المقابلات دي اتكلمنا تاني وتالت وانا لسة قدامي سنتين كلية والجيش باذن الله،عايز امنع الكلام بينا تماما عشان الحرمانية ،هل صح اقولها نصبر لحد وقتها بدون اي رابط بنا ولا كدة ممكن ماتثقش فيا وتكرهني
  ","

   قولها هتقدم لك بإذن الله ومسؤوليتي أحافظ عليك الوقت !
   
   فمش هنتكلم لين أتقدم ..
   
   وأنا بقولها لو جاك أحسن وأفضل وأنسب = وافقي !
   
   والمكتوب بينكما هو اللي هيكون.
  
"
84771,"
   سبحان الله وانت في مصر بنبقي فرحانين لما بترجع بنحس بغيابك مع انك هناك بتقعد معانا اكتر
  ","

   عشان كده كل اجتماع في الدنيا لا يعول عليه إلا التعاون على درب الجنة !
   
   اللهم من فضلك العظيم.
  
"
84772,"
   أتمنى انك تشوفه فعلاً و تجاوب ، انا حصل بينى و بين واحد تجاوزات بس و انا لحقت نفسى الحمد لله ، بس انا لحد دوقتى مش قادرة استوعب ان ده حصل بحس كأنه مجرد حلم و هفوق بعدين ، كل م انام او اسرح بفتكر اللحظات دى و اتنفض ، انا مش عارفه اعمل ايه و عماله استغفر كتير اوى و اتوب بس حاسة انى مبقتش نضيفة 😔
  ","

   ما هو واحد وواحدة .. في خلوة وظروف مواتية .. وكلام وتعامل ملوش لازمة = يبقى أكيد هتحصل حاجة غلط .. لازم !
   
   احمدي ربنا إنه لطف بك ولحقت نفسك ..
   
   المطلوب منك الوقت:
   
   - تتعلمي من اللي حصل ولا تقربي من أسبابه ثانية أبدا ..
   
   - تستغفري ربنا وتكثري من الأعمال الصالحة ..
   
   - تنسي اللي حصل كأن لم يكن !
   
   - ما تسمحيش للشيطان أبدا يخليك تحتقري نفسك أو يقنطك من رحمة ربك؛ فالتائب من الذنب كمن لا ذنب له ..
   
   - ما دمت تبت وأنبت = فأنت نظيفة شريفة عفيفة.
  
"
84773,"
   اشتغل ايه عشان اخد  مليون جنيه في الشهر ؟
  ","

   عيب !
  
"
84774,"
   يعنى حضرتك قصدك نتنازل ع الجمال او جزء منه مقابل الاحترام والتدين....  اصل انا الموضوع ده محيرنى قدامى واحده مؤدبة ومحترمة وكل شيء بس بالنسبالى قصيرة شوية والشكل مقبول لكن مش قمة الجمال ال بطمح فيه...  تفتكر اشترى الروح الحلوة والاحترام..؟  انا مستعد والله بس عايز حد، يطمنى
  ","

   خذ من أخيك الذي يحب لك الخير !
   
   محال هتلاقي كل حاجة متجمعة .. محال .. هي الدنيا كده !
   
   لازم هتتنازل عن حاجة .. شوية يعني ..
   
   فشوف أنت تقدر تتحمل قصور في ايه ؟!
   
   وأما نصيحتي بشكل عام: فمن تجدون بجواره الأمان = أغلى وأجمل وأبرك من الدنيا وما فيها.
  
"
84775,"
   بتسافر من الرياض يا شيخ كل اسبوع؟!!
  ","

   ههههههه
   
   التعليم المجاني وسنينه 😬
  
"
84776,"
   الحياه جميله اووى مع ربنا يا شيخنا ربنا يرزقنا جميعا الثبات 💚
  ","

   يا رب .. يا رب ..
   
   يلا صلاة.
  
"
84777,"
   والله نفسنا نتجوز المحترمات واحنا برده الحمد لله محترمين بس بنخاف ندخل يقولولنا عاوزين وعاوزين وينسو حتة الاحترام دى عاوزين الناس اللى بتشترى الراجل زى ما احنا بنشترى البنت بأدبها و احترامها مش بفلوسها .. خايفين يا شيخ والله
  ","

   نبقى منصفين !
   
   بتبقى مؤدبة ومحترمة ونقول: مش بيضة وطويلة ..
   
   الطرفان عندهم مشاكل ..
   
   والرحماء يسعدون.
  
"
84778,"
   اللى اتخرج بامتياز مع مرتبه الشرف كليه علوم ومفيش تعيين ولا حتى أمل يعمل ايه
  ","

   يدور على شغل .. يسافر .. يعافر ..
   
   الفرص كتير بإذن الله ..
   
   ربنا يوفقك.
  
"
84779,"
   باجى الشغل مهدودة بيروح منى المغرب والعشا ونفسيتى بتبقى وحشه عشان بروّح غصب عنى بنام حتى أحيانا بلبسى
  ","

   الله يقويك !
   
   صلي المغرب في الشغل قبل ما تنزلي .. والعشا معاك وقت.
  
"
84780,"
   هو انا ممكن بعد ماخلص كليتي انتسب لكلية تانية مجموعها اعلى من اللي انا فيها
(ومجموعي جايبها في السنة يتاعتي الحمد لله)
  ","

   ينفع .. أنا عملت كده.
  
"
84781,"
   انا مت فعلا ..مش بقى فارق معايا اصلي ولا لا ..اعمل ذنب ولا لا ..لو في قرصة للحرام هعملها ..مفيش امل .؟؟ النصايح مبقتش تأثر..خايف ألحد ..خايف اوصل لمرحلة اوحش
  ","

   سبب وصولك لكل هذا = اليأس !
   
   وعموما أنت حر .. محدش هينفعك غيرك ..
   
   استسلامك ده لن يكون حجة لك بين يدي الله ..
   
   الباب مفتوح .. ولا يمنعك عن الله أحد .. فاختر لنفسك.
  
"
84782,"
   عاوز اعزمك على اكله سمك ورز😂😂❤
  ","

   ما خلاص عزمت غيري !
  
"
84783,"
   مش هاترد عزومه السمك بقا😅🙃
عاوزة اروح اوريها رد حضرتك😅
  ","

   حقي ناشف لو سمحتم 😌
  
"
84784,"
   ياشيخ مش بتجاوب عليا لية 😢😢🚶
  ","

   أنت عايز مني إيه !
  
"
84785,"
   لسه صاحبتى قايلاهالى امبارح ان اللى جايبنا ورا هو الاحترام بس بهزار يعنى 
بس انا مصممه على راى وعلى الاحترام
مختمرة😊❤❤
  ","

   لو كانت الجنة ورا !
   
   فربنا يجعلنا دايما ورا ..
  
"
84786,"
   حضرتك كنت في كلية إيه؟
  ","

   علوم .. بعيد عنك ..
   
   والوقت آداب .. بعيد عنك برضه 😬
  
"
84787,"
   كل دي لايكات
دة انا احسد بقا
السؤال بينزل بلايكاته
يا رب انا مش عاوز كل اللايكات دي عاوز لايك واحد افرح بيه نفسي واتفشخر بيه
  ","

   مش قلت لكم تحصنوا بالذكر والرقية ! ☹️
  
"
84788,"
   سمعت كلمة وأنا بتعاكس، أنت محترمة بس يا حسرة أنت حتفضلي عند أهلك و المتبرجات بيتجوزوا،،، هو فعلا كده؟!
  ","

   الشيطان يعظ !
  
"
84789,"
   شيخ أنا عارفة إن العين حق وممكن ضررها يوصل للموت
بس ده معناه إني أخاف ألبس حاجة حلوة مثلا علشان محدش يصيبني بعينه
عايزة ألبس فستان مكشوف شوية وأعمل شعري في حنتي ومع بنات طبعاً
بس ماما واخواتي بيقولولي بلاش أحسن ماتتحسدي واحنا مانضمنش عيون الناس
نفسي اليوم ده أعمل فيه حاجة مختلفة
ده هو يوم في العمر
  ","

   البسي وافرحي .. وتحصني بالذكر والرقية .. كل واحد بياخد نصيبه !
   
   وما تخلوش الخوف من الحسد سجن يضيع منكم متعة الحياة ..
   
   (انتبهي بس ما يكون الفستان أوفر؛ كيلا تدخلي في منطقة الحرمة أو الكراهة .. حتى لو مع بنات).
  
"
84790,"
   او سمحت يا شيخ فيه اوقات النوم بيغلبني ومبصحاش لصلاه الفجر، بصحي علي 9 او 10 كدا، اصلي الشروق بس في الوقت دا ولا ايه؟
  ","

   صلي الصبح !
  
"
84791,"
   أنا من هلأ مقررة ، زوجي المستقبلي و اولادي كلهم بإذن الله رح أخليهم يتابعو حضرتك شيخ ، الله يجزيك عنا كل خير ، اسلوبك بتقديم الدين الاسلامي رائع ، نفع الله بك الأمة
  ","

   الله يسعدكم .. ويسترني وإياكم ..
   
   ويجعل باطني خيرا من ظاهري ..
   
   ويجعلهما على رضاه.
  
"
84792,"
   خطيبي قالي هيكلمني بعد الفجر واستنيته لغايه مانمت هو ماتصلش غير بعد الفجر بساعتين ومبرره انه كان على يوتيوب والوقت اخده انا زعلت منه جدا وحاسه ان دا قلة اهتمام ومش عاوزه اعامله بالمثل عشان يفهم اعمل معاه ايه
  ","

   هو اتأخر .. وأنت نمت !
   
   خلصت ..
   
   ما دام الإهمال مش عادته = عديها ..
   
   وبلاش كلام في الأوقات الغريبة دي.
  
"
84793,"
   هتشجع الكبسة ولا الطعمية ؟
  ","

   هجدد الإقامة 😃
  
"
84794,"
   وياسلام لو فى كمان فول ببصلتين مدقوقين😍😍
  ","

   لا ده بتاع كسر الخاطر !
   
   احترموا التخصص يا جماعة 😬
  
"
84795,"
   😂😂 يا ابو انس اخوك من بتوع الطعمية ، كبسة ايه استغفر الله 😂
  ","

   يا سلام !
   
   طب دي موصوفة لوجع القلب بالذات مع شوية بتنجان مقلي وطحينة مظبوطة وعودين جرجير .. في سندوتش وسلامتك والله 😃
  
"
84796,"
   كدا نبدا كاس عالم بقا😂😂😂
  ","

   آه .. على نضافة ☹️🙃😭
   
   للأسف.
  
"
84797,"
   صحبة الجنة كام واحد؟👀😂😂
  ","

   نعرفهم عند باب الجنة !
   
   آمين 🤲🏻
  
"
84798,"
   ف المواصلات قابلت جارنا ودفعلى ولما نزلت استنيته عشان اشكره واتكلمنا شويه،ايه الغلط ال عملته عشان الناس يبصولى كده! ولا عشان منتقبه وواقفه مع واحد ؟
  ","

   مكنش له لازمة أبدا تستنيه وتتكلموا !
   
   كانت تكفي شكرا ساعة الدفع وخلصنا ..
   
   الله يصلحك.
  
"
84799,"
   يا ابا انس موجوع جلبى 😢
  ","

   فديتك يالغلا !
   
   أقول دقها كبسة بس .. ويصير خير 😃
  
"
84800,"
   ابن اختي بيسلم علي حضرتك عنده شهرين 🙈 هخليه يتابع حضرتك لما يكبر ربنا يديك طوله العمر يارب عشان تفضل أجيال كتير تستفاد ادعيله ربنا يجعله من الصالحين الحاملين لكتاب الله
  ","

   البركة فيكم بأه تستلموا الراية 😃
   
   الله يبارك فيه، وفي أولادنا جميعا.
  
"
84801,"
   شيخ أنا بمشي وانا نايمة، أقول لخطيبي؟ ولا أسيبه يكتشف الموضوع دا لوحده بعد الزواج أفضل ؟ : D
  ","

   سيبيه .. ويا رب تحملي بسرعة؛ عشان غالبا هيقطع بعد الموقف ده 😬
   
   (طبعا الموضوع له علاج .. وهو سهل لأنه في الغالب متعلق بمرحلة أو ظروف نفسية معينة).
  
"
84802,"
   ادعيلى البس النقاب يا شيخنا ""نفسى اكون من حفيدات عائشه ""
  ","

   تقدري تكوني كذلك ولو من غير نقاب !
   
   سبحان الله.
  
"
84803,"
   ماذا يعنى لك يوم الجمعه 🌸
  ","

   العَمْرة الأسبوعية !
  
"
84804,"
   انا بنت عندى 19  سنة ونص دلوقت ..
هو الحب عادى ف السن ده؟! .. انا ف كلية طبية .. 
بس طوول عمرى بخاف ادخل نفسي ف المواضيع دى وانا ف الثانوى  ومازالت ... 
رأيك لو سمحت
  ","

   إياك !
   
   عيشي مرحلتك وحياتك ولا تتعجلي شيئا قبل أوانه.
  
"
84805,"
   هسأل حضرتك سوال ومتستهرأش بيا الله يباركلك 
انا منتقبه جديد وبحب البحر جدا جدا 
ونفسي انزل البحر هل يجوز اني انزل ولا لا وايه اللبس اللي ينفع انزل بيه
  ","

   فيه شواطئ بتكون فاضية خالص، خالص بمعنى محدش فعلا هيشوفك .. وأوقات معينة في اليوم زي بعد الفجر علطول مثلا ..
   
   وتقدري تنزلي بعباية وتحتها بنطلون ..
   
   فيه منتقبات زي السمك اللهم بارك 😃
  
"
84806,"
   فيه شخص انا مشوفتهووش مش زماان تقريبا اكتر من سنة .. ومبيجيش على بالى .. بس حلمت بيه .. 
كدة ايه ؟! 
لوسمحت رد علياا 😔
  ","

   ولا حاجة !
  
"
84807,"
   محارب من محاربينك القدامى ضل و اتبع الشهوات ..الوحده و الغربه التهموه و هو اعزل ..انصحنى كيف اتغلب عليهم
  ","

   فليتلقط من جديد درع السجود، وليحتم بلأمة القرآن، وليلجأ لحصن الذكر، وليستند للتوبة = تلح له أنوار النجاة !
  
"
84808,"
   عارف يا شيخ لو رديت ودعيتلي هنام وانا مبسوطه جبر خواطر وكده💙
  ","

   هنام !
   
   أحقد عليكم يعني الوقت ☹️
  
"
84809,"
   بكيت من البوست بتاع حضرتك ع الفيس
بجد كلامك كله صح ويارب الأهل يفهموا
ادعيلى أنا ف ثانوية عامة وف كرب شديد ادعيلى ربنا يهديلى أهلى ويهدينى ويريح قلبى لحد ما أخلص امتحانات بس امتحانات بس انا تعبت ومش مقدرين يعنى غير تعب الثانوية مشاكل مبتخلصش وانا تعبت بس الحمدلله راضيه لعله خير💔
ادعيلى بالله عليك💚
  ","

   هتعدي بإذن الله .. اعملي اللي عليك، ولا عليك.
  
"
84810,"
   ما هو الزي المفضل لديك في الصيف؟
  ","

   حسب المكان الذي أنا فيه يا آسك !
   
   الدوام غير البيت غير طلعة الشباب ليلة الجمعة غير طلعة رسمية محببة للنفس :)
  
"
84811,"
   بنفرح خالص لما حضرتك تفتح 🌸
فقوم ايه بقى نسيب المذاكرة 😂😂
  ","

   قوم بأه أروح أصلي .. وتقوموا تذاكروا 😬
  
"
84812,"
   هولو خطيبي السابق كل شوية يسيبني على اي غلطة بعملها عشان بيغير جدا ويحاسبني على كل حاجة كده كان بيحبني؟ويرجع يقولي متزعليش اناكنت عاوزاوصل بيكي للمثاليةوفي الأخر قالي احنا مش متوافقين فكرياوسابني اكتر من20مرة في سنة وكل مرة بعذر جديد لدرجة انه ادعي انه عنده مرض مزمن عشان ابعد لواحدي!انا كنت بحبه جدا
  ","

   ولسه بتسألي ؟!
   
   احمدي الله أن الأمر انتهى ..
   
   ملعون الحب اللي يذلكم لمن يستنزفونكم.
  
"
84813,"
   شيخ لو الزوج حنين وطيب بس وقت غضبه بيغلط فى مراته ويمد ايده عليها وبيفقد اعصابه هل الزوجه تصبر ولا تسعي للانفصال ؟
  ","

   حسب رغبته وسعيه للإصلاح .. وحسب قدرتها على التحمل والتعايش !
  
"
84814,"
   عدم القبول كسبب للرفض يعتبر اوفر
  ","

   لا !
   
   لكن تكرر نفس السبب بدون معطيات مقنعة يبقى أوفر.
  
"
84815,"
   علشان تعرف ان مصر كانت وخداك مننا😅
  ","
  😂
  "
84816,"
   لي 8 شهور مخطوبة، شفت في الفترة دي خطيبي أول شهر وبس. وبعدها كل واحد رجع بلده. موعد العقد فاضله 6 شهور. وانا بيجيلي وساوس كتيرة جدا الترة دي. مع انه شخص كويس جدا والله ملتزم، وأحسبه من الصالحين والله حسبيه! ماذا أفعل؟! مش بايدي ابطل وساوس
  ","

   لازم تبطّلي.
   
   يا هتحتاجي طبيبة نفسية.
  
"
84817,"
   السائل انا يا شيخ شغال وكيل الناءب العام و اطمح في احسن من كدة و بقول الحمد لله بس جوايا عاوز حاجة احسن دا يعتبر عدم رضا و العياذ بالله ؟
  ","

   أبدع في مكانك .. ومتى تيسرت فرصة شرعية للترقي فاغتنمها !
  
"
84818,"
   متقدم لي شاب و جلست معه بس انا مش حاسه بقبول نهائيا دا غير اني حاسه اني شخصيتي اقوي منه 
اهلي مش متقبلين عدم القبول كسبب للرفض و كل مرة ارفض للسبب دا يحصل تصادم و ترجع امي تحسرني و تقولي اني بضيع فرص و اني بكبر و بقت نفسيتي تتعب اما يتقدم حد .. افهمهم ازاي
  ","

   أخشى بس تكوني (أوفر) !
  
"
84819,"
   طيب عادي نحب تاني صح ?
  ","

   نعم .. نستطيع !
   
   وكل له مقام معلوم.
  
"
84820,"
   خطيبي اتعصب عليا و قال عليا عيله و لما هدا و عاتبته قالي انه مش هيقول كده تاني
كده هو شخص غلاط؟
  ","

   لا هو عنده حق 😛
   
   (عادي .. عديها .. بسيطة).
  
"
84821,"
   قلبي اطمأن ده يا شيخ حاجة جميلة جدا .. سمعته ؟ 😌
  ","

   سمعت منه حاجات .. وأبكاني جدا في مواقف !
   
   لكن أذاني فيه المتاجرة بحاجة الناس وتسليع لحظات فرحة الضعفاء ..
   
   مش عارف لو كنت مكان حد فيهم هل كان سيعجبني أن تظهر للملايين لمعة عيني المذهولة ودموع قلبي المكلوم.
  
"
84822,"
   مين قال لا يمكن نسيانه، انا بسندويش شاورما نسيته 😂
  ","

   بالضبط .. لأنه لم يكن حبا ..
   
   وهذا يسري على غالب ما يظنه الناس حبا .. وليس كذلك.
  
"
84823,"
   بنت عمتى، خطيبها عمل كده قبل الفرح بيومين بالظبط تقريبًا وسابته عادى 
ودلوقتى ما شاء الله ربنا رزقها بزوج صالح وحماتها كمان جميلة اللهم بارك
  ","

   أيوه ما هو فيه رسايل كده لازم نفهمها !
  
"
84824,"
   ازاي أوفق يا شيخ بين الرضا و الطموح ؟
  ","

   اتبع شغفك وابذل الأسباب كلها .. وسلّم بعد ذلك للنتائج، وأحبب للمسلمين الخير.
  
"
84825,"
   خطيبي كويس بيحبني وبحبه اهله مش متدخلين في حياتي بيحبوني بحسهم طيبين هو مهندس مسافر بس الظروف مش مظبطه جابلي شبكه كبيره وهدايا حلوه وهيشيل ف الجهاز زياده عن الاتفاق بارادته بس هنعيش فايجار ف مدينه شقته ف قريه ومش معاه يشتري فالمدينه ماما بتتخانق دلوقت بتقول اني اقل من اللي عاشوا ف تمليك وكلام جارح
  ","

   أمك لا تتقي الله !
   
   وهتلبسي في الحيطة لو مشيت وراها.
  
"
84826,"
   خطيبي فرحنا بعد كام يوم بيغلط فيا ودا بدأ من فترة قريبة ف الاول مكانش كدا محتارة وخايفة اكمل اعمل ايه ؟؟
  ","

   لازم وقفة !
   
   وتفهمي هل ده طبعه ولا عشان بيمر بضغوط ..
   
   ولازم يفهم إن الاحترام المتبادل خيار لا بديل عنه في كل الأحوال.
  
"
84827,"
   نفسي انتظر الموت وانا مش خايفه منه
  ","

   لازم نخاف !
   
   لكنه الخوف الذي يدفعنا للعمل، لا اليأس.
  
"
84828,"
   امتى اوافق على كتب الكتاب .. انا مخطوبه من 3 شهور وهو نفسه نكتب الكتاب ؟؟
  ","

   لو واصلة لمرحلة الاطمئنان له والرغبة في إكمال المشوار معه.
  
"
84829,"
   ماهو علاج قلة التوفيق ياشيخي؟؟؟
  ","

   القرب من ربنا والصدق في دعائه .. البحث عن موطن الخلل وتحسينه ..
   
   الرضا بالنتائج بعد بذل الوسع !
  
"
84830,"
   يا شيخ احلفك بالله تدعي على اخوية كل شوي يجيب حيوانات يعذبهم امامنا 😭 اذا تكلمنا يضربنا 
والله اكتب لك وانا ابكي وكذلك الوالدة
  ","

   اللهم اهده واشرح صدره وعافه من شر نفسه ..
  
"
84831,"
   خطيبى بقاله يومين مش بيكلمنى علشان خبيت عليه تعب والده ومامته هى اللى طلبت منى كده وحلفتنى مقولش علشان هو فى سفر ؟؟ اتصرف ازاى دلوقتى ؟؟
  ","

   شوية وهيروق .. وخلي والدته تفهمه.
  
"
84832,"
   انا مخطوبة وحلمت ان واحد طلب مني الجواز (عارفاه ف الواقع) غير خطيبي وانا قولتله لو سبت خطيبي هوافق عليك والحقيقة اني بحترم الشخصية دي جدا 
ده تفسيره ايه
  ","

   حديث نفس !
   
   ركزي مع خطيبك الله يسترك.
  
"
84833,"
   يعنى ايه
  ","

   يعني أرزاق مقسمة !
   
   وما علينا إلا الرضا .. ربنا يعلم، ولا نعلم.
  
"
84834,"
   الزواج فرض ؟!
  ","

   على مذهب العزّاب هنا = فرض عين ! 😬
   
   (تدور عليه الأحكام الخمسة يا غالي).
  
"
84835,"
   هو ليه بنات بيجيلها عريس كل يوم وبنات مش بيجيلها خالص
  ","

   ليه ناس بيلعبوا بالفلوس .. وناس مش بيجليهم نوم عشان يدبروا الغدا بكرة ؟!
  
"
84836,"
   ادعيلنا نزور مكه ي شيخنا 😃
  ","

   يا رب بلّغ كل مشتاق ..
  
"
84837,"
   ي شيخنا ممكن تقولى السبب ال قربك من ربنا ""الهداية""
  ","

   أبكيتني .. والله !
   
   الهداية ؟!
   
   يا رب خذ بناصيتي إليك .. حتى ألقاك وأنت راض عني ..
   
   ما لي سواك.
  
"
84838,"
   اصلة طيب واخلاقة زي مابتمني واكتر بفضل الله لكن 
طريقة لبسة وتخنه مش قادرة اتقبلهم هيئته ع بعضها 
ينفع اطلب رؤية تانية واعلق ع دة واشوف هيقول اية ولا دي قلة ذوق ولا ارفض ولا اعمل اية ؟؟
ولو هعلق اقولهالو ازاي اصلا ؟!!!
  ","

   اطلبي قعدة ووصليها له بلطف .. يعني مثلا وسط الكلام: ما فكرتش قبل كده تغير من اللوك شوية ؟!
   
   وشوفي استعداده هيكون إيه ..
   
   ثم القرار لك.
  
"
84839,"
   هو أول حب ده اللي هو بتاع ابتدائي ولا ده ميعتبرش حب؟
  ","

   لا ده كان مصلحة تبادل سندوتشات بس 😬
  
"
84840,"
   انا يا شيخنا 
بحلم طول الوقت اني هفقد عيلتي بحادث وانا الوحيدة ما بموتش ايه يعني ؟؟انا بجد مرعوبة اوي😑😣
  ","

   ما تشغليش بالك .. وادعي ربنا بالخير.
  
"
84841,"
   مايمكن حبه الاول هو الاخير ياجدعان😌
  ","
  ..
  "
84842,"
   ضيق مفاجئ  كيف اتعامل معه ؟
  ","

   توضأ وأكثر من الصلاة على النبي.
  
"
84843,"
   يعني انت لسه فاكر حبك الاول 😇
  ","

   برضه مليش دعوة 😬
  
"
84844,"
   طيب بما انك لسه فاكر حبك الاول هل لو جه علي بال الواحد غصب عنه وانا متزوجه مثلا في المستقبل هل يكون ده حرام
  ","

   لا نؤاخذ بالخواطر ما دمنا نتجاوزها ولا نسترسل معها !
   
   (ومليش دعوة بافتراضك في بداية السؤال 😬).
  
"
84845,"
   هل تسطيع نسيان اول حب فحياتك ؟
  ","

   الحب لا يُنسى !
   
   الحب يتوارى في زاوية ما، كنقش قديم على جدار الروح .. قد تكسف الذكرى العابرة واللقاء المفاجئ والحرف الطائش أنه ما زال محتفظا بألوانه .. زاهية ..
   
   ثم يتوارى من جديد ..
   
   والصادقون يجعلون منه طاقة نبل تملأ الدنيا بوفائهم .. جمالا.
  
"
84846,"
   ما الذي يجعلك فخوراً بنفسك؟
  ","

   بنفسي ؟!
   
   لا شيء .. سوى حب التذلل لله بدوام ستره.
  
"
84847,"
   كيف تقضي عادة ليالي الخميس؟
  ","

   الخميس دوام يا آسك !
   
   نام نام الله يسترك.
  
"
84848,"
   كيف السبيل إلي النجاه؟
  ","

   بألا تسمح لشيء أن يحجبك عن الله !
   
   لا أمل يلهيك .. ولا نعمة تطغيك .. ولا ذنبا يقنطك فيشقيك ..
   
   الملجأ له .. والاستعانة به .. والطمع فيه .. والتوكل عليه .. والحب منه وإليه.
   
   تصبحون على خير يا صحبة الجنة 💚
  
"
84849,"
   ماله بدران بس 😂
  ","

   لبّسنا يا عم أهو ☹️
  
"
84850,"
   شيخ قولي رأيك ( انا شهاده سعوديه أهلي عايزيني ادخل طب وانا كذلك لكن مجموعي 406 والطب بيطلب 410 أهلي قدمولي في خاص وهم راضيين وقادرين على المبلغ لكن احيانا كتيره بحس إني مستحقش المبالغ دي و إن مستحقش ادخل كلية الطب لكني بحبها لكن مجرد إنها خاص بحس اني متعبتش مع ان تعبت طول ال3 سنين انصحني )
  ","

   ادخل واتجدعن وهتبقى دكتور شاطر بإذن الله ..
   
   ربنا يوفقك.
  
"
84851,"
   ربنا يروق بالك دايما ويسعدك يا صانع البهجة 🌸
  ","

   ليه يا عم .. أبو تريكة ! 😃
   
   ربنا يحفظكم جميعا .. ويجعلنا من سعداء الدارين 🤲🏻
  
"
84852,"
   هشيل كل اللايكات الي عاملها لو مرديتش عليا ✋😂
  ","

   بيقولك فيه نحلة قالت لنخلة تمسكي لأني سأطير عنك !
   
   قالتلها: عشان خاطري خليك 😬
  
"
84853,"
   احنا نعمل ايه فى الغلاء ده يا شيخ انا فى ساتة طب اهو وهاين عليا اشتغل اى حاجة علشان اساعد نفسى واهلى مش موافقين
  ","

   اتجدعني في الدراسة .. دي أعظم مساعدة منك لهم الوقت.
  
"
84854,"
   هو انت مبتردش ليه  
بطلوا تكبر على الناس 
👊👊👊👊👊
  ","

   طب ايدك جنبك لو سمحت !
  
"
84855,"
   ايه الحل مع الناس اللى بيسبونا من غير تقديم اى مبرر وعذر وكأننا لاشئ ويبعدوا فجأه بعد وعود وكلام كتير😅
  ","

   نحمد الله الذي من علينا بانكشافهم قبل مزيد من التغرير !
  
"
84856,"
   ياشيخ ايه طبيعه الاسئله اللي بترد عليها
  ","

   زي ما حضرتك شايف !
   
   كوكتيل بالسمنة البلدي 😬
  
"
84857,"
   هي الصورة معناها ايه
  ","

   عوم واتمختر .. وخلك نملة، تاكل سكر 😬
  
"
84858,"
   هنعمل ايه مع روسيا😬
  ","

   قول هيتعمل فينا إيه ! 🙃
  
"
84859,"
   يا شيخ استحلفك بالله رد فاني في حيرة من امري،، في شاب تقدم لي واحسبه ع خلق وعلم بس هو يكبرني بعشر سنين وكمان اهلي هيفرحوا لو وفقت حتي ع رؤية شرعية بس ساينلي الامر لتفوقي ولمعرفتهم أهدافي وحلمي فهل انا اوافق ع الرؤية جايز يكون في قبول ولمجرد افرح اهلي ولا اتبع حلمي وهدفي خصوصا اني 22 سنة صغيرة بعتقد
  ","

   حسب هدفك وحلمك وقدرتك على تحقيقه !
  
"
84860,"
   ادعيلي بزوج تحفة
  ","

   انزل يا محمد .. أبوك لقى تحف تحت البيت 😬
  
"
84861,"
   فكرتني بردك هنا بأرطغرل
  ","

   ولتشيخا سويا على وسادة واحدة !
   
   كم أحب هذه الدعوة.
  
"
84862,"
   السلام عليكم يا شيخنا انا منزله الاسك مخصوص عشان ابعت لحضرتك والله فياريت ترد عليا عشان عندي أسئلة كتيره جدا 
الاول خاص بواحده صاحبتي هيه اتخطبت لخطيبها ده من واحنا في الكليه وهو كان زميلها وبيحبو بعض من ثانوي وطبعا كلمو بعض كتير قبل الخطوبه و طل الوقت كان بينهم مشاكل ويرجعو تاني هو سافر عشان يشتغل
  ","

   الأول اسألي لنفسك .. ما تسأليش لحد ..
   
   ويا رب تتكرر الفرصة تاني 😔
  
"
84863,"
   وكيف حال قلبك؟؟
  ","

   يا رب .. أرجوك، بيقين.
  
"
84864,"
   احنا مفقوسين اوي كده 😂😂😂؟
  ","

   حد يتوه عن عياله برضه ! 😬
  
"
84865,"
   فرحتى مش هتكمل الا بمباركتك ,, اخيراً لقيت نصيبى اللى شبهي تماماً :)))))
  ","

   فلتتم فرحتك .. وليدم سعدك 🌹
  
"
84866,"
   هو حضرتك بتدخل ع جروب الدفعة زينا كدا 😂😂😂😂😂😂😂😂😂😂😂😂😂😂
  ","

   آه .. بس مش بكراش على حد 😌
  
"
84867,"
   خطيبى مستواه الاجتماعى اعلى منى بيجبلى هدايا غاليه جداا وكويس معايا ..انا مش بعرف اشتريله حاجه لقلة الفلوس معايا بكون نفسى اهديه حاجه بس مش عارفه اعمل ايه
  ","

   أن تكوني الأمان في حياته = هذا لا يقدر بثمن !
  
"
84868,"
   حبيت واحد وحسيت انه بيبادلني نفس المشاعر،مفيش بيننا كلام،بقالي ع الحال دا٦سنين،بين كل فترة والتانية أقول لنفسي ماينفعش كدة اللي بيحب حد بيعمل المستحيل علشان يقرّبله،مش شايفة نفسي ينفع أرتبط بغيره،نِفسي أتجاوز وأعيش حياتي طبيعي بس مش عارفة،أرجوك تنصحني،عارفة ان حضرتك مش هترد بس يمكن دا يوم سعدي!
  ","
  ""وحسيت إنه بيبادلني نفس الشعور"" ..
  
  هذا أول سطر في قصة المأساة المتكررة !
  
  الحب من طرف واحد = عذاب لا بد أن ينتهي .. مهما كان الثمن.
  "
84869,"
   طيب يا شيخ ان كنت رأيت المشكلة والحل صعب او لا تريد ان تقول الحل لان الموقف متأزم انا متفهم موقف حضرتك جدا لكن اخبرني بذلك
  ","

   ما شفتش والله !
  
"
84870,"
   ليتنى أستطيع التعبير عن ما بداخلى من ألم 
دعوااتك يا شيخ ربنا يفرج كروبنا
  ","

   لن تعدم القدرة على الدعاء !
   
   هذا أنفع تعبير نحتاجه.
  
"
84871,"
   هو لو انا مش حابب ارتبط بواحدة قصيرة اوي ، ولقيت واحدة فيها كل المواصفات الجميلة سوى انها قصيرة ، هل اتقدم ولا ده ممكن يأثر عليا بعدين
  ","

   مش عارف أقولها ازاي !
   
   بس القصر فيهن جميل.
   
   عموما دي اختيارات شخصية .. ومفيش حد هيكون كامل .. فلو على أد ده = توكل على الله ..
   
   إن ملأت قلبك وروحك = ستملأ عينك وعقلك.
  
"
84872,"
   شيخنا احنا داخلين علي موسم تزواج وانا لسا بنوته وبدرس بس نفسي اتخطب بجنون وكل ما يحصل خطوبه لحد اعرفه بفرحله بس بيجيلي اكتئاب بعدها ونفسيتي بتتعب في دعاء معين بيعجل الخطوبه؟
  ","

   عيشي حياتك يا بنوتة واستمتعي بمرحلتك .. وسيبي كل حاجة لوقتها.
  
"
84873,"
   طب.واللي معاها رقمك وعايزة تستشيرك وتنصحها ينفع تكلمك ولالا لانه مش هينفع هنا
  ","

   ما هو لو كان شغال بأه 😬
  
"
84874,"
   بنفكر نعمل صفحة هنا على الاسك للتوفيق بين الشباب والبنات  للزواج  ايه رأى حضرتك
  ","

   هتعك منكم ومش هتعرفوا تظبطوا الدنيا !
  
"
84875,"
   بالله جاوبني الأفضل التزوج ممن يشبهني أم يكملني
تقدم لي شخص عندما يتكلم عن نفسه أشعر انه يحكي عني وليس عنه حتي نفس الهدوء ودرجة العصبيه حتي نفس ابتلاء عائله كل منا حتي نشبه بعضنا في الشكل ايضا😂
  ","

   وعايزة أكتر من كده إيه بس !
   
   سيبوكم من الكلام الفارغ لازم نبقي مختلفين عشان مش عارف إيه ..
   
   لن يكملك إلا من يشبهك.
  
"
84876,"
   قالوا إن المنتخب معزول عنهم خالص وان المنتخب في دور لوحده وعليه امن جامد ومش هيقابلوهم خالص أن شاء الله خير ي شيخ 💜🌸 احنا متفائلين جداا النهارده 💜🌸
  ","

   يا خوفي يا بدران ! 😬
  
"
84877,"
   عاوزه استشيرك ف موضوع مهم جدا ي شيخ  وبعت هنا كتير مش بترد ومش هعرف اقوله هنا وملقتش رقمك اللي قلت عليه هنا فين ؟!
  ","

   الفرصة لا تأتي إلا مرة واحدة :)
   
   كنت نزلته قبل ثلاث ساعات من موعد الطائرة ..
   
   حاولي تبعتيه فيس.
  
"
84878,"
   يا ابى انا بعد م خطوبتى اتفركشت بقيت بامشى ف الشارع اقول ياترى انت فين يا نصيبى 😂 انا حاسه ان هتجنن قريب 
عايزة اتزوج بس لم باعرف ان فى عريس بخاف بشكل فظيع ، نفسى ابطل انتظر نصيبى ده ونفسى ابطل اخاف ونفسى ابطل هبل 😢
  ","

   ونفسي ما تسأليش تاني 😬
  
"
84879,"
   شيخ من فضلك انا اتخطبت ودى كانت اول تجربة ليا استمرت5شهورو حبيته اوي بس هو مش عرف يحبني لموضوع انتهى بقاله فترة بس مش قادره انسى حاسه اني معنديش اي حاجة اديها  حد  واتجرحت و ساعات كان بيهون عليا اكلمه اقوله موافقه نتجوز من غير ما تحبني عشان كان اخر مره قالي طب تقبلي تتجوزيني وانا مبحبكيش قولتله لا .
  ","

   طبعا لأ .. ومليون لأ !
   
   قرارك صح .. وهتقدري تنسي وتتجاوزي تماما وتلاقي اللي تحبيه ويحبك بإذن الله ..
   
   اصبري بس على نفسك.
  
"
84880,"
   اوبس اهو ده عيبه 😂
  ","

   لا وكانوا عاملين حنة أم شيماء في الفندق !
   
   ربنا يستر بس ما نطلعش بفضيحة ☹️
  
"
84881,"
   حاجات كتييير حصلت و بتحصل  في حياتي بتوجع قلبي بس الحمد الله مش بسمح انها تأثر علي حياتي بس الوجع صعب يا ابي
  ","

   تصوغ نقاء معدن أرواحنا مجموعة من الأوجاع !
   
   اثبت وأبشر ..
  
"
84882,"
   ليه بس ي شيخ 
تفاءل بما تهوي يكن 
ابشر 😅
  ","

   شفت بعيني في المطار شلة من (النجوم) رايحين (يؤازروا) المنتخب !
   
   فلم أتفاءل الحقيقة ..
   
   مشهد أم درمان يلوح في الأفق.
  
"
84883,"
   لو فرق بين اتنين 11 سنة دا كتير ولاعادي البنت هي الاصغر
  ","

   عادي !
   
   المهم التوافق بينهما ..
  
"
84884,"
   يا جماعه الماتش الساعه كام بتوقيت مصر  ولو حد عنده لينك بث مباشر ؟
  ","

   الساعة ٨ .. هيكون على بيين المفتوحة.
   
   وغالبا هيتحط علينا ..
  
"
84885,"
   برأيك يا شيخ و بإلي شوفته في الايام العشر الاواخر تتوقع ان ليلة منهم كانت  ليلة القدر او اقرب لليلة القدر
  ","

   أظن والله أعلم لم تخرج عن ليلتين !
   
   يا ليلة ٢٣ - يا ليلة ٢٩
   
   اللهم اقبلنا .. ده المهم.
  
"
84886,"
   هل ترغب في أن تظل شابًا للأبد؟
  ","

   طبعا يا آسك !
   
   ولذا أرجو الجنة ..
  
"
84887,"
   هتوحش مصر واهلها ي شيخ
  ","

   الله يجمعنا على الخير .. دوما !
   
   خلاص .. أزف الوقت ..
   
   ألقاكم يا صحبة الجنة 💚
  
"
84888,"
   زوجي يغير من ابنه مني 
ومن اهتمامي بالطفل 
واوقات بيزعل بجد 
هو دا طبيعي يا شيخ 😇
  ","

   احفظي عني !
   
   أنت من الآن عندك طفلان ..
   
   والكبير منهما (هيتقمص) بزيادة لو حس إن الصغير بدأ ياخد من أهميته ومكانته ومن مشاعرك ولهفتك بزيادة ..
   
   اوزني المعادلة وحسسيه دايما إنه الأصل = هيشيلكم أنتم الاتنين في عنيه !
   
   المرأة المصرية -بالذات- تتقن تماما -في الغالب- دور الأم، لكنها للأسف تتركه -كثيرا- يجور على دور الزوجة .. ومن هنا بتحصل الاضطرابات في البيوت !
   
   قبل الاسطوانة المحفوظة: وهو ليه ما يقدرش .. وما يبقاش عنده دم ويحس .. منا بكون سهرانة طول الليل عشان ابنه .. وبعدين ما هو السبب أصلا .. وغير ذلك ! 😬
   
   فأنا بقول: مش ناكرين والله مجهودكن .. وربنا يعينكن ويتقبل منكن .. لكن اعملن اللي عليكن .. مراعاة لطبيعة أطفالكن .. صغيرهم وكبيرهم 🙃
   
   وهم برضه يتحملوا شوية .. وبالحنية كله يفك ..
   
   وربنا يديم المعروف ..
  
"
84889,"
   والله والله والله في امسّ الحاجة ان حضرتك تجاوبني عشان خاطري لو  سمحت ي شيخ حد كان بيبعتلي ع الاسك من فترة واتكلمنا واتعلقت بيه جدا بس حاليا انا مستحرمة كدة رغم انه كله كلام عاملة اي ف دراستك وكدة وانا عايزة اقفل معاه حالص مايبعتش تاني هل ابعت اقوله كدة ولا ما اردش عليه ولا ايه اتصرف ازاي
  ","

   قوليله معدتش هقدر أتكلم بلا ضرورة؛ اتقاء لأي شبهة !
   
   وبلّكيه .. بس كده ..
   
   يلا خدي القرار .. ونصيبك المكتوب هيكون بإذن الله ..
   
   واتعلمي بعد كده تقفلي الباب من الأول.
  
"
84890,"
   نفوسنا بشرية، فكيف بنا أن نبر أولئك الذين ظلمونا، نعرف أننا فُرضت علينا طاعتهم وبرهم، ولكن ألم يُفرض عليهم رحمتنا؟
ماذا نفعل في نفوسنا فقد عسر عليها بر من ظلمها؟
أفتني 😭
  ","

   ييسر عليها احتسابها لوجه ربها !
   
   وحده.
   
   نعم لنا طاقة .. نألم ونبتئس .. لكن للروح الموصولة بالسماء أحكام على طبيعة التراب فينا ..
  
"
84891,"
   طيارتك إمتي يا شيخ 😂
  ","

   بيجهزوا لنا الفطار أهو .. ولا الحوجة لكم ولا لكريبكم 😏
  
"
84892,"
   انا ياشيخ كنت مخطوبه لشخص ظاهر فيه كل العيوب اللي محدش يستحملها وكنت بنام معيطه وحالتي النفسيه كانت بتسوء واتحملت عشان بحبه مع اني مكنتش حاسه بالأمان معاه لحد ما سابني انا دلوقتي مش فاهمه هو الحب بيخلينا نتنازل ولا احنا بنسنهبل ولا ف ايه عشان مش عايزه اكرر الغلطة دي تاني
  ","

   ده مش حب .. دي حماقة !
   
   لا تظلموا الحب بنسبته لهذا الوحل.
  
"
84893,"
   واحد اعرفه ابوه طرده من البيت بعد الجواز وادي شقته لاخوه اللي بيسافر بره وسابه من غير فلوس وبعد كذا سنة تعب وابنهوده هو اللي شاله وبعد كدة الوضع رجع زي ما كان وعدي 10 سنين وبعد كدة ابوه تعب تاني ف امه طلبت منه فلوس لعلاج ابوه كل شهر بس حالة مش متيسر واخواته كلهم بره مصر يعمل ايه
  ","
  "" لا يكلف الله نفسا إلا وسعها "".
  "
84894,"
   السلام عليكم 
أحببني شخصا ما وأحببته ايضا ولم يلفظ لي حرفا ولا انا 
وخلال سنتين وانا ادعوا الله لو كان خيرا فيجعله الله رزقي ولم يكن فيه خيرا ف يعمي قلبي وعقلي عنه 
وبعد السنتين جه واتقدم لياواناوافقت بس اخي مش موافق لانه مش من بلدي وانه من قناوانامن الشرقيه 
اعمل ايه عشان اهلي يوافقو او اقنعهم ازاي
  ","

   أصري على موقفك .. وما تضعفيش.
   
   الحب يستحق !
  
"
84895,"
   خطيبي تافه يا شيخ كل اما نتكلم يقلب الموضوع هزار اعاتبه يقلب هزار نغسي يبقي جد 😢 لو ع المسؤليه فهو شايل المسؤليه جدا
  ","

   هو مش تافه !
   
   هو ذكي في التعامل مع نكدك بس 🙃
  
"
84896,"
   شيخي.. كيف اتصرف في البخل في المشاعر تجاه شريكي مع انه لا يتواني في اظهار حبه ودعمه لي طوال الوقت... اشعر انني غير جيدة لاكون زوجته وافكر في الانفصال (عاقدين) وباقي شهر علي الفرح
  ","

   يعني أنت جيدة في الانفصال .. ومش جيدة في حفظ النعمة والتطوير من نفسك ؟!
   
   سبحانك ربنا.
  
"
84897,"
   عاوزه اعمل حاجه لخطبيبي افرحه ومش عارفه اعمل ابه
  ","

   ركزي وأنت بتكتبي بدل ما تعميه ! 😬
  
"
84898,"
   انا الحامل .. ممكن ترد هنا ✋
  ","

   دي أفكار عادية جدا في مرحلتك دي !
   
   طنشيها وهتبقي تمام ..
   
   ربنا يقومك بالسلامة.
  
"
84899,"
   ياأبي فسخت بعد سنتين اهلاك لطاقتي بدون مقابل كان عنده بخل في الكلام اللي يشجعني ويسندني بيه في اي وقت ويصدني دايما وقت ما احكي حاجةبالعكس دايماًشايف انه حياته مهمه جداًعاوزني ابقى موجودةواسمعه وادعمه كل مرةيتصل فيهاوكذلك اهله مبيعبرونيش بالخمس شهور هوا قعدمعايا5شهوروسافرغيرالبخل المادي والاستخسارفيا
  ","

   إن كان كما تقولين = قرارك صحيح تماما !
   
   واتأخرت أوي للأسف.
  
"
84900,"
   يشيخ أنا كنت معجبه بزميل ليا ف الكليه وعمري ما كلمته  وجه يوم حصل موقف صعب اوى عرفت انه مرتبط وهو بيدعي انه ملوش اي علاقات  او كده ودايما عامل الملاك المحترم واتكلمت معاه مره ف الموقف اللي حصل واحرجني وقالي انت فاكره اني مش عارف انك معجبه بيا بكل استهزاء وبكل سخريه انا قلبي وجعني ي شيخ  نفسي اخد حقي
  ","

   لومي نفسك على ذوقك الوحش .. لومي عينك على حولها وقلبك على سذاجته !
   
   واتعلمي تغلّي نفسك.
  
"
84901,"
   ليه ربنا مش بيكافيء يعني مدام انا ماشيه بمبدا لن تنال ما خنت الله من اجله وبعدت عن الانسان الي فعلا حبيته واستنيته كتير ليه ربنا مبيكافئش انه الشخص ده ييجي ليه الولد ده فهم اني ببعد واني مشتته ومش عارفه عايزه ايه لاني مكنتش حتي بكلمه اشمعنا الي مقضينها سعدا
بالله عليك رد استحلفك بالله رد 
قلبي مكسور
  ","

   دي مشكلة ناتجة عن خلل كبير في فهم علاقتكم بالله ياما حذرت منه !
   
   اسمعي ده:
   

    https://www.facebook.com/m.atiia.soliman/videos/1333654656714376/
   

"
84902,"
   بس ي شيخنا سعات كتيير مبيبقوش مستعدين يدخلو  ف علاقة جديدة وببصو للورا فبيظلمو اللى جا يوبتحص كتيير جداا !
  ","

   عشان كده احنا هنا بنعطي المفاتيح !
   
   وفي النهاية كل واحد أدرى بنفسه واستعداده وحقيقة اللي جواه.
  
"
84903,"
   لو رفضت حد عشان شكليا مش عاجبني او ماديا مش هيقدر يوفر لي حياه معينه ابقى كده بتبطر وربنا يزول النعمه من وشي
  ","

   أبدا !
   
   حقك.
  
"
84904,"
   يارب تكون شوفت رسالة الموبيل وترد اعمل ايه او اختار مين وانا خايفه معرفش اكمل مع الشخصية الجديدة
  ","

   المتقدم بلا شك !
   
   وتبقي عبيطة لو فكرت في القديم ذرة .. ده واحد بيتسلى.
  
"
84905,"
   وافقي يابنتي ع المتقدم انا بعد ما انتظرته وضيعت فرص كتير راح هو اللي سابني ماتضيعيش نفسك
  ","

   بيحصل !
  
"
84906,"
   انا نفس الموقف دا وللاسف اكتشفته من فتره كبيره كنت بدخل ع gmailعند بابا لاقيت حاجات من دي ف النشاط عنده تعاهدت كل صلاه ادعيله ربنا يتوب عليه هو انا عذرته لانه بييجي البيت يومين بس ف الشهر لظروف شغله احب افرحك انا حساه الاجازه دي متغير بنضحك معاه قالي ربنا غيرني وابتسم بشوف الحساب مالاقتش حاجه 💪💪
  ","
  ....
  "
84907,"
   كدا مش هكون خاينة واتخليت عنه وكسرت قلبه !
انا والله بحبه جداً ومش عارفة هعمل كدا ازاي
بس هو محتاج وقت طويل فعلاً 😓
  ","

   هه !
   
   مش قلت لكم ؟!
   
   ————————————
   
   يا بنتي هتظلموا نفسكم ومبدأ الانتظار غلط أصلا في كثير من الحالات .. وممكن هو بعد وقت طويل ييجي يعتذر لك لسبب أو لآخر .. وساعتها تكوني خسرت كل حاجة !
   
   ركزي مع المتقدم .. وهتنسي ما تقلقيش .. ده مش حب ..
   
   وهو هيلاقي المناسبة له في الوقت المناسب.
  
"
84908,"
   توافق ازاي يا شيخ فين الوعد اللي اديته لحبيبها،وفين اللي بتحبه في الليلة دي وفين كسرة قلبه لما يلاقي حد وثق فيه باعه ف اقرب فرصة. الحب يا شيخنا مش ثفقة لقت واحد احسن تقوم تبيع اعتقد انهم بيحبوا بعض يستنوا ويكافحوا وتتحرق كل حاجة حتي لو الحاجة دي العمر.
  ","

   أنتم لسه صغيرين وبتنفعلوا !
   
   هو أنا يعني مش فاهم يعني إيه حب ؟
   
   هي ما دامت سألت = تبقى خلاص مستطولة المسافة وميالة للجاهز وهتقدر تنسى ..
   
   وأما هو فيرزقه الله بالأنسب في الوقت المناسب.
  
"
84909,"
   انا في كليه علميه فاضل تلت سنين وهو فاضله سنه ،شايف فرق الكليات والبلد والمجتمع وانه مينفعش اتجوز قبل ما اخلص وحاجات كتير ، مفكرش في انه انا اعمل اي في مشاعري وانه فيها اي لما نتخطب سنه او اتنين واتجوز في اخر سنه ، بيقولي الشغل والمجتمع والبرستيج حاجات كله معقده ،ليه طالما انا مرتيضاه خلقا ودينا ..
  ","

   أصري على اختيارك إذن؛ ما دام الولد كويس فعلا.
  
"
84910,"
   . ليه البنت المحترمه اللي مالهاش في اللف والدوران مابتتحبش. والبنت المسهوكه اللي بتلف وتدور هي اللي بتتحب وتتجوز كمان اللي بتحبه
  ","

   استقراء ناقص وحكم انفعالي غالبا ناتج عن صدمة ما !
   
   عموما نحن نعيش من أجل رضا الله .. مش من أجل الزواج.
  
"
84911,"
   هو لو اخي رافض فكرة ارتباطي مطلقا بحد وانا مياله لشخص وعنده استعداد يجي بيتنا يبقي مش اخريا كدا بيظلمني !
  ","

   ليه أخوك رافض ؟!
  
"
84912,"
   ابي ي شيخ بيشاهد مواقع اباحيه ومكسوفه اتكلم معاه او اقوله حرام وهو اكيد عارف اعمل ايه أرجوك انا بتقطع ومش قادره ابصله اما بفتكر
  ","

   طنشي .. وادعيله .. وبس.
   
   ذنب ولعل الله يتوب عليه ..
   
   أبوك لما بيغتاب حد مش بتتهزي مع إن دي كبيرة برضه.
  
"
84913,"
   يا رب ترد عليا 
انا عايز اتقدم لبنت لكن اما سألت عليها احدهم قالي انها كانت علي علاقة بشاب تاني وهي في اعدادي وصلت لحد الزنا هو سمع ومش متاكد 
لكن هي الان علي خلق وملتزمة بحجابها والكل يشهد باخلاقها دلوقتي 
خايف اظلمها او اظلم نفسي معاها 
اجيبني بالله عليك
  ","

   اللي قالك الكلام ده = حيوان !
   
   تقدم ودع عنك هذا .. المهم ما يظهر من دينها وأخلاقها.
  
"
84914,"
   اوصف الإجازة المره دي ف 3 كلمات ي شيخ
  ","

   خنقتني العبرة !
   
   والله.
  
"
84915,"
   يا شيخ جوز اختى بيضربها و اخر مرة رجعالنا مضروبة على وشها ورقبتها وضاربها بالشلوت فى صدرها و قعد يشتمها وكل دا عشان بيديها مصروف البيت و قالتله عايزة زيادة عشان اشترى كل حاجة و هو كل مرة يشتمها اويضربها و يرجع يعيطلها و هى بترجعله ,نخليها ترجعله بس بعد ما نذله شوية ولا تتطلق؟خصوصا انه قالها هطلقك
  ","

   لو ده متكرر منه ومفيش أولاد = فالطلاق بلا تردد !
   
   وعموما أهلك أدرى بمصلحتها .. وشوفوا رغبتها ..
  
"
84916,"
   غصب عني بقيت جوايا قسوة وبقول بكرة يعجز ويتعب ويحتاج ولاده حواليه بس للاسف ربي فينا كلنا القسوة وان احنا ولا هيفرق معانا زي ما مفرقناش معاه 😢 كلنا بنات للاسف يا شيخ
  ","

   عشان كده نصيحتك !
   
   خطورة القساة مش في أذاهم لنا .. خطورتهم تكمن في إنهم يعلمونا القسوة ..
   
   وده اللي لازم ننتصر عليهم فيه.
  
"
84917,"
   انا وقفت جنب خطيبي وتنازلت عن ابسط حقوقي وضحيت بحجات نفسى فيها ولما رفضت البس اسدال وخمار،، في حين انى بلبس عبايات وطرح كبيرة_ قالى ده كان اختبار ليكى وطلعتى مابتحبنيش..صدمنى ومش عايزة اكمل
  ","

   معلش .. هو (مدب) بس .. لكنه كان عايز خير !
   
   تناقشي معاه وفهميه.
  
"
84918,"
   حبيت حد جداً و هو كمان حبني جداً جداً وعدني بالارتباط وانا وعدته انتظر
من يومين جالي عريس جاهز و مميز في اكتر من حاجة وعلي خلق ، اخويا اقنعني كتير ان دا مناسب وان اللي بحبه هستناه 6 -7 سنين والعمر بيضيع و البنت المفروض تتجوز بدري مش 27 علي ما الاول يجهز نفسه لانه نفس سني
حاسه بالعجز ومحتاجة نصيحة😞
  ","

   وافقي على المتقدم.
  
"
84919,"
   بالله أجبني 
اتقدملي واحد هو مش بيصلي ودلوقتي بدأ يصلي أوافق عليه ولا
  ","

   اديله فرصة .. لو صادق فعلا في الرغبة في التحسن.
  
"
84920,"
   والله معرفش حد غيرحضرتك اسأله لو والدي طول عمره بيستخسرفيا فلوس الاكل او التعليم او حتى غسول للشعر او صابونة استحمام او مروحة ف عز الحر ومباخدش منه جنيه غير بالغلب ولو بموت من التعب مبيهتمش ويسيبني لحد ما التعب ياخد وقته ويخف او ميخفش وما الى اخره هل حرام عليا لو شوفته محتاج وف قدرتي اساعد ورفضت؟بنت
  ","

   إن كان كما تقولين = فأب زي ده ما يتحبش طبعا !
   
   لكن ابذلي ما تقدرين عليه؛ لله وحده.
   
   هذا محك للأجر والإخلاص ..
  
"
84921,"
   ؟؟؟
الانسان بيتولد عنده فطرة بس
فطرة الانسان بتكون خير ولا شر ؟!!
  ","

   خير !
   
   ثم تلوثها الحياة الدنيا ..
   
   فمقل ومستكثر.
  
"
84922,"
   عيد ميلادك إمتى يا شيخ محمد
  ","
  ١ / ١٠
  
  ما تكلفش نفسك في الهدية .. حول الفلوس بس 😬
  "
84923,"
   اني احبك في الله  💙
  ","

   أحبك الله وأكرمك 💚
  
"
84924,"
   يا شيخ انا ابويا كان بيخون والدتى كتير جدا و هى عارفه و بتحكيلى على اللى بيعمله من ساعه ما وعيت على الدنيا ؛ هو نزل من نظرى و هو مش بيهتم بيا و لا بيسالنى مالك و لا ازيك و كل يوم بيزعق فى البيت لاتفه الأسباب و شكاك جداا و مبيخرجنيش انا مش قادرة أحبه خالص انا عليا ذنب ؟
  ","

   لأ !
   
   لكن الزمي الأدب في المعاملة على كل حال.
  
"
84925,"
   هو لو حد بعد علشان مخنوق وفيه ظروف في بيته وكده والحد دا بيحبني بس هو بقاله فترة بعيد ومش عارفة اوصله ولا بيرد عليا هو ممكن البعد دا يخليه يقسي عليا او ينساني ؟
  ","

   اللي أعرفه إنك مفروض تغلّي نفسك !
   
   واللي بيحب = بيخبط على الباب.
  
"
84926,"
   يارب انا بقالي نص ساعه بكتبله ف اسئله يارب وقع عينه عليها بقي يارب
اوعي تبلكني يا عمو محمد ده انا عاملع الاسك عشانك
  ","

   يا شباب أرجوكم ما تطولوش في النبرة دي !
   
   كم أسئلة مش طبيعي بيلوم على عدم الرد ..
   
   وأظن وضحت مرارا إن ضغط الأسئلة فوق طاقتي والله ..
   
   نستحمل بعض بأه ونعذر بعض .. حبا بالله.
  
"
84927,"
   وفجأة اصبح كل الابهات مبيقفوش قدام سعادة بنتهم امال فين بنتى مش اقل من بنت خالتها وبنتى لازم تعيش فنفس المستوى والكلام اللى بنشوفه 😒
  ","

   بيقولك خطيب دخل مسجد وأبكى كل الحضور !
   
   طلع لقى جزمته اتسرقت ..
   
   قال: كلكم يبكي .. فمن سرق الحذاء ؟! 😬
   
   بعيدا عن الهزار .. يبقى الخير موجود، وفيه أمثلة عظيمة جدا بلا شك.
  
"
84928,"
   يا شيخ لو سمحت اخويا متجوز بقاله شهر ونص واكتشف ان مراته بتكلم شباب فيديو ومش واحد ولا اتنين دول اكتر والكلام خارج جدا ووصل لفيديوهات رقص وغيره وأهلها بيقولوا معلش وسامح واحنا هنربيها والكلام ده تفتكر ده ايه واخويا مصمم على الطلاق واحنا عايزين رايك ووعايزين نشوف هنقول ايه للناس طبعا غير الحقيقه
  ","

   لازم يطلّقها !
   
   وتتوب هي لربنا بينها وبينه .. ولا هي حرة ..
   
   وقولوا: محصلش نصيب وتوافق بينهم ..
   
   محدش له حاجة عندكم.
  
"
84929,"
   Is there a lot of this ?
  ","
  Yeah !
  "
84930,"
   محتاج اتكلم مع حضرتك جداً في موضوع مظنش حد هيقدر يفهمه ويقدره غيرك بس مش هينفع هنا .. ممكن اكلمك مسنجر وترد ؟
  ","

   حبيبي أنا نشرت رقمي من شوية !
   
   أنتم ليه مش بتابعوا كويس 😔
  
"
84931,"
   What is your opinion about marrying a doctor woman from a pharmacist man ?
  ","
  Why not ?!
  "
84932,"
   لو كنا نعرف بعض كنا عالاقل جبنالك عربية في مصر 😃 انت غالي والله
  ","

   احنا فيها !
   
   جهز نفسك من الآن .. يا بياعين الكلام 😬
  
"
84933,"
   يعني اقوم انتحر يا شيخ عشان مش بترد عليا هتشيل ذنبي كده؟؟
  ","

   اتأكد إن المروحة مش هتقع بك لما تربط الحبل فيها ! 😛
  
"
84934,"
   انا حضرتك أي قارئ في الدنيا ..الحمد لله عندي موهبة تقليد الاصوات جامدة جدا. ..... 
فيه بعض الناس الـ ..... بينتقضوني إني كل اما اقف علي السجادة اني بقلد ..لا وبقلد اجمل الاصوات ((الدوسري ..المعيقلي .....،،،،،+..) واقرب ناس ليا هما اللي بينتقضوني اكتر ...عاوزين حل للموضوع داا ..من فضلك امولانا ،
  ","

   خذ مني نصيحة .. اقرأ بأريحية، بالطبقة المريحة لك تماما .. وبدون (مطمطة) !
   
   ده في الصلاة ..
   
   وخلي موهبة التقليد في جلسات الصفا والرحلات مثلا وغيرها ..
  
"
84935,"
   البعيد عن العين بعيد عن القلب ؟
  ","

   إن كان نبض القلب .. فماذا يضير العين ؟!
  
"
84936,"
   يا شيخ خطيبي بيبتزني جدااا ف ابسط الاشياء
قوليلي قلتي ايه ولا مش هكمل اكل ..بنكون فالبيت مثلا..
هتقبلي اعتذاري ولا هفضل واقف..وهكذا 
حتى لو امور بسيطة بس لاحظتها ف امور تاني
انا بقيتش حاسه بامان معاه لانه شخصيه مبتزة بامتياز 
كلمته ف كدا..لكن هو مش مدرك ده اعمل ايه؟ تنصحني بايه وادعيلي بالله😥
  ","

   واضح إنه لسه محتاج ينضج شويتين !
   
   الأمر إليك.
  
"
84937,"
   كيفية تجنب الرياء بشكل عام ؟
  ","

   شيل الناس من حساباتك .. تماما !
  
"
84938,"
   توصل بالسلامة يا شيخ محمد
  ","

   بأه ده تمامكم ؟! 😢
   
   الله يسلمك يا عم.
  
"
84939,"
   حدثنا عن الحب
  ","

   يا عم بقولك كريب 😩
  
"
84940,"
   قلتلي ابعدي عنه وتم ذلك 
ولكن دلوقتي أنا في حالة نفسية مزرية ووهن نفسي ملوش علاج أو نهاية .. ومن المفترض أصمد ومفيش حد يقويني أو يساعدني على ده .. غير إنه من الوارد جدًا أشوفه ومعرفش هعمل ايه
بالله عليك انصحني عشان أجتاز المرحلة دي من غير ما أقع في حفرة أكبر  بسبب حالتي النفسية السيئة
  ","

   معلش .. أنت الوقت في أصعب مرحلة !
   
   اثبتي واصبري وكله والله هيبقى تمام .. بإذن الله.
  
"
84941,"
   انت في المطار وعندك وقت فراغ يا شيخنا ولا ايه 😂😂
  ","

   حدش قريب يعزمني على كريب طيب 😬
  
"
84942,"
   😏😏
ايا كان فين لا يجوز الشماته أصلا و ليست من شيم الصالحين 
ربنا يصلح حال الجميع بس نفهم إن 
""إن الله لا يغير ما بقومٍ حتي يغيروا ما بأنفسهم ""
  ","

   ما زلت لا أطيق ولا أقبل معشر الداعين بالهلاك، الناعقين ب: ""جيب عاليها واطيها"" !
   
   وإن ظُلمت وأصابك فجر وأذى فالحساب عند الله .. ادع على من ظلمك وانتظر يوم النشور ثأرك ..
   
   أما طاقة الكراهية والسوداوية وتعميم اللعن والفرح في المصائب = فحيلة خائبة، قد تُذهب كثيرا من الأجر !
   
   صلى الله على القائل: ""رب اهدِ قومي؛ فإنهم لا يعلمون"" ..
   
   اللهم صلاح الحال والبال .. اللهم عليك بمن ظلم وطغى .. ووفق لما تحب وترضى.
  
"
84943,"
   تحب تقول ايه للمليحه في الخمار الاسود ياشيخنا 🤔
  ","

   بتعرفي تعملي محشي ؟!
  
"
84944,"
   شيخ ادعي لامي وحضرتك مسافر انها تتشفي من سرطان 
حضرتك ليك فضل كبير اووي عليا وأنا مش عارفه اشكر حضرتك ازاي
  ","

   يا ولاد والله العظيم بدعيلكم دايما في أوقات مظنة الإجابة .. لكم ولأهليكم جميعا ..
   
   كما أدعو لأهلي وأولادي ..
   
   قلت وأكرر هذا حق متبادل بيننا ..
   
   الله يديم الود خالصا لوجهه، وينفعنا به في الدارين، ويجمعنا ببركة الصدق فيه في الجنة ..
   
   لا توصوا حريص .. يا صحبة الجنة 💚
  
"
84945,"
   أبي بيعمل عملية دلوقت يا شيخ  رجاء ادعيله
  ","

   الله يشفيه ويعافيه ويصرف عنه .. وكل من مثله ..
  
"
84946,"
   هل يجوز الشماتة في السيساوية و الشعب المصري يا شيخ ؟ ولا حرام ؟
  ","

   سلوا الله صلاح الحال والبال !
   
   أنتم مش قاعدين في أمريكا.
  
"
84947,"
   جه اعترفلي انه بيحبني بقاله سنتين، مكنش ف اي مشاعر ناحيته لكن مصديتوش وحافظت ع مشاعره ع اد ما اقدر لانه بكلامه كان مبينلي انه متدمر من غيري عارفة انها سذاجة مني لكن ربنا العالم اني كنت صغيرة بتصرف بحسن نية وبعد ماعلقني بيه قالي انا مكنش قصدي اعلقك انتي اللي اتعلقتي! بحسبن عليه كل ثانية...دمرني اووي
  ","

   يلا .. هيروحوا من ربنا فين !
   
   يا ريت نتعلم بأه نغلّي نفسنا.
  
"
84948,"
   هنجح وهكون اشطر دكتوره في مصر وبره مصر باذن الله وهكون ملكه بديني وحجابي وهرفع راس اهلي وابرهم.. دي طموحاتي ادعيلي احققها
  ","

   ربنا يوفقك يا رب !
   
   قومي ذاكري فيزيا ..
  
"
84949,"
   أيه طلعت شغلانة بجد ولا ايه؟
  ","

   لا طلعت ما بتكسبش فلوس 😬
  
"
84950,"
   بنت أمريكية على علم وجمال وثقافة بس معاها شهادة توازي زي ثانوية عامة هنا من أمريكا. هل توازي مجتمعياً عندنا دكتور اومهندس ؟
  ","

   توازي رئيس وزرا حضرتك 😬
  
"
84951,"
   انا كبنت صوتي حلو جدا فالقرآن بغض النظر عن الحفلات ، هل يجوز رجال يسمعوا صوتي ؟ و لا فيها فتنة !
  ","

   يجوز !
   
   اللي يتفتن = ما يسمعش.
  
"
84952,"

    https://m.facebook.com/story.php?story_fbid=10214393686110283&id=1662010593
   
   الراجل دة انا بحبه بسببك 💚
  ","

   الرجل ده لو تعرفه زي منا أعرفه = هتلاقي الحب قليل عليه !
  
"
84953,"
   اليوم دوام ولا انت /ى فرى؟
  ","

   اليوم عودة .. لرياض الحب :)
  
"
84954,"
   هو حرام ي شيخ اكون في جامعة خاصة ، بحس بالذنب جدا مع كل مبلغ يُصرف من أجلي ، ومع ظل الغلاء واني فتاة ومصاريفي لا تنتهي أبدا ، وخصوصا بعد دراستي أمر تجهيزي 
دايما بحس بتأنيب الضمير ، واني فعلا بتعبهم معي واحملهم فوق طاقتهم ، فهل علي ذنب ؟ 
وازاي أقدر اوفي حقهم علي ؟
  ","

   كوني نجمة تلمع في سماهم سعدا وفخرا وأنسا وبرا !
   
   الله يجعلك وذريتك قرة عين لهم .. في الدارين.
  
"
84955,"
   والله يا شيخ بابا عايز يبنيلي شقة علشان لو جالي عريس من غير شقة😂 بس امي قالتله مش اوى كده👊😂..فيه آباء محترمة ومقدرة والله💚
  ","

   محدش يطلب رقم تليفونها يا شباب ! 😬
  
"
84956,"
   و الله أنا عندي بابا دايماً بيقولي عمري ما هقف في طريق سعادتك و مش هطلب حاجات من اللي هيجيلك غير اللي في مقدرته و دايماً يقولي لو في حد معجب بيكي و انتي بتبادليه نفس الشعور انا مستعد مطلبش منه حاجة الا انه يديني كلمة انه عايزك لحد ما يجهز نفسه
  ","

   هذا رجل عظيم !
  
"
84957,"
   احنا كبنات والله بنستحمل ونفرح باقل حاجة بس للاسف انا وافقت علي وضع يمكن اقل من كدة بكتييير وظروف اصعب واهلي مطلبوش حاجة وراعو ظروفه الفكرة بقي ف عدم التقدير واستسهلني جدا واستقل بيا يمكن ربنا يعوضني ..هو دا اللي بيخوفنا بس
  ","

   معاكم طبعا في ده !
   
   إنما الإحسان يكون لأهله ..
   
   لكن مش عشان كثرة الأنذال نخلي التعقيد وسوء الظن هو الأصل.
  
"
84958,"
   يا شيخ بعمل التحاليل الدورية اللي بعملها دايما اكتشفت ان في ورم أنا ف تالتة ثانوي ومش عارفة ازاي أقول لأهلي لأنهم فاكرين ان التحاليل زي كل مرة عادية قلبي بيتقطع يا شيخ أعمل إيه مع أهلي وفي امتحاناتي ولا اتصرف ازاي ف أي حاجة مش عارفة حتى اصيغ لحضرتك الكلام أنا آسفة
  ","

   عرفيهم .. ما تشيليش الضغط ده لوحدك !
   
   وبإذن الله الأمر بسيط خالص .. ما تقلقيش ..
   
   مش لازم يكون حاجة خطر زي منت خايفة ..
   
   وحتى لو وحش -لا قدر الله- اكتشافه في بدايته كده هيكون سهل جدا علاجه .. جدا ..
   
   ربنا يعافيك ويسلمك ويسعدك.
  
"
84959,"
   يا شيخ بالله ردّ ، متعلق قلبي بشخص هنا ولا أرى لقلبي الا هو ، والأمر صعب جدا ، اريده ان يعلم ، ولكن لا استطيع ان احدثه ! ماذا افعل يا شيخ ؟ بالله جاوبنى ..
  ","

   غالبا لا يعرف عنك شيئا ولا يقبل !
   
   غلّي نفسك يا بنت الناس.
  
"
84960,"
   ياااه يا أبى أد ايه معنى الحب بيتلخص ف التضحية .. 
انا بحب صحبة الجنة والله ايه الجمال ده ..
ربنا يباركلك ويرضى عنك ويرزقك الاخلاص والرضى ونكون صحبة الجنة فالجنة بإذن الله 💚💚
  ","

   طبعا !
   
   مقياس الحب الحقيقي هو التضحية.
  
"
84961,"
   يا شيخ انا متقدملى واحد سنه 34 وانا لسه ماجيبتش ال 22 وانا مخنوقه ان فى فرق سن كبير كده واهلى بيقولولى انه اى حد عقبال مايخلص كليته وجيشه ويكون نفسه لازم يكون دخل فى التلاتين الا لو اهله مبسوطين وانا مش عارفه ايه ااصح وايه الغلط
  ","

   الصح إنك لو مرتاحة له كشخص = ادي لنفسك فرصة !
   
   مش مرتاحة له كشخص = ارفضي !
   
   بصرف النظر عن السن.
  
"
84962,"
   طيب بالنسبه للأب الي طالب مني مستوي معيشي هو نفسه ما وصلهوش غير فوق الأربعين!
  ","

   بيستهبل !
   
   كعادة كثير من الآباء ..
  
"
84963,"
   محمد رسول الله ... والله بعت السؤال وطلبت الرد اربع مرات بس المهم انا ببقى فجأة اتخنق ومش بكون طايقة نفسي ولا حد وكله بيبقى مش طايقني ومش مستحملني وكل مرة بتكون اسوأ من قبلها ومش بكون عارفة السبب بتيجي فجأة ومش ليه علاقة بعلاقتي بربنا احسبها كويسة وانا داخلة ثانوية عامة بس مش منه برضه لاني كدة صغري
  ","

   طبيبة نفسية.
  
"
84964,"
   ينفع ابدا 6 ايام البيض من بكرا ؟
  ","

   ينفع.
  
"
84965,"
   دكتور محمد لرججوك ساعدني بكلم خطيبتي ف التليفون لافيتها بتقولي كلام سافل وجنس انا  اتصدمت وقفلت السكه ف وشها ومش عارف اعمل ايه
  ","

   يا ترى تقييمك لشخصيتها بوجه عام إيه ؟!
   
   عموما ده مؤشر سيء جدا .. بالذات لما يكون من البنت، وفي المرحلة دي.
  
"
84966,"
   حابة اضيف حاجة ...احنا كبنات مستعدين نتحمل اى ظرف مع الراجل اللى بنحبه ... كون ان الشخص اللى بحبه جنبي ومفرحنى بيهون عليا اى حاجه ف الدنيا ...بس لو مش بحبه والله لو عايشه معاه ف قصر هاتلكك ع اى حاجة ....المسأله مش كلها فلوس ..هو بس وجود السند بيهون اى حاجة
  ","
  ....
  "
84967,"
   طمنه ي شيخ و قولو الوفيات موجودين الحمد لله ..أنا صابرة مع خطيبي وعمري ما حسسته إني ناقصني حاجة و بدعيله ربنا يوسع عليه و يهديني ليه أكتر ..ادعيلنا ي شيخ 🌹
  ","
  ....
  "
84968,"
   طب ما تفرحنى بالاجابه هنا 
وتوعدنى تدعيلى زي دعائك لبنتك كمان
ودعوه انى ربنا يبعدنى عن الفتن ارجوك يا ابي 
وزود كام دعوه من عند حضرتك وفرحنى الدنيا جايه عليا لابعد الحدود
  ","

   أبشري ..
  
"
84969,"
   هو لو اتجوزت من ورا مراتي بس اشهرت وتوفرت شروط الجواز بس ماحدش يعرف غير العروسه واهلها انما مراتي واي حد تبعي مايعرفش كده يبقى حرام ولا حلال والجواز ده صح ولا غلط
  ","

   حلال !
   
   بس يا ترى تضمن رد فعلها لو هي عرفت ؟
   
   يا ترى هتعمل إيه مع الثانية وتقدر تعدل ازاي ؟
   
   وخد مني .. مفيش حاجة بتستخبى .. ولاد الحلال كتير.
  
"
84970,"
   ارجوك رد , please answer ,استأذنك ان تجيبني ... اقول ايه تاني ارجوك ارجوك عبرني ولو لمرة بس
  ","

   لا إله إلا الله !
   
   فين السؤال ؟
  
"
84971,"
   😬😬😬 جاوب هنا بالله
  ","

   ليه الغباء بس !
   
   واحد داخل جد وأنت ميالة .. يبقى ليه ؟!
   
   خلي حد حكيم من العيلة يكلم عمتك.
  
"
84972,"
   طب الكريب كان حلو ولا ميستاهلش ! لاني سمعت كتير بيقولو معدش حلو زي الاول
  ","

   الصراحة كان فلة !
  
"
84973,"
   كنت زيك ياحبيبتي ، اصبرى واثبتي وادعيله كتير ، دعميه بوجودك حتي لو طلب منك تبعدي ، انتي عنده اقوى من العلاج..افتكر في مرة لما كان خطيبي معلق الكيماوى كان بيموت من الالم دخلت عليه في زيارة تقريبا ابتسم ونسي ان الكيماوى  بيدخل جسمه..💔 مفتقداه اوى ربنا يصبر قلبي ويقويكي اثبتي شفاها المولي
  ","
  ....
  "
84974,"
   انا عمري مااتخلي عنه..هو اللي بعد 4 سنين ""كان رجلا"" من الحالة النادرة اللي خكيت عنها في ""غلي نفسك"" 
بس انا مش عارفه اهون عليه ازاي.. مش قادرة اتكلم معاه من الصدمة..دلني 😢
  ","

   بطلي خيابة !
   
   هو بيبعد عشان حاسس نفسه الوقت حمل .. وعشان مش عايز يشوف شفقة في عين حد .. وعشان عايزك تسعدي حتى لو بعيد عنه ويواجه هو -بشجاعة ورضا- قدره ..
   
   كل ده محتاج صبر منك .. لأنها مرحلة ثورة وستفتر وهيرجع يكون عايز أحبابه جنبه ..
   
   ساعتها لازم يلاقيك .. بكل الدعم واليقين ..
   
   لو ناوية فعلا تعملي ده.
   
   اللهم عافه والطف به واصرف عنه .. ومن مثله ..
  
"
84975,"
   والله أنا فرحت من السؤال ، وفرحت من الاجابه انا ان شاء الله ناوى كدا بس الشيطان بينغص عليا بالى بيحصل فى مصر
  ","

   الأرزاق بالله !
   
   ارموا حمولكم عليه ..
  
"
84976,"
   معلش يا ابي هي دي مصيبه كبيره؟ مش عارفه تنسى و شالت السنه و هي في كلية طب
  ","

   أنتم ليه بتحبوا تأسروا نفسكم كده !
   
   كبيرة ولا صغيرة ..
   
   نتعلم ما نكررهاش ونتجاوز وخلاص.
  
"
84977,"
   خطيبي جاله سرطان ومش مستوعبة وبيبعدني عنه
ادعوله 😢
  ","

   يا رباه !
   
   اللهم الطف به ونجه وعافه ..
   
   معلش .. هو محتاج صبر منك ودعم نفسي ..
   
   هيثور شوية .. لكن آخر حاجة ينتظرها إن حد يتخلى عنه الوقت.
  
"
84978,"
   واحده بعتت لخطيبها صورها ب بدي و بنطلون ضيق و وشها مش باين و بعدين ندمت و حلفته يمسحهم تضمن منين انه مسحهم
  ","

   تنسى .. ومعدتش تعمل كده تاني أبدا.
  
"
84979,"
   هيجري حاجه لو بدأت بشقه إيجار ومرتب بسيط مع انسانه صبوره وفيه؟!
  ","

   طبعا !
   
   هتعيشوا حلاوة الدنيا ..
  
"
84980,"
   انا صحيت حالا عليك وكنت بتتصحني في الحلم ربنا يكرمك ويبارك، حضرتك حاجة كبيرة جدا في حياتنا
  ","

   يا رب !
   
   اللهم لا تعذبني بالنار، فيقولوا عذبه وقد كان يدلنا عليه ..
   
   يا رب !
   
   لا أستحق عفوك ولا نعيم قربك ..
   
   لكنك بكل جميل كفيل، وأهل أن تقبل وتغفر كما سترت وأنعمت !
   
   يا رب .. أحبك، وإن أذنبت.
  
"
84981,"
   فاكر الناس نايمين وجاى تتسحب ياشيخ😂😂😂
بس احب ااقولك اننا صحبه فى الورديات بنسلم لبعض 😅😅
  ","

   الله يحفظكم ويبارك فيكم 😃
  
"
84982,"
   اسأل الله لك الفردوس الأعلي ؛ ردود حضرتك بتبعث الطمأنينة ف القلوب ؛  انا اول مرة ادخل هنا بس بجد شوفت ان كلام حضرتك فيه شحنة من التفاؤل وحسن الظن كفيلة بانها تطمأن قلوب كتير ؛ ورجائي ف الله انك ستطمأن قلبي كبير ؛ المعصية تلازمني اعود الي الله كثيرا واعتقد انني شفيت واذا بي اقع ثانية ؛ ماذا افعل
  ","

   لن تكف عن أن تقع !
   
   المهم ألا تيأس من أن تعود .. دوما ..
  
"
84983,"
   ما هو موقفك تجاه الأطفال الصغار؟
  ","

   في وجوههم بقايا من أثر نسيم الجنة !
   
   منذ أيام تابعت ابنة أخي الرضيعة وهي نائمة .. ابتسمت ابتسامة عريضة ثم تناولت (السكّاتة) بيدها وأكملت رحلتها التي لا أراها تبعد عن أركان السماء ..
   
   وكأن الصغيرة أضاءت كثيرا من زوايا روحي !
   
   نفهم عنهم كثيرا من رسائل الله ..
   
   ما زلنا بخير على قدر الرحمة التي نستطيع تلقيها عنهم.
  
"
84984,"
   يااارب اشوفك في الجنه يااارب 
شكرا على كل حاجه
والله حبيت الاسك عشان حضرتك ياابتي
  ","

   يا رب جميعا صحبة !
   
   آمين ..
   
   تصبحون على خير يا صحبة الجنة 💚
  
"
84985,"
   ياشيخ  والله ببقي صادقة في توبتي واني نويت مش هرجع للفعل الوحش دا تاني بس بضعف وبرجع .....كرهت نفسي جدا ....اعمل ايه؟؟
  ","

   لا تيأسي أبدا من تكرار التوبة .. ما دمت تتنفسين ..
   
   اسمعي دي:
   

    https://soundcloud.com/mohammad-atiia/iqna9nxkljgn
   

"
84986,"
   يعني اللي ماتت من غير ما تتزوج ربنا هيختارلها زوجها في الجنه ولاهتفضل من غير زوج ؟!!!حيرتني ياابتي
  ","

   يعني بالله متوقعين الجنة يكون فيها حرمان من حاجة ؟!
   
   ما لكم كيف تحكمون !
  
"
84987,"
   ممكن حضرتك تجاوب هنا
  ","

   اقعدي مع الشخص المتقدم .. هو أنسب.
  
"
84988,"
   نفسي اخرج مع صحابى كده واتفسح واسافر واروح واجى كده ولو مرة واحده بس . بس بابا مش موافق وبيقول انه خايف عليا وانى صغيرة ومبعرفش اتصرف وانا اصلا 21سنة و6 شهور و 17 يوم وفى 3 صيدله كمان 😭
اقنعه ازاى !! ولو حضرتك جاوبت هوريه ردك يمكن قلبه يحن عليا ويوافق 😂
  ","

   دعها أيها الوالد الكريم تخرج مع صحبة صالحة مرة في الشهر !
   
   أعطي الدكتورة ثقتها في نفسها؛ فهذا مهم جدا لشخصيتها ..
   
   الله يحفظكم، ويسعدكم.
  
"
84989,"
   ازاي نرضى بالمكتوب لو ماجاش زي ماكنا بنتمنى
  ","

   هذا لب حقيقة الإيمان !
  
"
84990,"
   هل سنتزوج يوما من نحب ؟ 💔 البعد صعب جدا والله
  ","

   المكتوب هيكون !
   
   المهم نثبت على ما يرضي ربنا.
  
"
84991,"
   ماذا تفعل من يتحرش بها أخوها ؟
  ","

   إياها تسكت أو تخاف !
   
   تمنعه وتهدده .. ولو لزم الأمر تقلب عليه الدنيا ..
   
   وقبل ذلك تحرص على لبسها لا يكون (أوفر) .. وتغلق عليها غرفتها عند النوم وحدها.
  
"
84992,"
   يعنى تتجوز واحد اجنبي يعنى علشان بيقدرها الغربيون
  ","

   لا .. تتجوز حد يقدرها ويعجب بها كما هي !
   
   وضربت مثلا بالغربيين لظننا دوما أن معايير الجمال محصورة عندهم في المنتشر هناك من البشرة الشقراء.
  
"
84993,"
   أبا أنس الله يجمعنا في الجنة نحن وصحبة الجنة💜🌏
  ","

   آمين .. آمين ..
  
"
84994,"
   جت الحزينة تفرح ملقتلهاش مطرح
  ","

   وقليل البخت يلاقي العضم في الكرشة 😬
  
"
84995,"
   بيعيروني عشان سمرا ياشيخنا 💔 نفسيتي مدمره
  ","

   السمار له جمال خاص .. يقدره مثلا الغربيون جدا !
   
   دعي عنك عنصرية مجتمعاتنا، وحماقة أهلها.
  
"
84996,"
   تقدم لخطبتي احد زملاء العمل ولَم يحصل نصيب، وانا الان محرجة من العودة للعمل معه في نفس المكان، كيف لي ان اتعامل معه وانا اعلم انه معجب بي و لا ادري أيعلم باقي الزملاء والزميلات بالأمر، اتوتر بمجرد التفكير اني سأراه مرة اخرى بالعمل، اخاف ان اتعامل معه بلطف زائد أو ان يفسر تعاملي على هواه، ماذا افعل
  ","

   أكبر دليل على تجاوز الأمر = قدرتك على التعامل بصورة طبيعية .. تماما !
  
"
84997,"
   @@@
  ","

   عنفها بشدة !
   
   لو هي كويسة في المجمل.
  
"
84998,"
   رد ي شيخ لو سمحت أكمل ولا ايه
  ","

   الرسايل الطويلة المجزأة ما بتنفعش معايا هنا خالص .. للأسف.
  
"
84999,"
   حبيت قريبى وقولتله فى لحظةضعف منى وحيرة وتعب من قوة احساسى بيه  والرد كان اننا اخوات رغم احساسى بلحظات حب منه ،غلطت بفعلى عارفة بس لسه عايزاه وبتمناه وبفكر فيه ،اعمل ايه
  ","

   غلّي نفسك !
  
"
85000,"
   المشاكل اللي بتيجي لحضرتك وبتحاول تحلها بطريقه عقلانيه دي بستفاد منها جدا ونصايحك للناس دايما ف بالي كأني انا اللي مقصوده بيها غيرت من شخصيتي كتير جدا للأحسن بشهادة ناس كتير جدا ، ربنا يحبك ويبارك ف حضرتك
  ","

   هذا مما يسرني أن ألقى الله به !
   
   الله يسعدكم ويبارك فيكم ..
  
"
85001,"
   اكتشفت صدفه ان بنتى ال13 عام بتتفرج على حجات وحشه على موبايلها عن طريق النت ، خايفه اتصرف معاها اى تصرف يقلب بنتيجة عكسية 
انصحنى اتصرف ازاى
  ","

   قربي منها .. صاحبيها .. انصحيها بطريق غير مباشر ..
   
   خليها تحس ناحيتك بالأمان عشان تحكيلك أو تسمع كلامك.
  
"
85002,"
   عاوز اخطب واحدة في محافظة تانية وامي مش موافقة اعمل ايه وارضيها ازاي مع العلم اني متمسك بالبنت وبحبها ومش عايز الا الحلال وربنا يجمعنا في بيت واحد ومش عاوز ازعل امي
  ","

   أصر على موقفك .. واستعن على أمك بالدعاء ..
  
"
85003,"
   الكرب بيزيد يا شيخ لدرجة التوهة ومش عارفه الاقي روحي مع اني راضيه جدا الحمد لله
  ","

   ما دمت راضية = أبشري بالخير ..
  
"
85004,"
   اي حد يقنع التاني قبل م ينفذ القرار دا يعني متفقين نتشارك في كل حاجه في حياتنا بعد الجواز.. 
المشكله دلوقتي اما بيتكلم ف اسم البنت ان شاء الله نفسيتي بتتعب وبتخنق وبعيط وانا مش عارفه اقنعه ازاي بقوله نختار اسم نتفق عليه احنا الاتنين مصمم ايه الحل..  😥 (2) ارجو الرد ضروري وشكرا مقدما
  ","

   اختاروا اسم تتفقوا عليه !
   
   وأي اسم يمكن تلطيفه باسم دلع حلو يظل ملازما ..
  
"
85005,"
   ادعيلي أولد طبيعي يا شيخ وربنا يرزقني ساعة سهلة.. مكنتش أعرف أن أمي تعبت فيا كده غير لما جربت 😢.. ربنا يصبرني
  ","

   الله يتم عليك بخير ويقومك بالسلامة ..
  
"
85006,"
   اخويا الصغير دخل عليا انا وزوجي وكنا فى موقف محرج انا مش عارفه انسي ولا اتصرف ازاى احنا فى فترة العقد
  ","

   انسي.
  
"
85007,"
   يا بخت باتشا يا شيخ 😢😢
  ","

   حسبي الله !
   
   هو الصراحة يستاهل .. جدا ..
   
   أفراد غزوة الفجر .. تمت بنجاح 😬
  
"
85008,"
   دا الشاب اللي شوفته الاجازة اللي فاتت وغلبته في البلاي استيشن صح؟😂
الله يبارك فيك يا رب
  ","

   هو بعينه .. واتغلب تاني برضه الليلة 😃
   
   الله يبارك فيكم جميعا ..
  
"
85009,"
   شيء لن تكرره مرة أخرى؟
  ","

   إني أقعد ساعة في باتشا منتظر طلب كريب يا آسك 😏
   
   ليه يعني !
   
   هاه .. ليه !
   
   مع حبيبي د. يوسف الصباغ 😍
  
"
85010,"
   هو حضرتك هتروح السعوديه امتي تاني وتفضلنا بقي😒😌
  ","

   قال جاني بعد يومين ! 😬
  
"
85011,"
   هو ممكن الام تغير من بنتها يا شيخنا !! 
أمي كل ما تشوف حاجة حلوة فيا او ف اختي لازم تبين انها وحشة او تطلع فيها عيب ، المفروض يحصل العكس اننا نبقي فينا عيب وهي تجمله ! 
انا مكنش فارق معايا بس الموضوع زاد جدا !!
  ","

   طنشي.
  
"
85012,"
   أنا بكره الحياة في مصر جدا و بحسها عقاب و كل مرة بكرهها أكتر ، من ساعة ما رجعنا من الغربة و احنا في مشاكل كتير و كبيرة و حياتنا اختلفت تماما في كل حاجة و أنا أشك في مقدرتي على التحمل أكتر و أخاف من الإنهيار ، مش قادرة استنى لغاية ما اخلص دراستي و أسافر ، و بصبر نفسي بأنه لا عيش إلا عيش الآخرة .
  ","

   صدمة عادية جدا بيمر بيها اللي اتربوا بره !
   
   ركزي على المميزات وما تقفيش كتير مع المشاكل ..
   
   هتتأقلمي وتفرحي ..
   
   أنا مثلا نازل أهو بتمشى وعايز أتعشى كريب وبستمتع بالتراب وضوضاء التكاتك .. رغم إن الرياض وحشتني .. جدا !
   
   نحن من نصنع السعادة لأنفسنا.
  
"
85013,"
   بكلم حضرتك وانا بعيط في الشارع
شفت خطيبي السابق
سبنا بعض من 3 سنين بس حبيته وادعيت نسيانه وتشاغلت عنه، بس شفته من شوية، يا ربنا، قلبي ساب.
قل لي اعمل ايه بس، أنا مهزأة أصلا، هو تزوج وخلاص خلصنا، بس حبيته بجد
  ","

   ندبة لم يزل أثرها .. غير أنها لم تعد تؤلم !
   
   وبعض المشاهد سيثيرها بلا شك ..
   
   ما تقسيش على نفسك .. سيهدأ الألم، وتنسي تاني.
  
"
85014,"
   هل زوجي المفروض يدي عيديه لاخواتي ولا مش ملزم !
  ","

   البنزين غلى حرام عليكم ! 😢
  
"
85015,"
   يعني ايه اوتاكو
  ","

   يعني مدمن انمي وألعاب فيديو 😃
  
"
85016,"
   بس بجد بزعل اوي بحس ان انا بضيع موهبة ربنا جبهالي
  ","

   فيه حاجات كتير تقدري تستغليها فيها !
   
   أنا اعتراضي على الحفلات بس.
  
"
85017,"
   فيها ايه لما يبقى اوتاكو! 😂😂😂
  ","

   مثلا !
   
   كلنا أوتاكو 😬
  
"
85018,"
   انت كنت فين يا ابى مبتفتحش ليه والايف عالفيس قل ليه..💔
  ","

   لو كنت مهتم كنت عرفت 😌
  
"
85019,"
   منحة دراسية لالمانيا للماجستير ""علوم"" ينفع؟
اذا أمنت علي السكن والحجاب؟
  ","

   ينفع.
  
"
85020,"
   يارب ترد 
انا فيه واحد متقدملي من دفعتي كان معايا في الكلية ف خايفة اوافق هو ملتزم وخاتم القران الكريم حفظ ما شاء الله.
بس خايفة اوافق لانهم دائماً بيقولوا ان الجواز لما بيبقوا في سن بعض بيحصل مشاكل كتير لاختلاف التفكير + هو اوتاكو.
  ","

   اقعدي معاه .. مفيش سبب لخوفك.
  
"
85021,"
   هو انا كبنت صوتي حلو وكنت بغني ف حفلات وانا صغيرة ولما كبرت اقتصرت علي القران ، دلوقتي حرام عليا اروح حفلات فيها شباب اقرا قران ؟
  ","

   لا أحب هذا.
  
"
85022,"
   يوم المراجيح كان حلو مفيش اوڤر عليه يومين زياده 😃💚
  ","

   ههههههه
   
   كل عيد وأنتم طيبين 🌹
  
"
85023,"
   زميلي قالي انه معجب بيا من فترة كبيرة وانا رفضت وحسيته لعب عيال واتفقت نفضل صحاب بس تعامله معايا مكنش زي الصحاب بعدها بدات اعجب بيه وبقيت اتعامل معاه كويس بس بحدود وهو كان حاسس وسالني هو عندي ايه واتكسفت وتوهت السؤال المهم تاني يوم اتجاهلني وارتبط ببنت يعرفها قبلي ب3 سنين من كليته انا مش فاهمة حاجة
  ","

   ده كله اسمه = عك.
   
   مفيش حاجة اسمها نفضل أصحاب !
  
"
85024,"
   بتمني ترد عليا مرة واحدة حتي ! 😭 
الله يحبك ويسعدك.
  ","

   وإياك يا رب ..
  
"
85025,"
   انا ربنا رازقني بصوت جميل ف القران وعملت صفحه بنزل عليها فديوهات بصوتي ومعظم المتابعين بنات فأنا كل شويه احس اني بنزل الفديوهات دي عشان البنات وبخاف جدا احسن اكون من اول من تسعر بهم النار يوم القيامه وببقي عايز اقفل الصفحه وبعد كده اقول لا اسيبها عشان تكون صدقه جاريه بعد مماتي .انصحني يا شيخ اعمل اي
  ","

   أنصحك تتعلم تجويد صح وتحفظ وتجاز في القراءة !
   
   وربنا يمن عليك وتؤم الناس في الصلاة .. وساعتها تنتشر تلاواتك، وتخلص لله نيتك.
  
"
85026,"
   بشتهي الموت كتير :/
  ","

   ومن منا لا يشتهيه !
   
   المهم لا يكون حيلة للهروب والاستسلام ..
   
   استثمروا الأنفاس .. الموت جاي جاي.
  
"
85027,"
   بعد اذنك يا ابى رد
انا حبيت واحدة متعففه وعلى خلق ووقفت معايا ف اصعب مشاكلى كانت بتتقرب منى انا خوفت اقرب مكنتش فاهم ودلوقتى هى اتخطبت لقريبها ومغصوب عنها مع العلم ان والدها واخوها مش مقتنعين بيه ومش بتحبه بمعنى الحب وبتشتكيلى منه لانه بيدقق ف التفاصيل بس مكمله معاه بحبها وخايف اكلمها اخسرها انصحنى
  ","

   ابعد خالص .. ملكش دعوة !
   
   ده قرارها هي وحياتها ..
   
   لو حصل مثلا وفسخت وكانت ظروفك مناسبة تتقدم تقدم لها ..
   
   أو تظل بعيدا .. للأبد.
  
"
85028,"
   المره المليون الي ببعت رد بقا 
بعصي ربنا كتير ومش قادر اتوب المعاصي كتير جدا بتوب وبزعل جدا لكن برجع للمعاصي تاني اعمل ايه
  ","

   تب مليون مرة !
   
   لا تيأس.
  
"
85029,"
   الاب المحترم ال بيصلي عارف ربنا كويس وبيراعيه لما يشوف ولا يسمع حاجات وحشه وبنته تشوف وتتصدم تسمي ده اي تعبااانه بجد
  ","

   تسميه إنه بشر مش ملاك !
   
   بشر وله ذنوب .. ذنوب لا تجرده من الخيرية والفضل ..
   
   تدعيله وتنسى الأمر تماما .. وإياها تتجسس عليه.
  
"
85030,"
   السلام عليكم. شيخ أنا حساسة جدا وأحزن لأبسط الأسباب .. كيف أتغير؟ (21 سنة)
  ","

   الدنيا ستعلمك كيف يقوى عودك !
   
   المهم ما تتصدميش.
  
"
85031,"
   أنثر بعضٌ من عبيرِ حرفِك ها هنا 👇👇
  ","

   عبير الحرف يزكمه رفع المفعول به !
  
"
85032,"
   انا اكلت كحك من المنصورة 
ايه الحلاوة دي اقسم بالله 
من الواضح ان المنصورة مبتجيبش غير الحلو 😍😍
  ","
  😌
  "
85033,"
   عمر حد دخل شتمك قبل كده؟
  ","

   ههههههه
   
   آه 😢
   
   عموما لو كنت هنا أغتر بثناء، أو أفتر لذم = يبقى أقعد في بيتنا وأقفل بابي أحسن.
  
"
85034,"
   قلت لواحدة كلام حلو، عليّا إثم ؟ ولية حرام اعبر عن مشاعري !! ازاي يعني مش المفروض واقولها علي اللي حاسس بيه
  ","

   لأننا مسلمين يا حبيبي؛ فيه شرع بيحكمنا !
   
   ما ينفعش نقول ليه حرام.
  
"
85035,"
   ما تيجي نتعرف
  ","

   ما تيجي نروح نصلي !
  
"
85036,"
   طب ياشيخ اللى ماتت من غير ماتتزوج زوجها هيكون مين ؟؟
  ","

   هيكون اللي يسعد قلبها ويقر عينها !
  
"
85037,"
   يعني لا عيب ع الرجل البصباص بقى !!😎
  ","

   بل العيب كله !
   
   ما هم الحور العين مكافأة لعفته في الدنيا ..
  
"
85038,"
   لا مش هيدخل يا شيخ معندوش حاجه يدخل بسببها حتى الصلاه بيكسل عليها
  ","

   أعوذ بالله !
   
   احذري التألي على الله ..
   
   حتى لو الظاهر سيء ومؤذي .. لعل الله يهديه فيكون أفضل منك.
  
"
85039,"
   طب ما احنا كمان بنحب ندوق وننوع
  ","

   مفيش امرأة فطرتها سليمة تقول كده !
  
"
85040,"
   طيب ولو انا عاوزه زوج  غير زوجي في الجنة ؟
  ","

   يا نهار ! ☹️
   
   اللهم أصلح الحال ..
  
"
85041,"
   هما الزوجين بيتلاقوا ف الجنه ! طب اللي مش بتحب زوجها وبتدعي تجمع ما بينها وبين حد تاني ف الجنه يا شيخ ؟؟
  ","

   لو دخل الجنة = هيبقى راجل زي الفل !
  
"
85042,"
   هل من حق الخاطب معرفة الفتاة التي سيرتبط بها مختونة أم لا؟؟؟
  ","

   مش هتفرق !
   
   بطلوا عبط .. والسؤال عن حاجة زي دي من الأول = قلة أدب وغشومية.
  
"
85043,"
   طب ليه ياشيخ الرجال ليهم حور عين؟
  ","

   عشان الرجل بطبيعته بيحب يدوق كذا طعم حلو !
   
   ربنا كريم .. اعترضوا بأه على حكمة ربنا.
  
"
85044,"
   إن شاء الله ندخل 
بس ليه هو مش هيكتفي بزوجته و كمان زوجته هتكون غيرانه و ليه هي كمان مش يحقلها تختار ما شاء من الرجال؟!
  ","

   أنت ما تعرفيش ؟!
   
   مفيش في الجنة غيرة ولا نكد ولا الاهتمام ما بيطلبش !
   
   فيها نعيم خالص .. بلا كدر ..
   
   وما تعرفيش برضه ؟!
   
   اللي في الجنة ""قاصرات الطرف"" .. يعني نصيبها بيكون فعليا أفضل حد في عنيها، ومفيش غيره .. راضية، سعيدة، متنعمة.
  
"
85045,"
   طب الي تجاوز في الخطبة يعمل ايه العقد قرب بامر الله بس نعمل ايه في التجاوز الي حصل
  ","

   يستغفر ويصبر .. بس.
  
"
85046,"
   طب والله بتتكلم كلام زي الفل..
صراحة .. اللي بيخلي الشاب يزهد ف التقدم لواحدة مخطوبة قبل كده لما يفكر في احتمالية إن في تجاوز ف الكلام حصل بينها وبين خطيبها السابق .. لو في التزام بضوابط الخطبة والكلام يكون بحدود وبقدر الحاجة عمر ما شاب هيتردد إنه يتقدم لواحدة كانت مخطوبة!
  ","

   هو مش ده السبب طبعا !
   
   لأن بمبدئك هذا يبقى المعقود عليها أو المتزوجة وطلقت أو ترملت تموت بأه خلاص ..
   
   السبب إن ده شرع ربنا .. بس.
  
"
85047,"
   لو خطيبي بيحاول يروح للسكة دي بقوله لا ارجع تاني وباخد الموضوع بهزار وكدا عشان اطلعه من المود وميقولش كدا غلط ؟
  ","

   كده أنت ذكية.
  
"
85048,"
   يا شيخ هو ف الجنه الرجل المتزوج هيكون معاه زوجته و حور عين كمان ؟!
  ","

   بصولنا في الحاجة بأه !
   
   طب ندخل الأول بس وبعدين نتفاهم ..
   
   يا رب 🤲🏻
  
"
85049,"
   ماهى الحياة بالنسبة لك؟؛
  ","

   أنا الآن مستلق على سريري في غرفتي التي قضيت بها فترة طفولتي كلها !
   
   هذا الشباك كم نظرت منه للسماء .. ورفعت أماني بسيطة ..
   
   مجموعا في الابتدائية - ساعة بعقارب بدل الرقمية التي تمردت عليها - عجلة أدور بها في البلد - أتاري أفاخر به الرفاق !
   
   والآن كبرت الأماني .. حتى ضاق عنها الشباك ..
   
   لكن تبقى السماء سخية .. وربنا صاحب العطية ..
   
   بين الأماني والسماء .. تمضي حياتنا .. وعلى شبابيك الأسباب السلام !
  
"
85050,"
   ياشيخ انا اختي بتسرق وبتكدب مع ان مش ناقصها حاجه بس معرفش بتعمل كدا ليه ومش مظبوطه
  ","

   محتاجة طبيب نفسي.
  
"
85051,"
   اخويا طلب مني فلوس ولم اعطيته فقاطعني ومش بيرد عليا؟ كده قطيعة رحم؟ والذنب على مين؟ والمفروض اعمل ايه يا شيخ
  ","

   ولا حاجة !
   
   شوية وهيروق ..
  
"
85052,"
   راعوا السناجل اللي هنا 🙄😬
  ","

   الموج شكله جاي عالي عليكم 😬
  
"
85053,"
   يا شيخ غير الأخت يلي سألت، في الشام عندما نخطب نكتب كتابنا، اي ان الفتاة التي خطبتها هي زوجتي شرعا. فهل ايضا لا يجوز ان اقول لها احبك، او اشتاق لكٖ، او اي كلام غزل.
  ","

   بل لا يجوز أن تصمت عن مثل هذا ما دمت عقدت :)
  
"
85054,"
   شيخ ولو حد صدمني من قرايبي وقالي"" بحبك وبعشقك ""ومن الالفاظ دي ايه موقفي 
""انا كنت بزعق وبقول حرام وبمشي بس هو بيتابعني""
فكرت اقول لبابا بس خوفت من المشاكل
اعمل ايه انصحني
خايفه منوا ومش بحب حد يكلمني كدا
  ","

   هو ليه كثيرات منكن يستمرئن الضعف والخيابة ؟!
   
   المرأة تقدر توقف أي وقح عند حده .. مهما كان رخم وبارد ..
   
   يعني حضرتك تقدري تقوليله كلام صارم إنه ما يقولش كده يا إما هيكوم لك تصرف تاني !
   
   تمادى فيها = صعدي الموضوع.
  
"
85055,"
   معلش يا شيخنا .. اخويا اكبر مني ب ست سنين بس للاسف مش بيواظب ع الصلاة و هو مش بيتقبل النصح و قلت لامي قالتلي ملكيش دعوة بالكبير(و الجملة دي بتخليه يمشي كلامه علي حتي لو هو الغلط)  قلتلها مفهاش كبير و لة مش كبير ده نصيحة قالتلي هتجيبي مشكلة علي مشكلة .. بجد محتارة اعمل ايه معاه
  ","

   ادعيله وأحسني معاملته وبس !
   
   بلاش شعور الوصاية على خلق الله.
  
"
85056,"
   هو مينفعش اغنى ادام خطيبى؟؟
  ","

   لا بأه .. احنا هنهرج كده !
  
"
85057,"
   طب هو ليه حرام اني اقول بحبك او وحشتيني او كلام من ده لخطيبي .. ليه حرام عايزة اعرف العلة من ده ؟؟
  ","

   العلة أنكما ما زلتما أجنبيان !
  
"
85058,"
   خطيبي بيقولي اني أحبك في الله ارد اقوله ايه .. ؟؟
  ","
  ""بوركت أخا الإسلام .. اصبر واحتسب"".
  
  (طبعا ده دلع .. وما ينفعش يتمادى فيه).
  "
85059,"
   والحمد لله رب العالمين ..
  ","

   نعلن انتهاء فقرة (مراجيح) العيد .. والعودة لبيت العيلة ..
   
   لخط سير الصفحة الطبيعي مع الحياة بأفراحها وهمومها .. وآمالها وخيباتها .. واليقين -على كل حال- في ربها.
   
   أرجو أن أكون وفقت لشيء من إدخال السرور عليكم .. فالفرح يُقتنص، ولا يُنتظر ..
   
   وسامحوني لأي خطأ أو تقصير !
   
   كان وقتا جميلا معكم .. كثر الله الأعياد وبارك السعادة.
  
"
85060,"
   مهو حضرتك مش هتقفل الا اما تدعيلى 😣
  ","

   بدعيلكم جميعا ..
   
   الله يقبلنا.
  
"
85061,"
   فين الزحاليق؟
  ","

   هي الدنيا ناقصة يا عم !
   
   الله يعديها على خير 😂
  
"
85062,"
   الصعب زي ما تبقى في الغربة .. أنك تبقى هنا وأهلك هم اللي مسافرين .. دعواتك يا حبيب
  ","

   حبيبي الغالي .. كل عام أنت بخير ..
   
   جمع الله شملكم 💚
  
"
85063,"
   ربما سخرك الله في هذه اللحظة أن أطلب منك الدعاء .. ادعولي بالزوج الصالح
  ","

   أبشري ..
  
"
85064,"
   يا ابتي انت انت قولت مش هتزعل حد النهارده وانا بعت لحضرتك تهنيات كتير بس مش بترد😭
  ","

   ربنا يسعدك ..
   
   محدش يزعل.
  
"
85065,"
   متمرجحتش😏
  ","

   وهي الفرجة ببلاش ولا إيه !
  
"
85066,"
   ياشيخ. ..24 ساعة بتوع المراجيح كانو حلوين اوي اللهم.بارك ..مع ان حضرتك مجوبتش علي سؤالي ..بس انا امتلك صدر رحب وملتمسة العذر 😊..  تقبل الله منا ومنكم صالح الاعمال 😀
  ","

   يا رب ..
   
   معلش .. ملحوقة بإذن الله ..
  
"
85067,"
   وبنهاية المراجيح تحب تقول للجماهير ايه؟
اتفضل المايك معاك🎤🎤😂
  ","

   ما تنسوش الحساب على الباب لو سمحتم .. وكل واحد يراجع أغراضه قبل ما يمشي ..
  
"
85068,"
   وحضرتك شغال فين دلوقت
  ","

   أنا مكاني مش هنا 😌
  
"
85069,"
   يا محمد كل سنة وانت طيب 💚
  ","

   وأنت بخير ونعمة وسعادة 💚
  
"
85070,"
   هو انا فقر للدرجادي حتى ماليش حظ هنا عليه العوض😂😂😂
  ","

   وقد يبتسم الحظ .. بلا مقدمات !
  
"
85071,"
   إيه ده حضرتك شيلت مواد قبل كده 🤔
  ","

   أنا بعون الله كنت أجدع واحد يشيل .. وما يهبطش 😬
  
"
85072,"
   ربنا يسعدك زي مابتحب السعاده للناس
  ","

   يسلموا ..
  
"
85073,"
   بعجوه ولا ملبن ؟!
  ","

   بخيبة تقيلة حضرتك 😢
  
"
85074,"
   كان دكتور عوض ابراهيم هو برضو النقيب ايامكم😂😂
  ","

   الدكتور عوض هو اللي كان ماسك كنترول رابعة !
   
   ولما قالي إن التقدير التراكمي جيد كنت شوية وهبوسه ..
   
   لا أنسى هذا الموقف 😂
  
"
85075,"
   يا ابي فرحني و ادخل السرور علي قلبي و رد عليا 😄
  ","

   الله يسعدكم ..
  
"
85076,"
   الاول فين فى علوم المنصورة بتاعتنا ؟😂😂😂
  ","

   لا علوم المنصورة أذاقتني طعم الكحك ! 😬
  
"
85077,"
   واللي كره الحب☹️
ممكن ياخد عيديه منك ي شيخ عشان يفرح ويزقطط🤣😂
  ","

   طب ما عنه ما فرح طيب ! 🙃
  
"
85078,"
   أهلَكنا الشوقُ؟!
  ","

   يصلحه الترمس بالليمون 😬
  
"
85079,"
   والله ياشيخ انا شكلى معمولى بلوك من كذا شهر
  ","

   لا شكله هيتعمل حالا ! 😬
  
"
85080,"
   ادعى ل كوكو  ربنا يجبر بخاطره
  ","

   ربنا يكرمه ويطير إن شاء الله 😬
  
"
85081,"
   معرفش بتتجاهل رسايلي ليه
  ","

   اسأل وقولي !
  
"
85082,"
   مش عاوزه مرجيحه انا عاوزه عيديه فاضللي 250 واقفل ال 1000 اكيد حضرتك مش هتستخسرهم فيا 😂🙄🙄
  ","

   معاك ٧٥٠ جنيه !
  
"
85083,"
   انت كنت بتطلع الاول وانت صغير يا شيخ محمد شكلك كنت واد شطور كده
  ","

   طبعا .. عشان كنت بتنفخ على الدرجة اللي بتضيع 😢
  
"
85084,"
   حبيت😐
  ","

   وفارقت كم مكان .. عايش جواك !
  
"
85085,"
   قولت انهارده مراجيح وهترد علي كل الناس ومبتردش عليا 💔
  ","

   يا معين !
  
"
85086,"
   ماذا يفعل التعيس في حياته؟ لا يجد معني ولا طعم لاي شىء 💔
  ","

   ليه كده !
   
   يمكن عنده زكام بس .. شوية وهيستطعم بإذن الله ..
   
   روق يا عم الحاج .. فيش حاجة تستاهل.
  
"
85087,"
   انت بس حبيت أقولك اني هعمل career shift تحب أعملك معايا ؟
  ","

   آه .. وزود شطة الله يسترك ..
  
"
85088,"
   احط انا كمان القصر العيني اشمعنى انا
  ","

   أيوه بس الفرق في صاحب الصورة 😛
  
"
85089,"
   احقيقة يأتى الحب بعد الزواج ان لم يأتى ف سنه ونص خطوبه وسنه كتب كتاب ؟ ☺
  ","

   إن كان كما تقول = مش هييجي !
   
   الله يرحمه ..
  
"
85090,"
   أصبحت صفحتك المخرج الوحيد لى من كل هذا الجحيم
  ","

   الله يسعدك !
   
   المخرج الأول والأبقى = في السجود ..
   
   احنا هنا بنحاول نشجع بعض بس.
  
"
85091,"
   صورة بروفايل دي في جامعة المنصورة كلية طب😌
  ","

   أيوه.
  
"
85092,"
   قاعد افر ف الأكونت وشغال بس أعمل ابديتومش عارف اخرج منه  ، ربنا يسعدك ، وينفعنا بعلمك ، ويبارك فيك .
  ","

   ربنا يكرمك !
   
   بس مش شايف أيتها علم 😬
  
"
85093,"
   عندي سؤال و اتمني من حضرتك مش تطنشه.  هو حضرتك دارس اية و علي أساسه بترد ع أسئلة الناس ؟!
  ","

   أنا حافظ جدول الضرب من بعد ١٢
  
"
85094,"
   بيقولوا عندك مراجيح😌
ممكن مرجيحة لصديقتي لؤلؤ الله يكرمك🌚 اعيد عليها ماعيش فلوس😌
  ","

   الله يحنن عليك.
  
"
85095,"
   رد فعلك بعد الهزيمة  ؟
من الصدمة منطقتش 💔
  ","

   بالعكس .. احنا كده زي الفل !
  
"
85096,"
   🍒🍒🍒اتفضل توت 😂😂
  ","

   ده اسمه كريز حضرتك 😏
  
"
85097,"
   كل سنه وحضرتك طيب😄🌸بقالي اكتر من سنه بتابع صحبه الجنه وبعت اسئله اكتر من اسئله امتحان الفارما😂ولكن يبدو اني غير مرئي😂 شكرا😒😒
  ","

   مبروك .. تم تحويل الباقة بنجاح لنظام مرئي آخر حاجة 😬
  
"
85098,"
   شيخ انت مش بترد عليا تفضلا ليه؟!!
  ","

   عشان أنا مش متفضل بالرد ولا حاجة !
  
"
85099,"
   ان شاء الله حترد عليا و تدعيلي 💚
  ","

   الله يسعدك ..
  
"
85100,"
   الأمنيات بتاعتنا بتروح فين ؟
  ","

   لا هو أنت ما تعرفش !
   
   جالها عقد في الخليج عقبال عندك 😬
  
"
85101,"
   النوتيفيكيشن جاي اهو أهو😂😂
  ","

   معلش تعب بس وريح شوية في الطريق !
  
"
85102,"
   عاوز مرجيحة
  ","

   إلحق يلا قبل ما نلم العدة 😃
  
"
85103,"
   وكيف للحُب أن يُصان بالبُعد ؟!
  ","

   بصدق العهد !
   
   وجعل الثبات وفاء للذكرى.
  
"
85104,"
   الاكل ام الحب 😉😉
  ","

   الأكل من يد من تحب !
  
"
85105,"
   ياأبى مش هترد بأه عليا😢
كل سنه وحضرتك طيب يارب😀
  ","

   المراجيح معانا للفجر .. ومش عايز أزعل حد ..
   
   ربنا يسعدكم 🌹
  
"
85106,"
   واحدة صاحبتي شتمتنى بهزار بأمر وأبي انا قولتلهاانى مبحبش الهزار دا ، ممكن اكفر عن اللى حصل ازاى انا عارفه انها كبيرة من الكبائر
  ","

   انهريها ولا تعد.
  
"
85107,"
   انا عندي بنوتة زي القمر هربيها وتبقى عروسة انس ان شاء الله 😍 وهنتتساهل معاكم مش هنلاقي زيكم
  ","

   ههههههه
   
   الله يحفظهم جميعا يا رب ..
  
"
85108,"
   المنوفية وناسها بنقول لحضرتك كل سنة وإنت طيب يا غالى ♥ .. مرة موظف حكومى هلف توأم سمى واحد حمدى والتانى حبصم ههه :( .. أنا أسف
  ","

   وعندك جرأة تبعتها بالمعرّف كده ! 😢
  
"
85109,"
   Bein sport HD
  ","

   مروان ورمضان = مالهمش عازة ☹️
  
"
85110,"
   ما هو لون سماعات هيدفون الخاصة بك؟
  ","

   بيضة يا آسك .. زي أسئلتك كده 😬
  
"
85111,"
   ليه يا ابى تحرق دم السناجل😂 .
يلا الله يبارك لهم ويسعدهم 😠😍
  ","

   بيعمل safe للفيديو وبيقول بكرة أكبر وأضربكم 😬
  
"
85112,"
   هو ده صوتك صح؟ 😈
  ","

   أومال بتاع الجيران يا عم ؟! 😬
  
"
85113,"
   لا يا شيخ انت كده المراجيح مرجحت منك جامد العيد ده 😂😂😂
  ","

   يلا يا سيدي خلي الناس تتبسط 😃
  
"
85114,"
   وماذا لو اجتمع الحب والنصيب ؟ دعواتك لينا 🌸
  ","

   يبقوا تبعتوا دي مثلا .. هدية مني بمناسبة العيد للعاقدين .. والمتزوجين ..
   
   بس 😎
  
"
85115,"
   ي شيخ ما تدعيلي بالله عليك انا وصحباتي يرزقنا بالزوج الصالح 😊وكل سنة وحضرتك بالف خير 😃
  ","

   يا رب العيد الجاي تكونوا في بيت العدَل .. 😃
  
"
85116,"
   يا أبى المنتخب ما شاء الله شكله حلو و صلاح هينزل ف الشوط التانى 😊😊
  ","

   يا ميسر يا رب 🤲🏻
  
"
85117,"
   شيخي اكتشفت ان زوجتي (متزوجين منذ 6 اشهر) تتابع مواقع التواصل الاجتماعي خطيبها السابق ، اشعر حقا اني محطم و نظرتي اليها تغيرت ، ماذا عساي افعل  😢😢 
انا اعتبرتها خيانة الصراحة
  ","

   كتير بيكون ده مجرد فضول تعرف وصل لإيه بس !
   
   عموما تكلم معها .. وتبلّك هي حسابه وتجاوز الأمر ..
   
   ما تكبرش الأمور.
  
"
85118,"
   والله من الاسك ومن حضرتك وصحبة الجنة عشقت مصر ومن قلبي متمنية انهم يتالقو اليوم..احبكم في الله🌸🌸
بننتكم من سوريا🙆
  ","

   الله يحفظكم ويفرج عنكم ويصلح حالنا وحالكم ..
   
   حتى الآن .. ماشية معانا ولله الحمد 😃
  
"
85119,"
   يا شيخنا هي ايه المفتوحة دي؟
  ","

   القناة .. مش شباكنا يا عم 😢
  
"
85120,"
   ايوة يا شيخ هي.. دعواتك
  ","

   روح ربنا يسعدك 😃
  
"
85121,"
   ربنا يكرمك يا شيخ ويحبب فيك خلقه كمان وكمان 
واحد صاحبنا باعتلك والله التهنئة مخصوص وبيعيد عليك كمان ومش عاوز عيدية ده حب غير مشروط يا سيدي 😂😂
  ","

   رضي الله عنكما 💚
  
"
85122,"
   هتيجي ع المفتوحه ان شاء الله او التليفزيون الارضي ي شيخ محمد والتردد 12466 او 12475 او 12729 اسمها bein sport HD ولازم يكون الريسيفر HD
  ","

   دي .. مش كده ؟!
  
"
85123,"
   في قنا أسرائيلة هتعرضة فري 
أجبلكو التردد😂😂😂✌
  ","

   هات التردد .. لعنهم الله 😬
   
   (خلاص هتيجي عالأرضي بيقولوا).
  
"
85124,"
   في طريقه اشوف بيها الماتش ف البيت..في واي فاي بس مبعرفش اظبط ترددات
  ","

   بالله حد يعرفنا !
   
   بيقولوا هتيجي على المفتوحة ..
  
"
85125,"
   يا رب آمين أبا أنوس الغالي، القادمة بإذن الله بمصر أو في الأردن.

ربي لا يحرمني قلبك يا بعد قلب أخيك.
  ","

   اللهم إحدى الحسنيين بصحبة الحبيب !
   
   المحشي أو المنسف 😃
  
"
85126,"
   ما تدعي ربنا يجوزنا كدا يا شيخ😂🌿
  ","

   ادعي لنفسك يا عم .. وأنا مالي ! 😬
  
"
85127,"
   الله الله 
الله يحفظكم يا شيخنا اللهم بارك 
بارك الله لك فيهم وجعلهم بارين بأبويهم
  ","

   آمين .. آمين .. آمين ..
  
"
85128,"
   هو حتى بدي توافق يا حب.

أنا البيت كله نايم وقاعد أهو مستني الفرج🤣🤣.

كل عام وأنت بخير ونور يا حبي.
  ","

   يا عديل الروح أنت !
   
   لك وحشة كبيييرة يا أبا علي ..
   
   الله يجمعنا على خير 💚
  
"
85129,"
   شيخ ،حضرتك نمت مع أهل البيت ؟
  ","

   لع .. مش أنا .. ايموشن بيتاوب.
  
"
85130,"
   ليك وحشه يا شيخنا
  ","

   أنت أوحش 😃
  
"
85131,"
   بتعمل ايه ياشيخنا
  ","

   البيت كله نايم .. وأنا قاعد معاكم 😌
  
"
85132,"
   لو سمحت ي شيخ حضرتك بتنزل فديو ازاي... يعني ممكن حضرتك تستهيف سؤالي لكن فعلا ساعات بيكون في فديوهات مفيده بكون نفسي انزلها ومش بعرف..
اعتذر للاطاله🌸
  ","

   لازم تكون محفوظة عندك في الجوال .. وترفعها زي الصورة كده.
  
"
85133,"
   تهنئة خاصة 😃
  ","

   عيديتكم إيه بأه يا بتوع الكلام أنتم 🙃
  
"
85134,"
   إذا حلمت لحد من أهلي انه لابس بدله ومبتسم هوا متزوج ولسه ربنا مرزقوش بالاولاد
  ","

   يا رب العيد الجاي يرضيه ربنا بذرية صالحة ..
  
"
85135,"
   والله انا نفسي أشوف المنظر ده في مصر
كل حاجة ليها شكل وطعم مختلف
على الرغم من كل ما يحدث فيها
  ","

   مصر فيها روح ..
   
   فيها حاجة حلوة 😃
  
"
85136,"
   كبروا وأبشروا ..
  ","

   رب لا تحرمنا .. ما أحييتنا ..
  
"
85137,"
   حضرتك اكتر حاجه خلت رمضان السنادي مختلف رغم كل الألم  اللي  مريت بيه معرفتي بحضرتك خلتني اتعكز عالالم ده واقضي احلى رمضان بالقرب من ربنا ربنا يتقبل دعائي ليك طول رمضان
  ","

   الله يجبر خاطرك 🌹
  
"
85138,"
   آية قرآنية بتصف حالة حضرتك دلوقت او مودك🌸🌸
  ","
  "" والله يعلم وأنتم لا تعلمون ""
  
  "" فإن مع العسر يسرا * إن مع العسر يسرا "".
  "
85139,"
   طب ما تيجي دكرنس تصلي في الساحه يا شيخ والله هنفرح كلنا
وهات البلد كلها معاك ونعملكو احلى بسكوت وشاي بلبن 😂
  ","

   عايز أتفرج على ماتش مصر .. ومش عارف فين !
  
"
85140,"
   قمر ...بخت اجوزها. .كفايه انها بنتك💜💜💜💜
  ","

   تعالى يا ابني !
   
   احنا بنشتري راجل ..
   
   وشقة في العاصمة الجديدة.
  
"
85141,"
   بقولك يا ابا الحاج عاوز العيدية وياريت تبقي ما بين دولارات اريلة دينارات حاجة في الرينج ده الله يكرمك 😂😂😂
  ","

   الحاج مات .. غضبان عليك 😬
  
"
85142,"
   عائشه جهزت لبس العيد عشان تروح تصلى ولا لسه 😂
  ","

   عائشة وهي صاحية من بدري وعايزة تشتم 😬
  
"
85143,"
   بكيت من الفرحة لما لقيتك فاتحة
وعارفة هتقول انا احنا بنات بنحب النكد😂
  ","

   لا .. وما بتشوفوش كمان !
   
   فاتحة 😢
  
"
85144,"
   أكتر صفه بتحبها فى الرجل ..وفى المرأه؟
  ","

   الوفاء .. في كليهما.
  
"
85145,"
   البيه خطيبي ( عاقدين )
مرنش عليا لحد ناو يقولي كل سنة وانتى معايا .. انكد عليه دلوقت ولا استني للصبح 😂😂😂
  ","

   يمكن عاملك مفاجأة بكرة !
   
   بلاش ظن السوء ده .. هو يعني هيروح فين، ما النكد طايله طايله.
  
"
85146,"
   هو ليه حضرتك مش بتشاركنا حزنك زي مااحنا بنعمل... قله ثقه!
  ","

   الصحبة هنا من أكتر الناس اللي بثق فيهم في حياتي بصفة عامة !
   
   كفاية دعواتكم ..
   
   لولاكم بعد الله = كانت حاجات كتير اتغيرت.
  
"
85147,"
   ما الذي يخفيه محمد عطية عن الجميع ؟
  ","

   لا بأس بمثل هذه الأسئلة ما دمنا ناصبين المراجيح !
   
   أخفي:
   
   - حبا ما زال هو الدافع لي على الاستمرار ..
   
   - حزنا أرجو أن يكون الصبر عليه حجابا لي عن النار ..
   
   - يقينا يهبني الطمأنينة أن لا بد على خير حال سينتهي المشوار.
  
"
85148,"
   بابا متجوز ع ماما .
  ","

   المهم ما ينساش زكاة الفطر عن البيتين 😃
  
"
85149,"
   محمد عطيه.. 
اول لما الاسم يتقال في الشله بتاعنا كلنا بنقول في نفس واحد ربنا يباركله
ربنا يباركلك
  ","

   أنتم يعني عايزين تدوني العيدية تثبيت ! 😬
  
"
85150,"
   فين الصورت اللي بالبدله دي!
  ","

   لو مهتم كنت شفتها 😌
  
"
85151,"
   انا عارفه انك مش هتجاوب على اسئلتى غير لما مصر تاخد كاس العالم 😆
  ","

   لا أجاوبك أحسن الوقت 😬
  
"
85152,"
   ياشيخ بالله اجبنى  ماذا بينك وبين الله اهو قلب نقى ام خشوع فى الصلاه ام توبه نصوحه  ام ماذا 😭
  ","

   بلا تجمل ..
   
   مذنب .. مفرط .. ظالم لنفسه !
   
   إن كان ثمة باب أرجو الدخول على الله منه = فهو أني أحب الخير للمسلمين جميعا .. قريبهم وبعيدهم.
  
"
85153,"
   اباانس سبحان من جعل لساني ينطق باسمك واسرتك فوسط مانا مبتهلة لربي بالدعاء بحرقة ان يعفو عني و.و. ويأتي اسمك فأوسط الدعاء فاردد سبحان الرزاق سبحان الرزاق! تلك الدعوة بحرقة وحضور قلب طوال العشر طالما كنت انتظرها ولما يأتي الفتح يكون اسمك!
ربي جعلك سبب لي ف الكثير فهون ع نفسك نحن بدنيا مؤقتاوالاجر باق
  ","

   أي تعليق هيكون قاصر عن فرحتي بهذا !
  
"
85154,"
   معلش حضرتك فني دي معناها انه معاه معهد فني صحي صح!!
  ","

   أيوه فني صحي .. وخد سنتين تكميليتين .. وبكالوريوس تجارة تعليم مفتوح ..
   
   وطويل ورشيق ويقدس الحياة الزوجية 😬
  
"
85155,"
   نفسى اعرف مش بترد عليا ليه 
الله يسامحك
  ","

   ما تزقش طيب 😏
  
"
85156,"
   أعيد ع خطيبي المغترب ازاي 😂😂  عاقدين 🙆🏻🙆🏻
  ","

   ايموشن بيلطم 😩
  
"
85157,"
   انا بعزك ي شيخ عشان كده ملقيتش حد اقوله الكلمات ده ..
تعبت وعارفت وطاقتي نفذت وقررت انتحر بكره عمري م كنت اتمنى إن أوصل لكده بس صدقا والله عافرت كتير، ادعيلي ي شيخ بالله عليك
  ","

   مش هقولك مفيش حاجة في الدنيا تستاهل تنهي حياتك عشان فقدها !
   
   لكن فيه حاجات تستاهل تفضل عايشلها ..
   
   لو بس تزود حسناتك ..
   
   بلاش ضعف .. كلنا بنمر بمواقف كتير نتمنى معاها حياتنا تقف ..
   
   أنا نفسي لي فترة طويلة من حياتي أتمنى ألا أكمل بعدها !
   
   لكن عمري ما أسيء الظن بربي لدرجة الاستسلام المتشائم ده.
   
   الدنيا عيد .. روق وارمي حمولك على ربنا ..
   
   كل سنة وأنت طيب.
  
"
85158,"
   انت عارف ي شيخ ان احنا بنعتبرك اكتر من اخ والله 
فيا ترى العيدية هناخدها دلوقتي ولا بعد صلاة العيد؟
  ","

   وأنا بعتبركم جميعا اخواتي فعلا !
   
   وعشان كده العيدية إنكم تبقوا بخير بس 😬
  
"
85159,"
   اخبارك يا شيخ ليك وحشة والله 
وصورتك بالبدلة كيوت خالص 😂😂
  ","

   ده الطبيعي 😌
  
"
85160,"
   الله طلع في ولاد حلوة أهو وبتحب وبتتجاوز زينا😃
ربنا يباركله ويرزقه بكل شيء طيب
  ","

   الله المستعان ..
  
"
85161,"
   اعرف صحبة الجنة من اكتر من سنة ونص ولا مرة رديت علي 😂😂 ولكن مش مهم الطيب احسن 😌 ، ثانوية عامة ياشيخنا ، ادعيلناا الله يباركلك فيه مستقبل بيتلاشى ف الافق هنا 😂😂 ، كل عام وانتم بألف خير 💚🌱
  ","

   وأنت بنعمة وسعادة ..
   
   وأنتم جميعا.
  
"
85162,"
   مش هنتخطب و ناخد عيدية بقا 😌
  ","

   مش لازم عيدية .. ممكن تاخدوا على قفاكم 😬
   
   احمدوا ربنا.
  
"
85163,"
   الشيخ كمال المرزوقى
  ","

   رجل عالم !
   
   ومع العلم فهو إنسان ذو مروءة ..
   
   (صاحب صاحبه) كما نقول يعني من الآخر.
  
"
85164,"
   يرضيك أعيد مع البارا والديدان😢🐛🐜
  ","

   يرضيك تقرفني طيب وأنا جعان 😢
  
"
85165,"
   اخر دعوه دعتها ف رمضان وانا بفطر النهارده كانت من نصيبك ونصيب اولادك ياشيخ💚اللهم تقبل يارب
  ","

   طيب ممكن أشكركم ازاي على كرمكم ده !
   
   يا رب لا تحرمني يا رب ..
  
"
85166,"
   اتكلمت مع واحد والمكالمة بقت خارجه عارفه انك هتقولى غلى نفسك لكن انا مش عارفه
  ","

   ما تعمليش كده تاني !
   
   استغفري وانسي ..
   
   كل سنة وأنت طيبة.
  
"
85167,"
   بالشبشب 😂🐙
  ","

   ههههههه
   
   والله كتبتها في الإجابة ومسحتها.
  
"
85168,"
   هما الي انت بترد عليهم بيبقى شعورهم ايه💔😞
  ","

   حاجة كده ملهاش ملامح 😬
  
"
85169,"
   العيدية ياااا أبي 😃😍
بالجنيه ولا بالريال ولا بالدولار 😁
  ","

   أخاف أقول تزعل 😂
  
"
85170,"
   يا شيخ بجد فعلا بنبعت ليك حاجات كتير وحضرتك مبتردش 
وبنزعل والله
  ","

   ما تزعلش.
  
"
85171,"
   ايه رايك ف اسم استبرق لبنوتة حلو ولا  ؟
  ","

   تقيل !
  
"
85172,"
   أجمل ما خرجت به من رمضان سكون قلبي عن حبها ، كل سنة وانا طيب من حب لا ولن يثمر :)
  ","

   رغم الألم !
   
   لكن فرحتلك ..
   
   الله يسعدك بالخير.
  
"
85173,"
   انا مش بشجع مصر يا شيخنا و بشجع ألمانيا بجد والله والنَّاس محسسني بالذنب .. عادي ولا عندهم حق ؟
  ","

   طب ما تشجع الاتنين !
   
   هم يعني هيتقابلوا ..
  
"
85174,"
   اللي استحمي للعيد زينا نقوله يا عمنا 💃💃
عايزين نتمرجح شوية بقي 😍😍
  ","

   يا عيني !
   
   فرحان إنه استحمى .. أخيرا 😬
  
"
85175,"
   عايز اعرف بس اللى حضرتك بترد عليهم جابوا واسطة منين هاا؟!😂😂
  ","

   زي اللي جبتها .. يا حسرة 😏
  
"
85176,"
   تزعل ازاي يا شيخ وعلامة الصلاة في جبهتك علي شكل وجه مبتسم *‿* الله يسعدك ويسعد صحبة الجنة.
  ","

   واضح فيه إجماع على الموضوع ده !
   
   عموما ربنا يقبل دعوة أمي:
   
   يجعل في وجهك جوهرة، وفي لسانك سكرة 😃
  
"
85177,"
   هو أخو حضرتك بيشتغل في طب المنصورة يا شيخ محمد ؟
  ","

   آه .. فني في قسم الباثولوجي.
  
"
85178,"
   بليلة القدر كنت قاعدة بدعي ، فجأة خطرت ع بالي ودعيتلك ❤️ الصراحة فكرت قديش ربنا بحبك لحتى تخطر ع بالي فجأة بليلة القدر عشان ادعيلك ،وطبعاً غيري كتير طبعاً
  ","

   هذا أجمل ما يمكن أن ألقاه بحياتي .. وأرجوه متصلا بعد مماتي ..
   
   الله يسعدكم 💚
  
"
85179,"
   أول عيد ليا في الغربه 😢
الغربه وحشه يا مولانا
  ","

   ربنا يؤنس وحشتك يا حبيبي ..
   
   لكن صدقني .. الغربة غربة الروح ..
  
"
85180,"
   هترجع لسعودية بعد العيد ولا خلاص هتفضل هنا ؟؟؟ مجاوبتنيش من زمان اسال
  ","

   راجع .. الله لا يحرمني منها ..
  
"
85181,"
   نستودع الله أهلنا ومالنا وأحلامنا وأمانينا
نستودع الله الأمل المرابط في قلوبنا 
والرضا الذي يلازمنا
نستودع الله فرحاً يأتي لماما أن يحفظه أبداً..

عيدكم سعيد يا شيخي 
تستاهل الفرحة ربنا يطيب قلبك 💙
  ","

   ومن أكرم منه !
   
   سبحان ربنا وبحمده.
  
"
85182,"
   حضرتك شكلك زعلان ومداري ده بضحك وهزار ربنا يفرج كرب حضرتك وكرب مسلمين
  ","

   الحقيقة زعلان دي قليلة أوي !
   
   اللهم من فضلك العظيم.
   
   ما تجروناش للنكد الله يستركم ..
  
"
85183,"
   ع فكره مش عارفين ننضف بسببك فعلا😌
  ","

   وتنضفوا التراب ليه .. وفي الآخر هنندفن فيه !
  
"
85184,"
   ‏عاجل السعودية 

لاداعي لتحري الهلال اليوم 

المنتخب 🇸🇦جاب العيد 😅
  ","

   أفا !
   
   يا حليلكم بس ..
   
   لا تعايرني ولا أعايرك وأنا أخوك ..
   
   ترى السالفة كلها ما تستاهل ..
   
   وتعوضون بإذن الله .. ونصعد سوا 😃
  
"
85185,"
   مقولتش للكراش كل سنة وانت طيب انا جدعة صح 😂😂😂😌
  ","

   كل اللي هنا جدعان 👍🏻
  
"
85186,"
   وانا اسيبكم ولا اسيب التنضيف ولا ايه بالظبط😭😭😭
  ","

   مقشتك في ايدك .. وجاروفك في التانية ..
   
   وقرطتك معقودة .. وابتسامتك لامعة خلف ضباب الأتربة !
   
   ويلا من هنا 😬
  
"
85187,"
   كيف أعرف من أنا؟!
  ","

   وليه تعرف !
  
"
85188,"
   نعم ؟ هو حضرتك من المنصورة ؟ وكوبري سندوب كمان !!
  ","

   نعم !
   
   هو حضرتك لسه جديد 🙃
  
"
85189,"
   كنت فاتح الأسك والتلفون وقع مني ..حبيت أطمن عليكم ..كلكم كويسين ؟
  ","

   ينفع كده أتخبط في راسي كده ☹️
  
"
85190,"
   شيخ هي صلاة العيد هتبقي الساعه كام بالظبط ان شاء الله
  ","

   صل الفجر واجهز واطلع للمصلى عامة ..
  
"
85191,"
   يا شيخ محمد شوفتك النهاردة علي كوبري سندوب،كانت صدفة حلوة جداً و اليوم كله بقي حلو و الله
  ","

   الله يسعدك ..
  
"
85192,"
   هو انت حاليا فين يا شيخ مكانك !!!
  ","

   في قريتي الحبيبة .. عشان العيد 😃
  
"
85193,"
   شيخ 
صلاة العيد فرض ؟
بنت ومش بحب التجمعات
  ","

   بنت وتموتي في النكد ! 😏
   
   اطلعي يا بنت الناس؛ اشهدي الخير والبركة.
  
"
85194,"
   العيد أحلى ب...؟
  ","

   الأمل والأمان !
   
   مفيش حياة بدونهما.
  
"
85195,"
   هتدينا عديه كام يا شيخ بقي !!🙈🙈😅
  ","

   بلوك 😛
  
"
85196,"
   ليه عمل إيه  😂
  ","

   بقوله ادفعلي الأجرة .. قال: لأ !
   
   قلت له هنشر اللي معايا .. قال: ما يهمنيش !
   
   يلا .. دفعتله .. إنك تكون أخ كبير، وقلبك كبير 😬
  
"
85197,"
   بتبتز بيها مين ياشيخ
  ","

   أبوها 😬
  
"
85198,"
   اعمل ايه عشان احس ببهجه العيد زى زمان
  ","

   بلاش نكد عشان أنا على شعرة !
   
   الفرح الآن عبادة.
  
"
85199,"
   تصدق يشيخ هتصدق أن شاء الله انحنا بنحبك ياخى
  ","
  😬
  "
85200,"
   هو اسم سارة حلو؟😀
  ","

   بنت أخويا !
   
   يلا صورة حصرية كنت ببتز بها الواد 😬
  
"
85201,"
   معنديش حاجة تتقال ..بس قولت أدخل أسلم وربنا يخليك لينا
  ","

   الليلة كل واحد يقول اللي في نفسه 😃
   
   الله يسعدكم ..
  
"
85202,"
   ممكن اشارك في فقرة المراجيح بما اني بقالي ١١ شهر بتمرجح في الثانوية العامة ؟ * هعتبر نفسي معنديش امتحان فيزيا يوم الثلاثاء * 
كل سنة وحضرتك طيب 😂🌸
ادعيلي بقي ادخل طب واكرم اهلي بمجموع عالي ، اسمي عائش زي ابنتك علي فكرة 😂
  ","

   بلاش سيرة الفيزيا عشان مفيش بينا عمار 😬
   
   الله يوفقك ويسددك ..
   
   ويبارك فيك وفي عائشة .. وأخويها .. وفيكم جميعا ..
  
"
85203,"
   المراجيح 😍
الذكري السنويه الاولي لمعرفتي بحضرتك
كل عام وحضرتك والصحبه بالف خير 
وربنا يزيد ويبارك💚
  ","

   يا نهار !
   
   عرفتني وأنا بهرّج كده 😬
   
   والله يا عم هم السبب يا عم .. اوعى تفهم صح 😌
  
"
85204,"
   روسيا 😂😂😂😂السعودية
  ","

   ابلع لسانك .. وقول ربنا يستر !
  
"
85205,"
   الله 😃 أخيررررااا السناجل هيشاهدوا من غير جلطات 😂🎈
  ","

   والله على حسب بأه .. الليلة عيد والكل حقه يفرح 😬
  
"
85206,"
   ~أيّ ليلة قد شعرت أنها ليلة القدر يا شيخي؟!
  ","

   أمس !
   
   والله أعلم ..
   
   المهم نكون قُبلنا .. آمين.
  
"
85207,"
   العيد فرحه واجمل فرحه تجمع شمل قريب وبعيد 🎉🎉
كل سنه وحضرتك والامه الاسلاميه جميعا بخير
  ","

   مع التحية للأخ سعد نبيهة 😬
  
"
85208,"
   عودا حميدا يا مولانا 
كل عام وأنتم بخير
  ","

   وأنتم جميعا بخير ونعمة وسعادة .. ورضا ..
  
"
85209,"
   وحشتوني كل يوم كنت  ادخل افر شويه في الاجابات واطلع يارب صحبة في الجنة يا رب
  ","

   يا رب 🤲🏻
  
"
85210,"
   كل عام وحضرتك طيب ي ابي فليرزقك ربي الصحه والعافيه والسعاده
Bayramın kutlu olsun😍😍🙏
  ","

   إي والله 😃
  
"
85211,"
   هل تنوي مشاهدة مبارايات كأس العالم؟
  ","

   لو هيحصل فينا زي اللي حصل النهاردة = فأنا مش عارف كان لازمتها إيه روسيا !
   
   كله رايح .. كله رايح 🙃😢
  
"
85212,"
   كل عام نحن بخير .. كل عام من خير لخير ..

تقبل الله منا ومنكم يا صحبة الجنة 💚
  ","

   وكعادتنا نفتتح على بركة الله (مراجيح العيد) لمدة ٢٤ ساعة 😃
   
   اللي لسه جديد معانا .. ٢٤ ساعة بدون إجابات على مشاكل .. بل فقرة مفتوحة احتفالا بالعيد ..
   
   ما تستعجلوش .. بكرة النكد بكرة 😬
  
"
85213,"
   يا صحبة الجنة .. تتزين الجنة !
  ","

   بداية الليالي المباركات .. فرصة العمر، فشمروا للقربات !
   
   نحن في نعمة اختصنا الله بها .. فهيا لا نضيعها ..
   
   أتوقف عن الإجابات طوال العشر .. ونلتقي بإذن الله ليلة العيد ..
   
   على خير وقبول ورضوان .. لي ولكم ولأهالينا وذرارينا .. آمين ..
   
   ألقاكم على خير .. كل خير 💚
  
"
85214,"
   مانا مش هسيبك الا اما تدعيلي ها
  ","

   هدعيلكم كلكم .. وأنتم كمان ادعولي ..
   
   كررت كثيرا: هذا حق متبادل بيننا.
  
"
85215,"
   يا دكتور ايه رأيك لما الراجل يتقدم لبنت وهي أكبر ب 5 سنين ؟؟
يا دكتور ايه رأيك لما الراجل يتقدم لبنت وهي أكبر ب 5 سنين ؟؟
  ","

   بينهم قبول وتفاهم .. وحب ؟!
   
   مفيش مشكلة.
  
"
85216,"
   الصلاه افضل فى المسجد ولا البيت ي شيخنا (بنت
  ","

   حيثما تجدين قلبك !
  
"
85217,"
   شاب ف العشرين عايز أتوب من كل ذنب وابدء اجتهد واحصل علم شرعى عايز ابقى مسلم قوى اعمل ايه وابدء ازاى
  ","

   هنيئا لك !
   
   الليلة تبدأ أجمل أيام العمر ..
   
   اسجد واقترب .. وأبشر.
  
"
85218,"
   انا بنت يا مولانا والده خطيبي
  ","

   سامحيني .. العتب على النظر؛ مخدتش بالي من عايزة 😬
   
   اتكلمي مع خطيبك برضه .. هو يكون حلقة وصل ..
   
   ثم نصيحة مني لك لو الولد كويس معاك .. وهي بتعمل حاجة حلوة مش وحشة = طنشي ومشي أمورك !
   
   عارف طبعا ده حقك تعملي مكانك على ذوقك .. لكن بعض (المهمهات) بتكون شايفة إن ده من حبها له وإن: ""محدش في الدنيا يعملك حاجة أحسن مني ويخاف على مصلحتك أدي"".
   
   فنسدد ونقارب .. والابن بحكمة كده يسمع كلامها في حاجات ويطنش في حاجات .. وما تخلوش الشيطان يدخل من المساحة دي.
  
"
85219,"
   تعبت ياحج محمد عايز عروسة ومش لاقي منقبة او مخمرة ومش عايزه تشتغل وحلوه 😁
  ","

   قم اعتكف وادع ربنا يا عم 😃
  
"
85220,"
   ساعدني يا مولانا حماتي عايزه تعمل بيتي ع زوقها وانا مش عاوزه كده وبرده معملش تاتش بيني وبينها من الاول
  ","

   ده دور خطيبتك تلطف الأجواء !
   
   ومعلش ذوق النساء في الحاجات دي أحسن .. المهم ما يكونش طبعها التحكم والسيطرة.
  
"
85221,"
   أنا أرسلت أكثر من سؤال والله العظيم، لم أجد للآن إجابة واحدة منكم، لكن ألتمس العذر لأبي، وأفرح بإجاباته على إخوتي 😊 تقبل الله منا ومنكم وبلّغنا وإياكم ليلة القدر
  ","

   الله يرضى عليك ..
  
"
85222,"
   هو في مُلحد يصوم رمضان يا شيخ ؟
  ","

   فكرني بكلمة: والمصحف مسيحي 😬
  
"
85223,"
   هل يُثاب الملحد اذا صام في رمضان؟
  ","

   ينفع تبني بيت ملوش أساس ؟!
  
"
85224,"
   ماذا أفعل لأضمن الجنة ؟ 💖
  ","

   ظل طامعا في رحمة ربك .. خائفا من ذنوبك التي يعلمها !
   
   لا ضمانة هنا إلا الله.
  
"
85225,"
   ابى .. ماذا يعنى الخشوع فى الصلاة ؟
  ","

   يعني أن تقف بين يدي الله كأنك في القيامة !
  
"
85226,"
   للضرورة لو سمحت، أيهما أفضل، الصلاة مأموم بمسجد يتهجد بثلاثة اجزاء ويختم في العشر الأواخر، ام الصلاة إمام بمسجد يصلي بجزء واحد؟
  ","

   أن تجد قلبك خاشعا، مخلصا !
   
   أيا ما كنت.
  
"
85227,"
   هو حضرتك قبل ما  هتقفل خلال العشرة ايام هتعرفنا؟
  ","

   منا فاتح الوقت عشان أعرفكم 😃
  
"
85228,"
   بارك الله فيك يا شيخ ..
بحب كلمة "" يا صحبة الجنة "" كتير ..💚 
يارب ارزقنا اياها انا و انتم ❤👐
  ","

   يا رب ..
   
   يجعلنا من أهلها .. وعلى طريقهم .. حتى بابها ..
   
   آمين .. آمين.
  
"
85229,"
   أنا عملت أسك مخصوص علشان أسألك حضرتك السؤال ده ، يعني شكرا جدا جدا جدا
  ","

   طيب هنقفل بأه عشان ننام !
   
   وطي الصوت يا ابني 😬
   
   ألقاكم يا صحبة الجنة 💚
  
"
85230,"
   بالله جاوبني ،أحبها ولم أفصح ولا أستطيع أن أدخل البيت من بابه الآن ،هل يجوز أن أدعي أن تكون من نصيبي في هذه الليالي المباركة؟
  ","

   لا بأس !
   
   وادع الكريم بالخير .. حيث كان.
  
"
85231,"
   جاوبني علي سؤالي ،ربنا يجازيك خير ،انا دلوقتي في رمضان أهملت فروض ،وعايزة أعوض الجاي ،فيه أمل ربنا يغفرلي ويعتقني من النار،بالله ترد
  ","

   الأمل دوما موجود .. ما دمتم تتنفسون !
  
"
85232,"
   اخويا قاسي في معاملته ونصحه ليا ، هو اكبر مني ب  ٨ سنين .. 
مش بحب ارد عليه .. وبحبه جدا 
بس لما بينصحني بعنف او احس انه مش محترمني بتصعب عليا نفسي جدا .. وانا مش صغيره انا 20
  ","

   معلش .. بعض القسوة من الحب !
   
   هو بيحترمك طبعا .. بس حرصه عليك بيخليه ممكن يغلط في الأسلوب ..
   
   فالتمسي له العذر .. وما تزعليش.
  
"
85233,"
   أنا اتقدمت لبنت و هي كانت موافقة نقعد الرؤية الشرعية لكن والدها تحجج بالرفض لأني من وجهة نظره لا أعمل مع إنه مقعدش معايا أصلاً (أنا طبيب إمتياز السنة دي) 
أنا كنت استخرت و قبلت الأمر بس حاسس إن البنت مناسبة لي هل أعمل محاولة أخرى؟
  ","

   لا بأس .. وفقك الله للخير.
  
"
85234,"
   صباح الخير، عظني وأوجز :') ..
  ","

   مقبلون على ليال شريفة .. فلا تعجز !
  
"
85235,"
   ينفع أكره بابا؟؟
  ","

   ما ينفعش تعامله وحش !
   
   أيا كان شعورك.
  
"
85236,"
   شيخ بالله عليك ترد عليا لأن الموضوع ده شاغلني اوي بجد هو ايه اللي بيبقي لازم بعده الغسل غير الاحتلام والبريود بالنسبه لانسه يعني لو واحده حست بشهوه بس مفيش بعدها افرازات ولا اي حاجه ده يستلزم الغسل ولا ايه انا الموضوع ده خلاني بقيت موسوسه جدا بقيت اغتسل كتير جدا واقول احتياطي علشان ميبقاش حرام عليا
  ","

   مجرد الإحساس لا يلزم له الغسل !
   
   الغسل من الإنزال.
  
"
85237,"
   شيخنا حضرتك فاتح
  ","

   ورشينا ميه .. وشغلنا قرآن ..
  
"
85238,"
   من شوية كنت بتصلي الفجر ف المسجد ال جنب البيت بتاعنا صوت حضرتك في صلاة الفجر يا شيخ جمال علي جمال.❤ الله يحفظك🌼
  ","

   واضح إن المحمودية منورة هنا !
   
   سبحان الله ..
   
   تبعد، تقرب .. تشرق، تغرب .. تبقى بلدك، ملاعب صباك، وذكرياتك .. تبقى قريتك هي الوطن.
   
   يا رب آمنا وأسعدنا ولا تحرمنا طاعتك ورضاك .. حيث كنا.
  
"
85239,"
   هو حضرتك ينفع واحد زوجته لبسها فضفاض  يقولها تلبس جينز وتقصر الطرحة واما بترفض يقولها انا اللى هتحاسب بيكى  ده صح ؟؟؟💔
  ","

   لا طبعا !
   
   لا طاعة لمخلوق في معصية الخالق ..
   
   اللهم اهده يا رب.
   
   ادعيله على الفطار ..
   
   الله يقبلنا جميعا يا صحبة الجنة 💚
  
"
85240,"
   صحابي بيخرجو ف رمضان بليل شويه كدا بس ماما مش بتوافق ان انزل معاهم وزهقت من كتتر القعده في البيت يا شيخنا والله قولها حاجه هي بتحب كلامك جدا 😢
  ","

   خليها تتهوى شوية يا أمي؛ ما دامت صحبتها كويسة 🙏🏻
   
   مرة في الأسبوع.
  
"
85241,"
   احب بنت و تحبني تلميحا لا تصريحا و انا لما كنت احكي معها لمحت لها اني ساتزوجها و اغلب الظن هي تنتظرني احنا ما عم نتواصل من سنتين و انا الان غيرت رايي ينفع احكيلها لا تنتظريني و شوفي حياتك؟
  ","

   لا .. لا تحكي شيء !
   
   عشان لو هي هتوقف حياتها عشان حاجة زي دي = تبقى عبيطة.
  
"
85242,"
   وأنا معيدة عندك في الكلية😂😂😂😂😂
  ","

   عايز أنجح .. عايز أنجح 🙏🏻
  
"
85243,"
   زوجتى مقصرة ف الصلاة . نصحتها كذا مرة وبردو مفيش فايده ماذا افعل معها ؟
  ","

   اصبر على تكرار نصحها كما تصبر يا غالي على إعادة السؤال من أسبوع !
   
   ""وأمر أهلك بالصلاة واصطبر عليها"".
  
"
85244,"
   أخويا مسافر وهو هنا كان قريب منى اوى ، كان اى حاجة بيعملهالى 
كان بيجيبلى الاكل لحد السرير فى ايام اجازته من شغله اللى كان هنا ، كان بيعملى كل طلباتى ، طلبت منه ( مكعبات) نسي يجبها هنا اشترهالى هناك ،حنين اوى وانا اتعلقت بيه جامد 
ادعيله بالله عليك ربنا يصبره على الغربه ويرجعهولى بالسلامة
  ","

   الله المستعان !
   
   مش عارف أفرح ولا أحزن ..
  
"
85245,"
   مخطوبه من 3شهور 
اتضح أن مافيش توافق ف الشخصيه أنا اقوى منه ف كل حاجه ومش متقبله دا هو اتعلق جامد أول تجربه ليه وهو طيب اوووي ولو سبته الموضوع هياثر على نفسيتو لانه ماعندوش ثقه ف نفسه خالص عشان مولود بالشفه الارنبيه وأهله ظالمينه اوى ف تربيتهم ولغين شاخصيته اعمل ايه التعامل معاه حساس وصعبان عليا جد
  ","

   للأسف النوع ده من العلاقات بيكون مرهق جدا !
   
   لا هيريحك .. ولا هيريحه لأنك هتفقدي قدرتك مع الملل من عدم ملء روحك وعقلك ..
   
   طيبي خاطره بكلام يعده بخير .. وأنهي الأمر بلا تردد.
   
   وبإذن الله يستفيد ويطور من نفسه ويتجاوز ..
   
   من المشاكل اللي بتزعلني لكن مفيش زواج جبر خاطر .. للأسف.
  
"
85246,"
   هل ممكن بنت تخلي ولد يحبها !!
  ","

   آه لو تسعى لحب ربها !
   
   إذن لسعدت في حياتها، ومصيرها.
   
   ———————————————-
   
   ألقاكم يا صحبة الجنة 💚
  
"
85247,"
   شيخنا شفت لايفاتك الجميله شكرا الله يكرمك 
متقدملي اخو صاحبتي بعد اما فشكلت وانا معرفوش وصاحبتى دي انتيم وعارفه سبب الفشكله السابقه وانا خايفه يكون متقدملى شفقه لانى بجد عانيت جدا في الاولى ارد اقول ايه
  ","

   حتى لو !
   
   ما يمكن يا ستي فيه العوض من ربنا بخير ..
   
   مش هقولك يمكن كان شايلك حاجة جواه وما صدق .. وده وارد !
   
   بلاش أحكام مسبقة.
  
"
85248,"
   شيخ أنا شخصية هاديه جدا..ولا أتحدث كثير..حماتي شايفه ده كبر مني وإني بتنك عليها..والله ده طبعي حتي مع صحابي..وده مسبب مشاكل كتير بيني وبينها..فمش عارفة أتعامل معاها إزي..وكمان ي شيخ البئيه إللي اتربيت فيها غير بناتها ونفس النظام بيقولوا إني بتكبر عليهم..رغم أني والله بتعامل بكل تلقائية
  ","

   ما تنفعش التلقائية في المساحة دي للأسف !
   
   لازم قدر من الذكاء الاجتماعي تقدري تتجاوزي به الفروقات دي وتلغي الفكرة دي ..
   
   معلش .. لكن استقرار هذه الزاوية هيريحك كتير في حياتك ..
   
   سواء مع حماتك .. أو غير حماتك.
  
"
85249,"
   انا بنت وصوتي مش رقيق وناعم ومايص اعمل ايه بقا وبيتقالي تعليقات رخمه جدا وبتتعبني رغم ان شكلي الحمدلله حلو وفيا حاجات كتير حلوه اعمل ايه عشان الناس دول يسكتو خصوصا انهم قريبين مني سواء الاهل او الصحاب
  ","

   طول منت حاطة الناس في حساباتك = مش هترتاحي !
  
"
85250,"
   خليك فااكر يا شيخنا اني بعت فوق ال١٠ أسئلة وانت مجاوبتش على ولا واحد فيهم تفرح بيه قلبي حتى 😭😭😭
  ","

   معلش 😔
   
   بجد.
  
"
85251,"
   السلام عليكم ،
شيخ يؤسفني اني سوف اقول هذا لكن القلب 💔ارجو ان تريح قلبي بالكلام اللين ،،حبيت شخص و احبني حاول يكلمني لكن رفضت و قلت بيت اهلي موجود و بالفعل بعد مرور سنوات تقدم لي بالخطوبة و يشهد ربي ما كلمته بعد ما قلت بيت اهلي موجود المهم و ابوي رفضو من غير ما يسألني للاسف  و الشاب راح خطب اخرى 💔
  ","

   الله المستعان !
   
   مش نصيبك .. سلي الله من فضله ..
  
"
85252,"
   يعني حضرتك تفتكر دا قله نضج وعقل ؟ .. وازاي اغير ده ❤
  ","

   بالضبط كده !
   
   هيتغير مع الوقت ..
   
   المهم ما تسيبيش نفسك.
  
"
85253,"
   طيب انا زوجي ليه صديق بيحبه جدا جدا معنديش مانع بس زوجته من اول مقابله حصل مواقف اظهرتلي جانب فيها انا لا اتقبله مطلقا ولا ارتاح لها ولا لوجودها 
زوجي عاوزني اقابلها واتعرف عليها وبيحب يعزمه ولازم يجيبها معاه مع انه بتبقى عزومةرجال فقط لكن ده يقولي حخليه يجيبها
شرحتله اني مبرتحش لها بس لافائدة
  ","

   الواجب يفصل !
   
   زي ما علاقاته هو حر فيها .. برضه أنت حرة تقبلي أو ترفضي من ترتاحين لهن أو لا ..
   
   عموما عامليها معاملة سطحية لطيفة وخلاص .. ومشي أمورك.
  
"
85254,"
   يا شيخ ارجوك انا بنجذب للرجال الناجحين بس ليه وببقي مغرمه بيهم وبحب الشخص وببقي مستعده اتجوزه وبدعي كمان حتي لو شخصيه مشهورة دا ليه من وجهه نظر حضرتك؟ ^^
  ","

   عشانك لسه صغيرة !
  
"
85255,"
   ياشيخنا انا ارسلت لحضرتك قبل كدا ارجوك غيدني انا في حيره 
انا متزوجه وزوجي والده ووالدته منفصلين وليه زوجه اب من وقت جوازنا تعاملين ب اسلوب قاسي جدا وهو وحيد والده ليس له اخوه وهي صممت اننا مانعيش مع والده وفصلتنا عنه ازاي اتعامل معاها لان تسبب لي مشاكل كتير دون تدخل مني وتقول عني مالم اقول
  ","

   لازم تنفصلوا بحياتكم.
  
"
85256,"
   خطيبتي كان عندها كانسر في الثدي وخفت والفتره دي مكنتش موافقه افضل معاها ف الاول عشان مزعلهاش عملت نفسي موافق وكنت بتطمن عليها بس بعدين نجحت في دا ودلوقتي خفت لقيتها بتكلمني فرحتلها جدا بس انا مش عارف ارجعلها كل مشكله بعد كدا تبعدني عنها دا تعبني اعمل ايه !!!
  ","

   اتكلم معاها واديها الأمان وبين لها شعورك ده بلطف واتفقوا على بداية جديدة !
   
   معلش .. شعور سيء لما نضعف ونشك إن شريكنا ممكن يكون مستمر معانا من باب الشفقة .. ساعتها غالبا بنفضل الهروب عشان نثبت إننا لسه نعرف نسند نفسنا ..
   
   فالتمس لها العذر !
   
   والمصارحة هتريحكم بإذن الله.
  
"
85257,"
   ي أبي ببعتلگ من لعد الفجر😭😭
هقول السؤال ورد بالله عليگ علشان حضرتگ هتعتگف الأيام المقبله.. 
أناا بدرس في كليه 4سنوات وزميلي يدرس الطب ونحن السنه المقبله فرقه ثالثه هو لم يصرح لي بحبه بل عرفت من احد اقاربي صديقه وهو يخشي ان يتم خطبتي ويتقدملي الكثير وارفض بحجه الدراسه واحلم به كثيرا انصحني ي ابي❤
  ","

   مشواره لسه طويل .. وغالبا الظروف هتكتفه !
   
   لو تقدم لك الأنسب وافقي .. ما تعلقيش حياتك على حاجة مش مضمونة.
  
"
85258,"
   ليك دعوة معينة يا شيخ تحب نخصصهالك في العشر الأواخر؟
  ","

   الستر والرضا وصلاح الحال.
  
"
85259,"
   انا لو منك تشوف كل واحد قد كلمته ولا لا 😂
  ","

   آه والله !
   
   يا خويا اشي عقارات وعربيات وصيدليات ودوا وشامبوهات ..
   
   ووقت الجد = ☹️.
  
"
85260,"
   ي ابى رديت ع ناس كتير وانا لاء😥هقول السؤال للمرة الرابعة وانا وحظى😅خطيبى ملتزم ومحترم وحنين جدا وبيحبنى واصلا عانينا كثيرا ع ما اتخطبنا وجهه يشرح ولكن طريقة كلامه خفيفة شوية قريبة م الاطفال ناس كتير بتعلق عليها مع انه مثقف وعاقل جدا اللهم بارك عاوزة اصلح النقطة دون ما اقوله عشان مجرحوش
  ","

   محدش كامل يا بنتي !
   
   استمتعي ..
   
   يغوروا الناس.
  
"
85261,"
   حاسة ان رمضان ضاع مني مش بصوم بسبب الرضاعة 
مش بعرف انزل اصلي التراويح علشان الطفل حتي القران مش لاحقة اقرا كتير 
انصحني يا شيخنا ارجوك
  ","

   طبعا لك أجر في كل ما تفعلين !
   
   ثم صلي مكانك .. اسمعي قرآن كتير .. اذكري الله وادعيه ..
   
   نيتك تبلغ بك ..
   
   الله يتم عليك بخير.
  
"
85262,"
   انت حبيبى يابو انس يعلم الله اكتر من اخ ، برغم انى ماشوفتكش واقعيا
  ","

   الله يرضى عليكم جميعا .. ويديم الود على رضاه ..
   
   وينفعنا به، في الدارين.
  
"
85263,"
   السؤال بأه كله مهن وتخصصات !
  ","

   مش ملاحق ..
   
   يا صحبة الجنة يا زياطين 😂
   
   الله يسعدكم.
  
"
85264,"
   شيخ انا بنت تمام لبسي قصير وغيره بس فى جزء مني عاشق للخمار فقررت ألبس جيبه وكدا المهم ليست هو بس بعد خمس شهور من التزام هموت وارجع ألبس بنطلون 
كل حاجه بسيبها عشان ربنا بترجع تتعبني جدا
  ","

   ما هو لازم هتتعبي !
   
   وهتشتاقي لنظرات الإعجاب اللي كانت محاوطاك ..
   
   مين قالك الجنة رخيصة مالهاش ثمن ؟!
   
   لكن بالله مش كله يهون أمام نظرة الرضا ممن خلقك ؟!
  
"
85265,"
   وانا ممرضه و فى الخدمه 😁💛
  ","

   بقول ايه .. أنتم تدفنوني بأه وخلاص.
  
"
85266,"
   و انا مهندس ميكانيكا باو لو إحتجت حاجة بردو
  ","

   ههههههه
  
"
85267,"
   طب انا طب بيطري اي حمار ي قابلك اعالجهولك ببلاش😂😂
  ","

   كده أنت عايز تغلط على فكرة 🙃
  
"
85268,"
   كلام رجالة موافق✋
  ","

   اديني بأه المواصفات عشان ما تضحكش علي .. وبعدين هعملك دعاية .. الله !
  
"
85269,"
   وانا مهندس كهربا لو احتجت حاجة ببلاش برضه
  ","

   ليه .. الفيوزات ما ضربتش والله 😢
  
"
85270,"
   يا شيخ أمي بتسألك،  لو والدها في كبره مرض مرض، شديد أذهب عقله، ده معناه سوء خاتمة 😢
  ","

   لا .. لا !
   
   كم من صالحين أتقياء .. بل ومحدثين وعلماء وحصل عليهم هذا ..
   
   قوليلها: لا تقلق .. وتدعيله كتير.
  
"
85271,"
   بحس مشكلتى هايفه وسط المشاكل الكبيرة الى بتتبعت الحمد لله ربنا يفرج عن الجميع يارب ويرزقنا جنة بدون سابق عذاب ولا حساب ادعيلى يا شيخ بالهداية والزوج الصالح وان ربنا يغنى قلبى عن الدنيا والناس👐
  ","

   اللهم أغننا جميعا .. وارض عنا ..
  
"
85272,"
   والله لو جتلي هظبطك وببلاش 😂
  ","

   لو هتعملي البتاع اللي بيلمع ده زي المشاهيز وكدزه ماشي 😌
  
"
85273,"
   حضرتك مفسر احلام
  ","

   مقهورين من الملكة 😛
  
"
85274,"
   قاعد لا بيا ولا عليا ف العيادة واحد دخل قسماً بالله شبهك بالظبط 😂 واشتغلتله بنص التمن كمان😄
  ","
  😃
  
  اللهم احفظ أسناني 😬
  "
85275,"
   في شيخ محترم يقول طنشي
  ","

   هي نزلها أبديت وبقت عيب !
  
"
85276,"
   بالله عليك قبل أن تقفل انصحني كيف اقنع صديقتي أن لبس البنطلونات حرام هي بنت طيبه بس كل ال حواليها كده هي نزلت جابت جيبه بس خايفه ترجع تاني اقنعها براحه وبتفاهم ازاي😭
  ","

   معلش .. ادعيلها واصبري عليها.
  
"
85277,"
   برتاح جدا لما بقعد مع خطيبى وببقى مبسوطه لما بيمشى بضايق منه ومش ببقى مبسوطه وبحس انى متردده من تجاهه ومن تجاه شكله !!!مع انه وهو قاعد معايا ببقى مبسوطه جدا معظم الوقت 
يبقى اى دا ي ابى؟
  ","

   طنشي.
  
"
85278,"
   هسألك وانا خايفة اسمع الاجابة
زواج من قرابة عقدين
نسينى سنين لحد ما انفصلنا نفسيا والحين بدأ يتذكرنى بعد ما شبع من حياته
هل استمر فى هيكل بيت لخاطر الاولاد
والا افترق ،مع فرصة لحياة فيها بعض سعادة وشغف فقدتهم من سنين.
  ","

   لو راجع يعوضك فعلا = ساعديه يكون كويس .. ساعديه يسعدك !
   
   مقدر جدا شعورك .. ولو قلت معدتش قادرة حقك ..
   
   لكن صدقيني المغامرة في وضعك غير مأمونة أبدا ..
   
   وأعيذك من الندم على عدم استغلال ما أنت فيه الآن.
  
"
85279,"
   أستاذ ممكن تنصحهم يقرو لي كتبته حظرتك ده
   
    https://m.facebook.com/story.php?story_fbid=1634682583278247&id=100002095644279&_rdr
   
","

   تمام !
   
   الله يرضى عليك ..
  
"
85280,"
   يا أبي منزعجة فانصحني.. زميل لي أتاني يكلمني وانا وحدي فحاولت التهرب بالاستئذان للذهاب الى الكلية فقال لي تفضلي نذهب معا! وأنا احرجت ولم اقل شيئا ومشينا حتى الكلية وهو يتحدث ويضحك وأنا عيني في الارض من الارتباك والخجل.. أنا منتقبة وهو والحق يقال مؤدب ولكن يتعامل بعفوية زائدة.. لا اريد ان يتكرر الامر
  ","

   لو تكرر = انهريه !
   
   مفيش هنا مجال للعفوية.
  
"
85281,"
   اخويا خاطب صاحبتي و عرفت من فتره انه رجع يكلم بنت كان بيحبها و المشكله انه واعدها بالزواج هل احذر صاحبتي منه و لا مادخلش انا؟
  ","

   واجهي أخاك.
  
"
85282,"
   يا ابو انس، انا فى أشد الحاجه إلى رايك، ماذا أفعل فى موضوع الطلاق
  ","

   وسطوا عاقلا يتكلم ويعرف سبب ما حدث الأول.
  
"
85283,"
   هذه المعاملة التي اريدها فقط تقتصر علي السلام لكن زوجي يري اني بهذا اختلق مشاكل خصوصا اني لا احبه يأتي الي بيتنا واقول له قابله عن والدك وزوجته كانت صديقتي بالجامعة هو يريد علاقات وزيارات متبادلة وانا لا احب هذا احب حياة منغلقة تعبت ودائما في مشاكل لنفس السبب
  ","

   شايفك (أوفر) شوية !
  
"
85284,"
   صحبتي وعشرة اكتر من ١٠سنين وكانت مثابة اختى قررت تنهي علاقتها بيا عشان ترتبط بشخص كان بيحبني و تقدم لي اكتر من٥مرات ومحصلش نصيب وانا مخطوبه من سنه وبحب خطيبي وهى عارفه اتوجعت ع طريقه بيعها ليا بالسهولة دى ده حتى مطلبش ايديها ولا اتقدملها!!!!  اتصدمت فيها يا ابي😥
  ","

   كوني ممتنة لهذه المواقف التي تكشف لك من حولك !
   
   نعم صدمة أننا لم نعرفهم طوال هذه السنين .. لكن جيد تماما أن عرفناهم على كل حال.
  
"
85285,"
   والله والله والله ما عاوزة اتزوج الا لاجل روح تأنس بها روحي ولا كليه ولا مال ولا جاه وانا الحمد لله كل الموصفات القشريه قدام الناس مثاليه  بالنسبالهم ودايما يقوللي انتِ ناقصك ايه يلااا وافقي ما بيعرفم ان البحث عن روح تلاطف الروح هى دواء مُر الدنيا وما بسهل ابداً العثور عليها
  ","

   آنس الله قلبك.
  
"
85286,"
   للمرة الثالثة اهو :)))
اتقدمت لها يا شيخ ورفضت ومش عارف ايه السبب بس بحبها جدا جدا والله وربنا يعلم .. هل لو اتقدمت تاني دا يقلل من كرامتي ؟
  ","

   اعرف السبب وحاول تغيره !
   
   أو فكك من الموضوع .. والله يجبر قلبك، ويعوضه خير.
  
"
85287,"
   لزوجي صديق لا احبه ولا استطيع حتي تقبل وجوده في حياتي لكن زوجي ينزعج من رد افعالي تجاهه وهو صديق عمره ماذا افعل ولا احب ان اشعر بالنفاق في معاملته
  ","

   مالك دخل به !
   
   دي حياة زوجك وعلاقاته ..
   
   والمفروض مفيش معاملة توصلك لحكاية الشعور بالنفاق دي.
  
"
85288,"
   لو سمحت يا شيخ متقدملى شخص ملتزم و على خلق و مستوى تعليمى كويس و طموح بشهاده اللى اتعملو معاه  .. لكن يكبرنى ب 9 سنين و من مكان بعيد شويه و لسه مقعدتش معاه ايه رأى حضرتك اعمل ايه؟
  ","

   اقعدي طبعا وشوفي !
  
"
85289,"
   انا صحيت في نهار رمضان مكنتش تاهر و بعدين استحميت بعد مفترت و جمعت الصلا و مكنتش عارف ان ده غلت اعمل ايه
  ","

   معدتش تعمل كده تاني .. ولا تكتب كده تاني 😩
  
"
85290,"
   انصدمت صدمة حياتى ، كنت خاطب بعد عناء طويل بحب حياتى ورجعولى الدبلة ، وبعد اسبوعين اتخطبت لشخص افضل منى ماديا
  ","

   احمد ربك إن ده حصل بدري بدري كده.
  
"
85291,"
   انا اكتشفت أن الثانوي دا مش حاجه جمب الجامعه والله
  ","

   الكذبة التي وقع في فخها كل طلاب مصر:
   
   اتعب الوقت يا حبيبي .. عشان ترتاح بعدين !
   
   أصلا عادي 😭💔
  
"
85292,"
   بس يا شيخ ولاد هنا قالوا لحضرتك انهم بيعملو كدة ويبعدو رغم انهم عايزين البنت وحضرتك نصحتهم بالاستمرا يبقي ده مش حب ؟
  ","

   أيوه .. ما قلتش له قول: مش بحبك !
   
   قلت اجمد وابتعد على وعد بعودة على حال تسعدكما.
  
"
85293,"
   ممكن ابقي محظوظه وحضرتك ترد عليا وتقولي كلمه تخليني اثبت 
ثانويه عامه والعيشه مره ..
  ","

   احرصي على ما ينفعك !
   
   استعيني بالله .. ولا تعجزي.
  
"
85294,"
   انا بقيت بخاف من عادى دى يا شيخ 
وهل شققت عن قلبه 😂😂
  ","

   آه .. منا حبيت أشتري مرارتي ومعلقش على تفكيره عادي دي !
   
   يمكن يجيلها واحد شغال في ناسا.
  
"
85295,"
   طيب لو هو مش متعلم اصلا ياشيخ وانا في صيدلة ارجوك ترد 😳
  ","

   لا طبعا .. صعب كده.
  
"
85296,"
   هو فعلا في حاجة اسمها حب الوطن يا شيخ .. انا شايف ان الموضوع مجرد ارتباط بالمكان اللي الشخص أتولد فيه أيا كان .. و ان الوطن الحقيقي هو المكان اللي الشخص بيبقي سعيد فيه
  ","

   منا عشان كده بدعي لبلاد المسلمين كلها !
   
   أنا مثلا مش بفرق بين المنصورة والرياض.
  
"
85297,"
   اناعلى وشك فسخ خطبتى من شخص طيب ومحترم لم ارى منه سوء الاان قلبى لم يتحرك نهائي ولااتخيل حياتى معه برغم كل مميزاته أهلى رافضين ويقولوانتى تخطئين فى حق نفسك،هو مسافرونتحدث واتس و لم يكن هناك قبول تام منى فى البداية لكنه سافر سريعالااجدسوى ثقل فى قلبى و عمى عن كل المميزات
  ","

   مش هقدر أقول إلا: حقك !
   
   لكن اعلمي أن كل شيء في الدنيا بثمن.
  
"
85298,"
   تافه ومعندوش حلم وأمي مصرة انه طيب ونعرفه ومتربي وهو فعلا كده بس شخص عادى فتفكيره جدا.
اعمل ايه بجد تعبت مالتفكير😢
  ","

   ما دمت شايفاه كده = يبقى ما توافقيش !
   
   أنت اللي هتعيشي معاه .. مش ماما.
  
"
85299,"
   اسفه ياشيخ لكن الموضوع دا فعلا موترني ومش قادره اخد في قرار من فضلك انصحني😔
  ","

   أنا محبتش أحرجك وأقولك: أجل لو كنت في طب هتدوسي على الناس بأه !
   
   مش بالشهادات هي يا بنت الناس ..
   
   بالروح والقلب .. بالدين والصدق .. بالخلق والطبع.
  
"
85300,"
   أحسن الله إليكم ☺
  ","

   أنا أضيق ذرعا بهؤلاء وفهمهم .. بل وإجرامهم ..
   
   مهما تذرعوا بظلم أو مشاكل أو .. أو ..
   
   ""من قال هلك الناس فهو أهلكهم"" !
   
   وهب أنك فعلا ظلمت .. لا تضيع حقك عند الله بظلم من نوع آخر، ثم لا تفقد تعاطف الناس بهذه الحماقة !
   
   إن النبي لم يرض الهلاك لقومه الكفار .. وكم ظلموه وآذوه ..
   
   فكيف تتمنى أنت هلاك شعب (بحسناته بسيئاته) وتحب خراب بلد (بمميزاته بعيوبه) ؟!
   
   بل والله نحبها أفضل بلاد الدنيا .. الوطن أبقى من البشر .. محسنهم وفاجرهم.
   
   اللهم أصلح وعاف وأكرم بلاد المسلمين .. أجمعين.
  
"
85301,"
   انا بكالريوس تربيه هل اقبل بالزواج من معهد ام اصر علي تعليم عالي مثلي؟!
  ","

   اللهم ارحمنا !
  
"
85302,"
   يا شيخ خطيبي بيحبني وبيصلي الحمد لله بس مش بيركز في موضوع الحلال والحرام أوي مرة سألته قالي ممكن اسيبك تقلعي الطرحة في شهر العسل بس ولما قلت له ازاي توافق وناقشته قالي خلاص حقك عليا أنا غلطت أنا قلقت منه رأي حضرتك أية؟؟
  ","

   لو كويس في مجمله = هتطلعي منه حاجة حلوة !
   
   بعضهم بيقيس بالعيب والعادي وكده .. تأثرا بتربية أو ببيئة محيطة أو غير ذلك ..
   
   شوفي !
   
   فيه مغامرة بلا شك .. لكن حسب فهمك لشخصيته وطباعه هتقدري تحددي.
  
"
85303,"
   لا أرتاح لقول البعض اعتراضاً على الأحوال الحالية  :

النيزك يا رب
يا رب عاليها واطيها
إلهي تخرب اكتر ما هي خربانة
أشوفها والعة

إلى آخر هذا الكلام.... في النفس شيء منه ولكن لا أعرف له حكماً شرعياً ؟!
  ","

   افترا طبعا وقلة عقل وإجرام !
   
   بل العافية والنجاة والهداية والسلامة، وصلاح الحال والبال ..
   
   يا رب .. يا رب .. يا رب
  
"
85304,"
   يا شيخ بسبب حضرتك الولد اللى بحبه و بيحبنى بيبعد عنى وبيقول انه مش بيحبنى وبيبعد بس بيبان فى تصرفاته هو مينفعش شعار كن رجلًا و متقولش كلمة يتغير وتقولهم يقولوا عشان تعبت ؟
  ","

   كن رجلا !
   
   يعني يصمت ويعمل ليتقدم .. مش يقول: ما بحبش ..
   
   اللي يقولها يبقى محبش فعلا.
  
"
85305,"
   اول لما بفتح الآسك واشوف ردود حضرتك بفرح تلقائى ، اخوك محمد
  ","

   تسلم حمودي 💚
  
"
85306,"
   الفرق بيني وبينه 7 سنين وانا وهو خارجين من فيلم كارتون وساعات بيقولي يا ماما لما ببقي حنينه عليه وكده وبيفضل يرخم عليا ويقولي انتي يا مفعوصه توقعيني الوقعه دي ، غير التفاهم العقلاني الحمد لله .. الفرق مش في السن ابدا الفكره كلها في التوافق .. بس !
  ","

   الله يزيد ويبارك يا رب !
  
"
85307,"
   الفارق بين خطيبتي ( عاقد ) اكتر من 9 سنين ومع ذلك مش عائق خالص بالعكس انا بحبها وبحنو عليها وبعامله كاناها بنتي
  ","

   اللهم بارك !
   
   الله يسعدكم ويتم عليكم بخير ..
  
"
85308,"
   وحيات رقية ترد
حرام لما الاب يفرض على بنتة الحجاب ولا دة اللى المفروض يعمله
  ","

   أسلوب سيء يربي عقدا وبغضا دفينا !
   
   ولو أحسن التمهيد منذ الصغر لتجاوز كل ذلك ..
   
   حرام عليهم .. ربنا يهديهم.
  
"
85309,"
   غير السألة إزاي اقدر اميز ان خطيبي عاوزني لنفسي مش كشهوه
  ","

   هو لو لم يشتهيك = يبقى مش عايزك !
   
   بطلوا عبط.
  
"
85310,"
   انا على يقين وثقة تامة بالله أن ربنا هيحققلي اللي بتمناه
ولكن كل من هما حولي بيقولولي احط رجلي على ارض الواقع لان ده مش بيحصل
هل اتنازل عن أحلامي واعيش الواقع؟؟
  ","

   كتير بنحتاج نكون واقعيين في أحلامنا !
   
   وهذا لا يتنافى مع حسن الظن ..
   
   لكن تبقى الدنيا دار ابتلاء.
  
"
85311,"
   من خطيبي
  ","

   سؤالك أنت اللي مش طبيعي !
  
"
85312,"
   بتعتكف ؟ 
الله بقا طب بالمناسبة كلمنا عن الاعتكاف ياشيخ حدثنا عن جماله أعطى لنا نصائح تفيدنا فيه
  ","

   ههههههه
   
   هم بيقولوا عليه حرم آه .. بس ما ينفعش فيه اعتكاف خالص والله 🙃
  
"
85313,"
   اتسحرت يا شيخ فى صبرى افندى ؟ 😂
  ","

   كويس إنك جيت برجلك .. رحت لقيته قافل .. وقصرت رقبتي الله يسامحك 😔
  
"
85314,"
   هتنزل الجامعة امته يا شيخ
  ","

   النهاردة ☹️
  
"
85315,"
   خطيبي والدته اتوفت و كان هيموت عشانها و في العزاء ابن عمه علاقته بيه مش قويه كان موجود و عمال يهزر و يضحك بعدها لاقيته بيقولي هو البني ادم ده مبيحسش ولا ايه  كنت عايزه امسكه اضربه افتحله وشه هو ده طبيعي!
  ","

   طبيعي من مين ؟!
  
"
85316,"
   انا وقعت ولا حدش سمى عليا بعد مجاهده سنتين في حب صامت راح اتجوز🌚والغريبه اني حضرتك العقد وكنت مبسوطه ليهم وبعدين ربنا رزقني بخطيبي دلوقتي وبسلامته بيعمل كل حاجه تخليني احبه واكتشفت ان الي كنت بعمله الاول طيش ولعب والي انا فيه دلوقتي هو الحقيقه وانه الحب بيتعرف لما بيتحس بيه فعليا ادعيلناربنا يجمعنا
  ","

   جميل .. جميل !
  
"
85317,"
   هو ممكن حد مبدأش رمضان كويس ربنا يبلغه ليلة القدر
  ","

   ربنا كريم !
   
   ومن صدقت نيته وأقبل = يصل ..
  
"
85318,"
   ي شيخ هي الناس دي بتقولك يابي عادي كدا 😂مع انو شكلك صغير!!!!طيب وساكتلهم كدا عادي ؟!!!!اتصرف طيب!!!!!ده من اي ده🤔 ياساتر يارب 😂😂
  ","

   خلي اللي يقول يقول ..
  
"
85319,"
   ياأبي ف زمنا دا من رايك امتي نوافق ع الخطوبه ويكون فرق السن المناسب بينا كام؟ فضلا الإجابة هتكون مهمه ليا
  ","

   فرق السن ملوش قاعدة !
   
   المهم التوافق بينكما والقبول ..
   
   توافقوا وقت ما تكونوا مطمنين للي جاي في صحبة أحدهم.
  
"
85320,"
   بابا حزين جدا لدرجة قالي انه نفسه يقعد في اوضه لوحده ويبكي فيها ويصرخ ويطلع كل اللي جواه ، مش عارفه اتعامل مع الموقف وبحاول ارضيه باي طريقه مش عارفه اطلعه من الجو اللي عايشه ده اعمل ايه ؟
  ","

   اللهم يا رب فرج عنه وعن كل مكروب ..
   
   آمين.
  
"
85321,"
   او يحطوك فيفوريت يا شيخ لو في بلوك هيظهرلهم مسدج انهم مش هينفع يحطوا الشخص دا فيفورت طريقه اسهل اهي عشان لو عندهم بلوك لايكس..
  ","

   تمام برضه 👍🏻
  
"
85322,"
   يا شيخ انا سألتك قبل هالمرة رد علي 😭😭
أمي إنسانة عصبية اوي وبتدعي علينا لو ما نفذنا أصغر مطالبها وتقعد تلطم وتبكي وتدعي 
احنا تعبنا ي شيخ نعمل ايه ؟؟
  ","

   أحسنوا معاملتها على أد ما تقدروا .. وطنشوا.
  
"
85323,"
   ابي ليا اسبوعين ببعت السؤال بالله رد عليا الله يجبر خاطرك انا ف بكالريوس اسنان وكان عندي امتحان ماده صعبه جدا والامتحان جيه صعب وكنت تعبانه قبله وقاعده لوحدي وزوجي لما عرف شتمني جامد وحلف لو مانجحتش هيطلقني يا اما يتجوز عليا ومفروض هسافر معاه بعد العيد وقالي وقتها هنزلك مصر فورا وماعدتيش تلزميني
  ","

   مش بحب أرد على حاجات زي دي ردود منفعلة !
   
   ظني في الغالب إنه بيهددك بس أو فاكر إنه بيشد من عزيمتك .. بطريقة غبية ..
   
   طنشي وخلاص.
  
"
85324,"
   يا أبي هكون حائض ف أيام الجد كله 😢💔
  ","

   تؤجري بنيتك بإذن الله !
   
   أكثري من الذكر والدعاء ..
  
"
85325,"
   يا ابو انس يا ابو انس 😃
عشان الناس ال بتقعد تقولك شكلك مبلكني دول 
قولهم عشان يعرفوا حد عاملهم بلوك ولا لا يعملوا لايك، وبعدين يعملوا ريفريش للصفحة 
لو اللايك لسه موجود يبقي الحمد لله مفيش بلوك 
طب لو اللايك اتشال،، مبروك عليك البلوك المتين 😂
بحبك في الله والله 💚💚💜
  ","

   طيب كويس !
   
   تست يا شباب، تست ..
  
"
85326,"
   ساعات بحس اني مش عايزه اكمل مع خطيبي بسبب فارق السن بيني وبينه الفرق بيننا ٨ سنوات علي الرغم من أنه محترم جدا ومتدين جدا
اعمل ايه
  ","

   ده مش فارق أصلا !
  
"
85327,"
   رمضان ضاع مني ماالعمل😞
  ","

   ما زال هناك أمل !
   
   داخلين على الجد كله.
  
"
85328,"
   شكلك مبلكني أساسا وانا اللي عماله اجيبلك فلورز😔😭😭
  ","

   عيب عليك !
  
"
85329,"
   مش منتظم في الصلاه بس بيجتهد 😅 وحفظت قلبي ليه ست سنين الحل ايه ؟
  ","

   ينتظم، ما دام صادقا ..
  
"
85330,"
   هو دا معناه ان حضرتك هتقفل ال 10 ايام دول ! و الله قلبي وجعني لما تخيلت يا أبي 😟 وجودك ع ال وول ليه قيمته و الله
  ","

   اتعودنا نقفل العشرة علطول .. الصفحة موجودة طبعا معدتش أقدر أعطلها !
   
   لكن مش بجاوب .. العشرة دول أهم ما في العمر ..
   
   الله يقبلنا جميعا.
  
"
85331,"
   لو متقدملي واحد مش ملتزم كما اردت وتمنيت لكنه مصلي وعلى قدر من الاخلاق .. اوافق ولا ارفض ؟
  ","

   مصلي وعلى قدر من الأخلاق = ملتزم وزي العسل .. ولعله أحسن مني أنا !
   
   بلاش أفورة.
  
"
85332,"
   ده اخر يوم لين تنصب المراجيح ، كل سنة وحضرتك طيب ،الله يوفقك .
  ","

   الناس اللي حافظين النظام 👍🏻
  
"
85333,"
   رايحة اكشف وممكن يكون عندي كانسر ادعيلي يا شيخ ؟
  ","

   ما عليك إلا العافية بإذن الله ..
  
"
85334,"
   انا أحببتها ف الله كثيرا 
ذالك بسبب نصحتني وساعدتني ف التقرب لله أكثر 
انا تحدثت معها شات لاني كنت بسألها في أوامر دينية قبل أن اتابع صفحتك 
ماذا أفعل لكي يستمر الحب ف الله ؟
  ","

   اتركها في حالها .. وحبني أنا يا أخي، بارك الله فيك 💚
  
"
85335,"
   انا بعت لحضرتك كتير ...لعل المره دي تجيبني 
ادعيلي ربنا يشفيني ويطول في عمري ويسعدني 
ويحفظني  💜 
استحلفك بالله تدعيلي في اي صلاه
  ","

   حاضر !
   
   بدعيلكم كلكم ..
   
   هذا حق متبادل بيننا جميعا.
  
"
85336,"
   يعني هنشوفك قريب ولا ايه
  ","

   العيد طبعا عندكم بإذن الله 😃
  
"
85337,"
   شيخ محمد انا حامل ف الشهر الثامن والدكتور قالي متصوميش وكررها وانا عندي مقدره اني اصوم ومش بتعب هل عليا كدا ذنب او صيامي لم يحسب
  ","

   اسمعي كلام الدكتور.
  
"
85338,"
   ليه مبقيتش تصلي معانا في عباد الرحمن والجمعيه الشرعيه
  ","

   ياااه !
   
   المحمودية ..
   
   سقى الله تلك الأيام.
   
   مرحبا ببلدياتي على كل حال 🌹
  
"
85339,"
   💻💻
  ","

   يا تتقدم فورا .. يا تقول لها: شوفي حياتك، وهتنسيني !
   
   ومعدتش تغلط الغلطة دي تاني ..
   
   الكلمة بتمنها .. ليست دخانا ينفخ في الهواء.
  
"
85340,"
   بالله ياأبي تجبني ...
اكبر مني بسنه واللهم بارك محترم جداا وع خُلق وعارف حدود الله 
بس اخوه الاكبر منه عرفت انه كان بيحبني وكان عايز يتقدم بس انا رفضت (لعدة اسباب منها خُلُقه وصلاته...) 
خايفه من المشكله دي جدااا
  ","

   لو حياتكم بعيدة ومفيش احتكاك كتير بأخوه = مفيش مشكلة.
  
"
85341,"
   ما هو ألطف شيء فعله معك شخص غريب أو فعلته أنت مع شخص غريب؟
  ","

   من فعل معي شيئا لطيفا = لم يعد غريبا في حساباتي !
   
   اللهم اجز كل صاحب معروف علي خير الدارين ..
  
"
85342,"
   ي شيخ ابغي نفطر يوم سوا ف المنصوره 😐
  ","

   النحشة يا ولد 😬
   
   ألقاكم يا صحبة الجنة 💚
  
"
85343,"
   انخطبت في رمضان ومش قادرة اركز في العبادات :( ادعولي
  ","

   ده نظام بتشيلي العين مثلا ؟! 😬
   
   ربنا يكتر الخطّاب .. قصدي العبادات ..
   
   أوووه .. ربنا يسعدكم وخلاص.
  
"
85344,"
   لو سمحت ي شيخ💙
هو لو احنا غلطنا كتير ف الماضى بس الحمد لله عرفنا غلطنا وظهرت ناس تفكرنا بيه وتمسك علينا ذلة وانا والله عرفت اني غلطت قبل كدا ولسة بيتكلموا برضو..المفروض اعمل ايه؟!
  ","

   تمسحوهم من حياتكم .. كما مسحتم هذا الماضي !
  
"
85345,"
   ايه راي حضرتك في الدكاتره البيطريين لو حضرتك ليك زمايل بيطريين، او انطباعك عن المجال ؟
  ","

   مين قالك إني بحكم على الناس بفئاتهم وتخصصاتهم وأجناسهم ؟!
   
   أما المجال فزيه زي أي مجال .. اللي يحبه وينجح فيه = هيبقى جميل.
  
"
85346,"
   احفظ القرءان الحمد لله 
ابي كان يقرأ بجانبي واخطأ ،وخجلت ان اصحح له😕
ما العمل؟
  ","

   بل هي أسعد لحظات عمره !
   
   ما دمت تصحح بلطف وأدب ..
   
   سليني أنا.
   
   اللهم بارك عمر أبي، واجزه عني خير الدارين ..
  
"
85347,"
   في انتظارك من زمان
هو بيقول حلال يا شيخ وشرع ربنا
هو شرع ربنا بيقول كدة؟ قولله كلمة بالله عليك لعله يراها
  ","

   يا ماما لو الوضع فعلا كما تقولين ومع ده لسه منتظرة مني كلمة يشوفها هو = تبقى المشكلة فيك أنت !
   
   لا أنت عارفة شرع ربنا، ولا فاهمة حاجة في الدنيا.
  
"
85348,"
   كنت مستعظمة مشكلتي جداا بس فعلاا اللي يشوف بلاوي الناس 
اللهم لگ الحمد❤!
  ","

   وده بعتبره من النعم اللي في الصفحة هنا !
   
   الله يسعدكم .. جميعا ..
  
"
85349,"
   للاسف دا شمله بخيل واهله بيتدخلو لو هو كدا ابعدى انا كنت مخطوبله لحد اهله هما الامر الناهى جالى القولون العصبى وتعبت نفسيا لحد م فركشت
  ","

   للأسف هي ذكرت قريبا من هذه التفاصيل !
   
   وطبعا داء البخل ده داء تستحيل معه الحياة ..
   
   ربنا يهدي العباد.
  
"
85350,"
   عندى قناة على اليوتيوب بظهر فيها بوجهى.. بقدم عليها محتوى علمى هادف يفيد الناس .. بحاول احطاط عدم المرح الزائد او انى أعمل اي شئ يفتتن به.. بحاول اكون جديه بس بهدوء .. لسه مبتدئة و ناس كتير مشجعه موهبتى فى تبسيط العلوم والتصوير والمونتاج ..  خايفه اكون على خطأ مع ان تحقيق دا كان حلم بنيته من زمان ول
  ","

   بطنش السؤال من ربع ساعة عشان غالبا إجابتي مش هتعجبك !
   
   مش بتكلم عن حكم شرعي هنا .. بتكلم عن فهمي وانطباعي الشخصي ..
   
   وفقك الله للخير.
  
"
85351,"
   زوجي من الشهر التاني عرفت انه علي علاقه باكثر من فتاه وتلك العلاقات تتعدي الحدود هل يمكن ان ينصلح حاله ام لا حينما واجهته. اخبرني انه لا يريد فغل ذلك ولا يريد جرحي اوي اهانتي واخبرني اني لست مقصره بشيء ولكنه يشعر كان عقله توقف وغندما يفيق يندم ويريد ان يتغير  ولكنه يكررها
  ","

   لو عنده رغبة صادقة في الإصلاح وبيصلي وبيتعامل معاك كويس = هتقدروا سوا تتجاوزوا ده تماما !
   
   لو كلام بس دون فعل = فالأمر إليك ..
   
   (نصيحة: لا تتعجلي في الحمل لين تطمني).
  
"
85352,"
   هو حرام البنت تشتغل في شرطة او مخابرات وتنزل مهمات ميدانية بجد مش.بهزر
  ","

   فيه مهن كده لا يمكن أن أتخيل فيها امرأة !
  
"
85353,"
   مسكت موبايل اخويا *في تانيه اعدادي* لقيته جايب صور مش كويسة
اتصدمت وحاولت اتعامل مع الموقف بهدوء وواجهته فأنكر اكتر من مره
اتكلمت معاه عن عقاب ربنا وعن الأضرار اللي هتحصله لو كرر ده وعن حاجات تخليه يخاف يعمل كدا قالي انه مش هيعمل كدا تاني
بس انا قلقانه وخايفه مكونش أقنعته اتصرف ازاي؟؟
  ","

   ولا حاجة !
   
   صاحبيه وادعيله .. هي مرحلة صعبة ..
   
   ربنا الهادي الحفيظ.
  
"
85354,"
   محتاجة جواب حضرتك عاجلاً من فضلك ، هو حضور فطار مع قسمى فى الكلية و عازمين الدكتورة كهدية تقديراً يعنى كده يجوز وللا اختلاط زائد وللا ايه؟
الحمد لله باعرف احفظ حدودى بس سمعت انه ممكن يبقى حرام امي بتوبخنى انت حابسة نفسك و حارماها و روحى يقتدوا بسلوكك، انا احترت جدا ايه الصح ربنا يرضى عنك؟!
  ","

   لو هتكوني مع البنات ومع دكتورتكم دون اختلاط بالشباب = روحي.
  
"
85355,"
   ي شيخ اصلا مش عاوز يأجر فستان ؟؟؟؟؟؟
  ","

   لا .. يبقى بيستهبل !
   
   معروف إن ده على العريس دايما ..
   
   وقفة بأه وتفهمي ده ليه .. ولا أصلا طبع البخل فيه.
  
"
85356,"
   هو تخيل شهوتك مع حد حرام ؟ حتى لو الخطيب ؟
  ","

   لا تستسلموا لمثل هذه الأفكار !
   
   انشغلوا عنها .. سيبوا كل حاجة لوقتها.
  
"
85357,"
   سقطت ...
  ","

   اتعلم من غلطك !
   
   دي بداية النجاح.
  
"
85358,"
   ياابا رقيه بالله جاوبني ..عاقده بقالي 5شهور اكتشفت انه يبخل علي ومش عاوز يجبلي فستان الفرح وبيسمع لاهله ف حاجات كتييير دون اي اعتبار لرغبتي ولرايي . اعمل ايه خيب ظني فيه ازاي هعيش مع شخص بيستكتر عليا ماله ! مش عاوز  يجبلي فستان فرح وكمان بيحاولو يجبروني ع قستان تاني .فرحي بعد شهر ونص .جااوبني
  ","

   لو على أد الفستان فالصراحة أنا بشوفها خيابة وقلة عقل نروح نجيب حاجة بكذا ألف تتلبس كم ساعة وتترمى في الدولاب !
   
   فلو كويس بس متنشن بس في دي يبقى أنت اللي أوفر.
   
   (نأجر حاجة حلوة كده نقضي بها الليلة وخلاص .. ونوفر الفلوس لنفسنا).
  
"
85359,"
   دكتور انا خطوببتي مفسوخه من شهر ونصف ،. امتى ابدأ اقابل حد تاني ، انا مكنتش متعلقه بيه لكن حاسه اني مصدومه و تعبانه و مش عايزه اظلم حد
  ","

   غالبا أنت جاهزة الوقت !
   
   انسي وأبشري ..
  
"
85360,"
   وكيف نضمن الجنه
  ","

   محدش ضامن حاجة !
   
   هو حسن الظن بالله، والطمع في رحمته.
  
"
85361,"
   انا واحدة تانية بس برده تبت خالص و لسة مهددنيش هو بيفضل يتصل و انا مبردش بس خايفة جدا و قلبي بيوجعني و عايزة اخلص من الهم ده و مش عارفة اعمل ايه و نفسي ربنا يسامحني
  ","

   هيسامحك بإذنه.
   
   اقطعي على المذكور الطرق لين ييأس .. بلوكات وبعد تام.
  
"
85362,"
   خطيبى رومانسى فى حين انا عملية لدرجة كبيرة هو كويس جدا وبيحبنى بس خايفة من حوار ان دماغنا مش زى بعض قلقنى الموضوع جدا وبفكر كتير هو ده ممكن يكون مؤشر ان احنا مش هنعرف نتفق
  ","

   مع كامل احترامي لحضرتك !
   
   أجد أن المرأة التي تقول عن نفسها ""عملية"" وتتصالح مع ذلك = تفقد كثيرا من أنوثتها ..
   
   بالتالي ده لازم تعالجيه فيك .. وهو سهل على فكرة لو أردت.
  
"
85363,"
   هو انا ممكن يجى يوم فعلا ارتاح من كل الا انا فيه ؟ مبقاش خايفه ولا شايله هم ولا حاسه انى مليش حد !
  ","

   مع أول قدم في الجنة !
  
"
85364,"
   زوجي بحس شهوته عالية جدا
احنا عاقدين بس
ولو سبت نفسي ليه مش عارفة الأمور ممكن توصل لإيه
وده مخليني خايفة منه ليلة الزفاف إنه ميقدرش يصبر عليا مثلا
أنا مقدرة والله إن كل ده في حدود المباح
وهو بيحبني جداوأنا بكون مبسوطة وانا معاه
بس أنا بجدخايفة
احناصرحا مع بعض بس خايفة أصارحه بده يزعل
عايزاه يطمني بس
  ","

   بطلي عبط !
   
   أنت في نعمة، احمدي ربنا عليها ..
   
   وما تسيبيش نفسك الوقت طبعا لدرجة تجاوز الحد المسموح ..
   
   وما تسمعيش كلام حد عن ليلة الدخلة؛ عشان ما دام فيه حب كما قلت فكل حاجة هتبقى تمام.
  
"
85365,"
   هو صعب تاخد واحده فى مستوى اجتماعي عالى وانت فى طبقة متوسطه صح ؟؟
  ","

   غالبا أحب للزوج أن يكون مستواه أعلى، إن لم يكونا متكافئين !
   
   عموما الفوارق كتير بتتجاوز تماما لما يكون فيه حب صادق، مبني على تفاهم وقناعة تامة.
   
   وصيغة السؤال تدل إن ده مش موجود.
  
"
85366,"
   علمني دعاء سهل اقوله في صلاتي ولا اتركه ان شاء الله
  ","

   اللهم رضاك، والجنة.
  
"
85367,"
   عارفة ان حضرتك كالعادة مش هترد عليا مع انى ببعت ف اوقات مختلفة و الله .. بس بجد اتمنى انك ترد .. من شهرين بعتلك ان ماما عرفت علاقتي الاباحية بشخص و انا كنت قفلت الموضوع و تبت من قبلها .. دلوقتي الشخص بيهددتي ف اضطريت اقول لوالدي كل حاجة .. قلبي بينفطر انه مبيكلمنيش و زعلان مني .. حقه بس مش قادرة
  ","

   شوية وهيروق .. وكنت أحب نلاقي حل بعيدا عن والدك !
   
   لكن عموما أي حاجة أحسن كتير من الاستسلام لتهديد هذا الخبيث القذر.
   
   وما دمت تبت لله = فاعلمي أن القلوب بيده، سبحانه.
  
"
85368,"
   حروفك دائما مريحة و عطرة.
زادك الله من فضله و أوسع عليك من رزقه.
شكرا لك من كل قلبي.
  ","

   الشكر لله عليكم .. أنا أولى به قبلكم !
   
   إي وربي الذي أرجوه دوام الصحبة على ما يرضيه ..
   
   ألقاكم يا صحبة الجنة 💚
  
"
85369,"
   طب لو انت مدرس كنت هتتعامل مع طلابك ازاى عشان يحبوك و تأثر فيهم !
  ","

   اشتغلت طول فترة الكلية في تحفيظ القرآن وتدريس بعض المواد الشرعية في أساسيات العقيدة والفقه .. ولا أنسى وداع مجموعة المرحلة الإعدادية لي وأنا مسافر .. خلعوا قلبي والله بدموعهم !
   
   بناء الثقة ومفهوم تحمل المسؤولية والتشجيع المستمر .. والصدق في العاطفة بكرم مع شدة بقدر الحاجة = أراها مفردات لا غنى عنها.
  
"
85370,"
   ايه سبب الحزن المفاجئ مع العلم أنى بكون بصلى وبصوم وبقرا قران عادى مش مقصرة فيهم
  ","

   بعض من الهموم .. تبقيك إنسانا !
   
   وشيء من الحزن -وإن ضقت به ولم تعرف له سببا- .. لعله سر الجمال ‍الكامن في تعاطيك للأمور ..
   
   الخفة بقدر راحتها .. بقدر ما تصبغ واقعك بـ""التفاهة"".
  
"
85371,"
   ياشيخ مش عارفة اجبهالك ازاى انا من الصعيد ولغتى مثلا انتو بتقولوا دلؤتى احنا نقول دلوقتى ، مثلا جبت احنا چبت 
هكذا يعنى  انا ف الكلية مبغيرش لغتى خالص ولا بتصنع الرقة زى بنات كتير وبيتريقوا عليا😂المهم دلوقتى لو واحد مهندس ورقيق اوى ف لغته( ولأ ودلؤتى والكلام واللغوة دى)اكلمه على طبيعتى ولا اكلم زيه
  ","

   مرة واحد صاحبنا صعيدي جميل في هندسة القاهرة .. كانوا في سكشن رسم هندسي ووقع منه البرجل .. وحظه راح تحت رجل زميلة قاهرية .. فطبعا هو حب يجود فقالها:
   
   ""لو سمحت لافيني البرأل"" 😬
   
   طبعا هي بصت له كأنه بيتكلم عبري .. طب تعدي لافيني .. لكن مين برأل ده !
   
   أما بعد ..
   
   خليك على طبيعتك .. وما دام الرقيق يحبك فسيقبل لهجتك وتفاصيلك .. ومع الأيام هتبهتوا على بعض ..
   
   الله يسعدكم.
  
"
85372,"
   وكيف يرتاح البال ؟😔
  ","

   بالله.
  
"
85373,"
   رضي اللّه عنك و أرضاك و أدخلك جنة قبل الجنة
  ","

   آه .. يا رب 🤲🏻
  
"
85374,"
   رد عليا الله يسعدك 😳
  ","

   لهذا الحد الذي ذكرت مفيش مشكلة !
   
   اعملي اللي قلت عليه وبس ..
   
   مرحبا بك.
  
"
85375,"
   جواز صالونات ولسه مش حاسه باي حاجه من ناحيته بس الاتفاق اننا لما هنتجوز هسافر معاه اهله وهو بيحاولو يطمنوني بس انا خايفه جدا طبعا
  ","

   اصبري على نفسك لين تطمني .. تماما !
   
   الله يسددك للخير.
  
"
85376,"
   ازاى اكون زيك ! 
ارجوك جاوبنى ♡
  ","

   والله بلا تواضع متصنع ولا ورع بارد ولا تكلف غير صادق !
   
   لا أحب لك ذلك.
   
   استفيدوا من كل حد جميل ما يظهر منه ..
   
   لكن لا تعلمون ما خلف ذلك من ابتلاءات أو عيوب ومشكلات .. فلا تغتروا.
   
   اللهم لطفك وعافيتك، وحسن الظاهر والباطن، وصلاح الحال والبال.
  
"
85377,"
   ادعوا الله لي ان يجمعني بزوجي عاجلا غير اجلا فانا والله متعبه جدا وفقدت شغفي للحياه
  ","

   اللهم اجمع شملهما .. وشمل كل المتعَبين.
  
"
85378,"
   هل الزواج رزق لا يًُبحث  عنه بيجي لحد عندنا وخلاص 🤔
  ","

   وله أسباب شرعية !
   
   صلاة التراويح مثلا 😬
   
   (أخلصوا النية طبعا .. لكن العلاقات الاجتماعية بصفة عامة مهمة .. فيه بيوت مليانة بنات محدش يعرف عنهن حاجة).
  
"
85379,"
   هل لي ببعض البوح؟
لست ساذجة.. لكن الأمر مخيف!
وعد صادق.. لم يكمل عام!
مع طلب صغير بالإنتظار!
لكن الظنون توقِع في الآثام!
منعته من الكلام.. ثم بدأت انا!
تخيل!
امتنعت بعدها.. لا أدري إلى متى!
أقدّر العوائق رغم أنه لم يفصح عنها أبداً
لكن الدار ليست ببعيدة.. وبها نسب
هذه أول مرة أبوح.. حاول فهمي أبي
  ","

   كما أنت !
   
   في حياتك واهتماماتك .. وحفظ قلبك ..
   
   إن كان صادقا = فلن يعدم طريقا ..
   
   أو فالخير كله .. حيث يقدره الله.
  
"
85380,"
   طب ممكن اعمل مثلا ماسك باللبن باخد معلقة او اتنين وبحطهم علي وشي التفتيح وكده ده حرام بردو
  ","

   لو على أد الماسك = لا بأس.
  
"
85381,"
   اسمها سيارة مب عربية
  ","

   سم طال عمرك ..
   
   طيب ما في من ذا ؟! 👇🏻
  
"
85382,"
   حكم الاستحمام باللبن يا شيخ؟؟
  ","

   كانت المدرسة في الابتدائية تقولنا اللي يعمل كده هيتسخط قرد 😬
   
   وفقدنا زميلا لنا يوما فطلعت إشاعة إنه حب يجرب وأبوه حبسه في قفص ومش ملاحق عليه موز !
   
   بعدين عرفنا إنهم عزلوا وراحوا القاهرة .. وشفنا صاحبنا في الإجازة لابس ومتقمع .. فعرفنا ساعتها مين القرود ☹️
   
   أما بعد ..
   
   فهذا سؤال عجيب .. ولا أدري كيف يشك أحد في أن هذا الطغيان والاستهانة بنعمة الله قد يكون حلالا !
  
"
85383,"
   ابكيتني يا حبيبنا ولكن طعم الدموع مع جمال الكلمات ، جعلني اشعر بالراحه بارك الله لك ، لا تنساني من دعائك امام الكعبه عند عودتك
  ","

   أبشر حبيبي 💚
  
"
85384,"
   يا ريت يكون في فلوس والله إنك بتستاهل
  ","

   يسمع منك ربنا 🤲🏻
   
   مكرهش والله ..
   
   ""ربنا آتنا في الدنيا حسنة وفي الآخرة حسنة وقنا عذاب النار"".
  
"
85385,"
   عملت العادة السرية فى يومين مختلفين فى نهار رمضان عايز ربنا يغفرلى 
وكده أكيد ربنا مش راضى عنى وغضبان عليا 
وحاسس انى خلاص من اهل النار
انا عارف ان ربنا غفور رحيم 
بس فيه أمل ان ربنا يتوب عليا من الذنب ده انا من وقت معرفته وحياتى ادمرت علاقتى بربنا وبالناس
ادعيلى بالله عليك
  ","

   اسمع دي كويس:
   

    https://soundcloud.com/mohammad-atiia/iqna9nxkljgn
   

"
85386,"
   اخبرني شيئاً يجعلني صابر علي ضيق الحال ، اعلم ان فرج الله قريب ولكني اريد ان تطيب خاطري ، لا اعترض ولا اشتكي ولكن علي سبيل الفضفضه معك يا شيخنا
  ","

   شوف يا غالي .. والله، والله ما في حد ممن ترى إلا وله ضيق ما، وابتلاء في حياته (مهما بدت لك سعادته) لو استسلم له لأهلكه !
   
   لكن كلنا يعيش بالأمل ..
   
   الأمل أن الفرج قريب .. الأمل أن الله سيستجيب .. الأمل أن كل ذلك لن يضيع بين يديه، والرجاء لن يخيب !
   
   بالتالي كونك مبتلى ثم يهبك الله الرضا مع الابتلاء = فهذه علامة خير ينبغي أن تكون روحك معها محلقة .. في السماء.
   
   أبشر ..
  
"
85387,"
   شيخ هم الأسك دول بيبعتوا كام دولار كدا كل شهر علشان الفولورز الكتير دول اللهم بارك يعني 😓😔
  ","

   طبعا عارف فيه ناس فاكرين إني بدخل من هنا فلوس كتير 😂
   
   ولو حلفت بالله إن مفيش حتى حباية كراملة من ورا صاحبنا الرخم ده مش هيصدقوا !
   
   عموما .. ربنا يتممها بالستر والقبول بس .. ده المهم !
   
   الفلوس بتروح وتيجي 😌
   
   (يشعر بـ الصيت ولا الغنى).
  
"
85388,"
   فاسألوا اهل الذكر بقا 😅 سحبها أخباره ايه يا شيخنا واستهلاك البنزين (مصر) لو حضرتك عندك معلومة يعنى
  ","

   الجير cvt بالتالي سحبها في البداية ضعيف؛ سيما وزنها تقيل على ١٦٠٠ سي سي !
   
   لكن لما بتمسك خط ماشية كويس ..
   
   مسألة السحب مش بتفرق معايا أنا لأني هادي جدا في سواقتي بطبيعة الحال :)
  
"
85389,"
   ليه اللي بيظلم ربنا مش بينتقم منه بسرعه ليه يفضل عايش مبسوط و سعيد و المظلوم متوجع و يتجرع ألما 💔
  ","

   لأن ربنا حكيم .. لا يعجل لعجلة أحدنا !
   
   بل يمهل ويصبر سبحانه.
   
   وأحيانا بيكون الظلم أصلا متوهما من بعضكم .. وعشان كده دايما بنقول احرصوا حياتكم تكمل .. ما تحرصوش عقاب اللي أذاكم إيه !
   
   لعل الله يتوب عليه ..
   
   ويعوضكم خيرا.
  
"
85390,"
   خلي بالك منها يا شيخنا لان متانة العربية مش قوية والفرامل مش سلسة كدا لأن كان معايا منها ال step way فخلي بالك وسوق براحة ربنا يحفظك لينا 💖
  ","

   هي يميزها متانة البودي مقارنة بفئاتها من الكوري والكورولا مثلا !
   
   لكن فعلا فيه حاجات غريبة في فراملها والمساعدين .. وصوت من تحت مش لاقيله حل .. وأول ما رحت بها الوكالة اتخرس كأنه خاف منهم 🙄 .. وقالولي: وسواس !
   
   آي فيل لايك: اللي بنقوله للناس هيطلع علينا ولا إيه 🙃
  
"
85391,"
   عندك عربيه !
امال ليه كان شكلك مستنى  مواصلات قدام المسجد
  ","

   حبيبتي في الرياض !
   
   هنا مقضيها أوبر 😃
  
"
85392,"
   ما سبب الشعور بالندم؟
  ","

   قرارات خاطئة ضيعت من بين أيدينا فرصا للسعادة !
   
   هذا فيما نرى ونعلم ..
   
   ولا سبيل لتجاوزه إلا بالإيمان !
   
   الإيمان بأن الله الملك أحكم وأكرم وأرحم.
  
"
85393,"
   خاف ليحسدوك يا شيخ دي اسئلة الحسد 😂😂😂
  ","

   عين الحبايب باردة .. لا أتكلف معكم هنا.
  
"
85394,"
   الايفون احسن بقا ولا نظام الاندرويد؟
  ","

   شهادتي مجروحة !
   
   لأني متعصب للأيفون.
  
"
85395,"
   عربيتك نوعها ايه يا شيخ😂
  ","
  Renault - fluence
  "
85396,"
   انا عايزة ابطل اغتاب الناس بس انا مش فاهمة معناها كويس يعنى انا لو قولت ع حد حاجة حلوة يبقى انا كدا اغتبته ولا لما اقول حاجة وحشة بس ممكن توضحلى
  ","

   لو قلت عليه في غيابه ما يكره أن يقال عنه !
   
   الله المستعان ..
   
   اللهم طهرنا، واعف عنا.
  
"
85397,"
   ما نوع هاتفك
  ","
  iPhone 7
  
  ومحدش جبلي الاكس هدية يا وحشين 😏
  "
85398,"
   سؤال من والدتي يا ابي ضروري والدي معاه فلوس شايلها يادوب على قد جوازي انا و اخويا مش معانا فلوس تانيه هل يجب يطلع منها ذكاه ولا ممكن يعتبر تزويجه لاخويا ذكاه لان اخويا شغله على قده و مش هيعرف يزوج نفسه
  ","

   لو بلغت النصاب وحال عليها الحول = فيها زكاة !
   
   والزكاة تباركها وتحفظها بإذن الله.
  
"
85399,"
   وماله أحمد يعنى 😂
  ","

   مثلا 😃
  
"
85400,"
   انا فرحت بيها جدا والله , ومبينتش أي حاجة بس أكيد احساسي بوالدي وبظروفه وخوفي على إني أكلفه دا مش نكد أبدا :)
  ","

   يبقى احنا اللي ما بنحسش بعيد عنكم ☹️
   
   عموما .. الله يسعدكم جميعا.
  
"
85401,"
   و (بيجاد) كمان😄
  ","

   عايزين من السكة دي يعني ؟!
   
   طيب ..
   
   "" نهير - مهار - نابل - رمّاح ""
   
   جميلة ومش مشهورة.
  
"
85402,"
   مش هتجبر بخاطري وترد عليا
  ","

   بالله سامحوني .. وبلاش ضغط في هذه الناحية !
  
"
85403,"
   عشان تعرفوا انكوا نكديين ومبنظلمكمش 😀
  ","

   الصراحة كنت هقولها 😬
  
"
85404,"
   انا كنت بعمل ذنب والحمد لله توبت منه 
المشكلة بقي اني بقي عندي يقييين ان ربنا قبل التوبة وغفرلي كل الذنوب المتعلقة بالذنب دة ف بقيت مبستغفرش للذنب دة خالص وحتي لما افتكره واجي استغفر اقول لا مهو خلاص ربنا محاهولي
  ","

   استغفري كثيرا .. لا غنى لنا عن الاستغفار.
  
"
85405,"
   ي شيخ .. انا مبسوطة اوي بكتاب أول مرة اصلي ل د. خالد ابو شادي .. غيري فييني أوي و اتمنيت فعلاً اكبر قدر من البشرية تقراه جايز يغيّر فيهم برضو . قول لصحبة الجنة
  ","
  ....
  "
85406,"
   والدي اشترالي سلسلة فضة وأنا حاسة إني كلفته وضميري بيأنبني !
  ","

   اشكريه وأظهري سعادتك بها؛ ليسعد !
  
"
85407,"
   براء اسم حلو طيب😀
  ","

   بحبه .. جدا !
  
"
85408,"
   هل يا شيخ فعلا بالدعاء تتلاشي كل المسافات تلتقي القلوب في يسر كأن العسر لم يحدث.😅
  ","

   قد يحدث !
  
"
85409,"
   طاب شفت اسم(لوسيندا)😂😂
  ","

   ودي كم سلندر ؟! 😬
  
"
85410,"
   يعني ايه زوج الصالح ياعم الشيخ 
دايما بدعيها  بس مش عارفة مضمونها ايه  😅
  ","

   لما تكبري هتعرفي 😬
  
"
85411,"
   انا بحب البنت اللذيذه كده مش الهاديه بس للأسف انا من الصعيد وأغلب البنات اللذيذه بتبقي منفتحة زياده شويه... انا عارف ان البنات الهاديه ممكن لو عاشرتهم تعرف انهم ألذ بكتير من اللي بيبينوه بس للأسف الواحد مبيعرفش كده في الرؤيه الشرعيه لأنهم بيبقوا مكسوفين حتى بعد كذا مره تقدر تنصحني
  ","

   فوض لله أمرك !
   
   وادعه بالخير وأبشر.
  
"
85412,"
   هتكسب ثواب...المهم خطيب اختي جتله فرصة سفر امريكا المفروض له اسبوع هوا عاوز يكمل ويستقر هناك ويبعت يخدها وسفره متوقف علي موافقة اختي فمحتارين نبلغه ايه نوافق ولا نرفض
  ","

   وافقوا .. مفيش مشكلة خالص؛ ما دام خلوقا مصليا !
   
   (ومعدتيش تكتبي تاني إنشاء .. بل تُكتب إن شاء الله).
  
"
85413,"
   يعني ايه وجه الاستفادة من اسم ""زمان "" ده يا شيخ 🤔
  ","

   أهو يفرق عن أخته ""زا وومان"" 😬
  
"
85414,"
   بالله اجبني ينفع افسخ خطوبتي لاني حاسه ان خطيبي مش فارق معاه اننا قربنا نتجوز ولا حاسه انه مهتم اساسا ان كنا نتجوز ولالا مع انه على خلق ودين ؟
  ","

   قدر من الشغف مطلوب طبعا !
   
   واختفاؤه غير مطمئن ..
   
   عموما صارحيه باللي جواك ده الأول، وشوفي هيقول إيه.
  
"
85415,"
   اسم جديد بقه ومش منتشر
  ","

   أهي موضة جديد ومش منتشر دي اللي مخليانا بنوعاني والله مع حاجات غريبة بنسمعها ! 😩
  
"
85416,"
   هل يجوز أن أسمي طفل (زمان) ؟؟
  ","

   ليه بتعملوا في نفسكم وفي عيالكم كده ؟!
   
   ماله مازن !
   
   نفس الحروف وجميل.
  
"
85417,"
   انا معنفة اسريا بس اتعودت خلاص دلوقت متقدملى عريس ازاى مزافقش عشان اهرب ولا ارفض كده و خلاص وازاى اعرف ان مش هيحصلى كده معاه وهل اصلا ممكن اتجوز واكون اسره سويه وده الى جانب انى مختنه
  ","

   مفيش أي حاجة من اللي قلتيها تمنعك عن بناء أسرة سوية، سعيدة !
  
"
85418,"
   سوال امريكا انشاءلله تكسب
  ","

   أكسب إيه ؟!
   
   رحلة 😃
  
"
85419,"
   كنت بدعي كتير في رمضان ال فات ان ربنا يرزقني الزوج الصالح وكنت بدعيها من قلبي ف كل سجده..من شهر مريت بتجربه مش طويله حد اتقدملي وف فتره التعارف هو مارتاحش وسابني من ساعتها وانا دخلت رمضان ده مش عارفه ادعي ابدا بالزوج الصالح وحتي بنسي الدعوه ولو افتكرت بدعيها مش من قلبي وده مضايقني مش عارفه اعمل ايه!
  ","

   ادعوا .. ادعوا .. ادعوا ..
   
   لا تملوا، ولا تيأسوا.
  
"
85420,"
   معجبه بشخص ولاابوح وقلبى مشتت
ومليش حداحكيله.لااخفى على امى شئ ولكنهالاتؤتمن على اسرار.انااسفه.هى اعظم واحن ام.ولكن لمابتضايق منى لاتفه سبب بتتريق عليابصوت عالى باسرارى قدام اخوتى وتحرجنى. وبرجع اندم كل مره انى حكيت.اعمل ايه ولااحكى لمين واستشيره ف امورى.مبقتش عارفه اعجابى بالشخص حقيقى ولا ملءفراغ
  ","

   غالبا ملء فراغ !
   
   وغالبا لو متابعة هنا كويس هتكوني عارفة المفروض تعملي إيه.
  
"
85421,"
   تالت مرة والاخيرة شيخ محمد كنت عايزة اكلم حضرتك فيس ضروري جدا اسئلك ف حاجه مهمة مش هتنفع هنا ؟؟
  ","

   تفضلي ابعتي .. بس اصبري علي في الرد معلش.
   
   عرفيني بس أول الرسالة إنك صاحبة هذا السؤال.
  
"
85422,"
   مش قادرة انسى خطيبي القديم انا كدا بخون خطيبي دا صح انا مش عارفه انسى
  ","

   مفيش حاجة اسمها مش عارفة !
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
  
"
85423,"
   اهلي مش متحمسين و والدتي رافضه تماما بسبب اختلاف اهله التام عننا و بسبب انه له اخ مش عاوز يكمل كليته و متهور و بيعمل مشاكل بس هو قالي انه بيحاول ينصحه و يصلح منه و انا صدقته فعلا
  ","

   المهم هو .. المهم هو.
  
"
85424,"
   انا لسه متجوزه من كام شهر كده وكان حصلي مشاكل قبل الفرح الشخص ال كنت بحبه كان عاوز يرجع واتجوزه هو وحواراااات
اتجوزت ودعيت ربنا ليل نهار اكون زوجه مخلصه واتقي الله وانسي التاني
بس ع طول بيجيلي في الأحلام وبفتكر كل مواقفه وقلبي بيوجعني
مش عارفه اعمل ايه 😟😟
  ","

   هتنسي ما تقلقيش .. ركزي على مميزات زوجك وأبشري.
  
"
85425,"
   يا شيخ محمد انا كنت نشيط جدًا وبذاكر ودماغي كويسه وكل حاجه ، دخلت الكليه من 3 سنين وفضلت محتفظ بسماتي أول سنه ومع بداية السنه التانيه اتحولت تمامًا ، بقيت كسول جدًا وعندي فتور من ناحية المذاكره والأنشطه وكل حاجه وبقيت حاجه قميئه جدًا وماكنتش متوقع إني أوصل للي انا فيه ده. محتاج نصيحتك أرجوك
  ","

   ارقِ نفسك .. والحالة دي واردة للجميع !
   
   المهم لا تستسلم لها ..
   
   حاول تمارس أنشطة جديدة .. وزع وقتك كويس، واستعن بالله ولا تعجز.
   
   وفقك الله ويسر أمرك.
  
"
85426,"
   مش ممكن تكون عين يا شيخ .. خليها ترقي نفسها
  ","
  ....
  
  وارد .. لازم عزيمة على أي حال.
  "
85427,"
   رايح انا وزوجتي عمرة وامي طلبت إنها تروح معانا،، اخدها ولا اخليها لمرة تانية اروح انا وامي بس
  ","

   خدها معكما يا حبيبي .. لو -لا قدر الله- ماتت مش هتسامح نفسك.
   
   ومرة تانية تبقى تطلع أنت وزوجتك بإذن الله .. أنا عارف إن لها طعم وأنتم لوحدكم .. لكن احتسبا أجرا عظيما، وأبشرا ..
   
   ربنا يتقبل.
  
"
85428,"
   تقدملي مهندس على قد حاله بيحبني اوي موافق على كل طلبات اهلي مجتهد في شغله الناس بتمدح فيه بس من قريه و انا من مدينه هو عاش فالمدينه كتير وقعدت معاه حاسه بيننا توافق في التفكير والمبادئ عامة واعجبت بذكاءه وثقافته و وافق انه يعيشني في مدينتي بس اخواته كلهم عايشين ف قريه ومختلفين عني تماما اوافق ولا لا
  ","

   بالله ينفع تترددي أدام الجمال ده ؟!
  
"
85429,"
   بالله ترد واسفه لو هكرره
انا كنت شاطره جدا ومتفوقه ودخلت صيدله دلوقتي بقيت اتاثر باي حاجه ووازعل واهرب من المذاكره بقيت اقول هذاكر تاني واتحدى نفسي واقرب من ربنا اكتر 
بحس اني ببعد مش بقرب ومبقتش عارفه اعمل اي ولا قادره أقرب من ربنا ولا قادره اذاكر عايشه طول اليوم بضيع وقتي واندم بليل واعيط تعبت 😔
  ","

   لازم قرار وعمل متتابع .. ولو بسيط !
   
   غير كده = ضعف وهروب.
  
"
85430,"
   انت طيب جدا وبتخفف عن الناس كتير والله ربنا يجعله ف ميزان حسناتك لما بقرا المشاكل ال بتتبعت واقرا ردك عليهم بحترمك جدا
  ","

   الله يكرمك ..
   
   ومش هدفي والله تحترمني !
   
   هدفي تلاقي حاجة تستفيد منها .. حاجة ممكن تساعدك أو تسعدك ..
   
   الله يقبلنا جميعا.
  
"
85431,"
   ي شيخ انا خلصت اولى كليه ومرتحتش ف الكليه اللي انا فيها احول عادي؟😅
  ","

   محدش مرتاح .. كله رايح !
  
"
85432,"
   ادعو لاهل الاردن ان ربنا يمرر ازمتهم على خير يا شيخ
  ","

   الله يصلح ولنا ولكم الحال والبال .. ولجميع بلاد المسلمين.
  
"
85433,"
   شيخ انا حلمت حلم غريب اوووي وخوفني جدا 
احنا كنا بنروح السعودية زمان نعمل عمرة وبعدين نقعد ف الرياض مع بابا ونرجع مصر تاني 
حلمت اننا كنا ف مركز الهرم هناك (مول) وبعدين انا بعدت عنهم وطلعت الدور التاني فجأه توهت عنهم المكان اتغير مبقتش عارفة اي غير المكان فجأه اتحول خالص النور بقا اصفر برتقالي كده
  ","

   آه هم غيروا فعلا قسم ملابس النساء وخلوه كله فوق 😬
   
   تحت بأه للمواليد والأطفال بس.
  
"
85434,"
   هي صلاة التراويح فرض ؟ يعني حرام لو مصلتهاش ؟
  ","

   المحب يبحث عما يزيد حسناته؛ ليرضى ربه !
  
"
85435,"
   سوق الدراسات ده يا ابو انس و لا ايه 🤔😂😂
  ","

   الناس الناصحة 😃
   
   صح.
  
"
85436,"
   هو السوق بتاعكم حلو كدا ازاي ما شاء الله 
الفاكهه منوره😂😂💚
  ","

   مصر وخير مصر !
   
   مهما كانت .. يبقى طعمها غير.
  
"
85437,"
   عمو مستغرب حضرتك بتصور ايه 😂🤷🏻‍♀️ ، الحقيقة احنا جايبين لحضرتك الكلام والنظرات المريبة فعلاً يا أبتي 😂 كان الله في العون 😂💚
  ","

   وإبراهيم أخويا بيقولي سايبني أنقيلك وبتصور لبتوع الآسك 😬
   
   يا الله .. المهم تتبسطوا يا ولاد.
   
   يقولوا الناس عليا .. ما يقولوا الناس عليا.
  
"
85438,"
   هل تأكل لتعيش أم تعيش لتأكل؟
  ","

   أنا في السوق يا آسك !
   
   أجيبلك ايه، وبلاش فلسفة 😬
  
"
85439,"
   ما تخليني محظوظه زيها وترد عليا وتقولي اتجاوز خطوبتي ال اتفسخت ازاي ! اعمل ايه ي شيخ انا سيبته وهو كان يستاهل يتساب والله واديتله بدل الفرصه ألف ! حتي لما حاولت  اسيبه متمسكش بيا ! اتمسكت انا معبرنيش فسيبته انا عليه جدا وكنت بحبه للاسف ورسمت حياتي عليه اعمل ايه ؟؟
  ","

   كلامك متضارب !
   
   ما دام الاختيار تبين إنه خاطئ = يبقى لازم ندوس على الحب المتوهم، دون تردد.
  
"
85440,"
   انا محظوظه جدا انك رديت ع كل أسئلتي وبشكرك جدا لاني اتخطيت اسوأ مرحله ف حياتي بعد ما انفصلت وحضرتك السبب ف جزاك الله عني خيرا..
  ","

   يا رب لك الحمد !
   
   الله يجبر خاطرك ويسعدك .. والجميع.
  
"
85441,"
   صحبتي بدأت تتغير أو اللي كانت مابقتش  مريحة بقت بتيجي تكلمني وقت مزاجها  رايق لو مش رايق تتعامل بأسلوب مش حلو انا وهي اختلفناوهي تاني يوم مردتش عليا ف قررت مكلمهاش  حاليا هي مغلطاني  بس انا زهقت من كتر ماهي بتغلبني ف الكلام وقالتلي معندكيش شجاعه تواجهيني. العلاقه بقت متعبة نفسيا .. نصيحه؟
  ","

   قلصي المساحة !
   
   انتقلي بها من دايرة الصحبة لدايرة الزمالة ..
   
   الضغط المتبادل بيدمر العلاقة تماما .. خدوا هدنة شوية ..
   
   يا ترجعوا عارفين قيمة بعض .. يا تلاقوا راحتكم في الكف عن إعطاء العلاقة أكتر من حجمها.
  
"
85442,"
   انا خطيبي كويس معايا وبيتحملني وجدع وعاقل بس المشكله بقي أن بحسه بخيل عليا   ممكن يدقق ع حاجات تافهه مع العلم اني والله مدبره معاه ودايما ماشيه مع ظروفه
  ","

   محدش كامل يا بنتي .. محدش كامل !
   
   لازم وجود عيوب .. المهم نعرف نتعايش معاها.
  
"
85443,"
   صراحة يا شيخ احبطتنى هو الواحد يجاهد نفسه وبغض بصره عشان يقدر يعف نفسه وفى الاخر الزواج يطلع مش حلو ؟!!
  ","

   مين قال مش حلو ؟!
   
   ثم أنت بتغض بصرك وتعف نفسك عشان رضا ربك .. أيا كان نصيبك المقسوم من الدنيا بعد ذلك !
   
   ده اللي لازم تفهموه عشان ما تنتكسوش وتتفتنوا بعد أي ابتلاء .. طلعوا الدنيا من المعادلة ..
   
   ربنا وعدك في الدنيا مع طاعته (حياة طيبة) فقط .. والحياة الطيبة قد تكون في الرضا، في القرب من ربك .. وليس بالضرورة في تحقق مرادك !
   
   إنما النعيم كله في الجنة ..
   
   اللهم من فضلك يا ذا المنة.
   
   ألقاكم يا صحبة الجنة 💚
  
"
85444,"
   ده بالذات لي تخوف ""اتكلم مع أمي و راجل فعلا"" و كأنها جملة بنستخدمها حتى نعطي غطاء شرعية للي احنا بنعمله،  يا بنتي أن بقلك حصل معايا استنيت بدل السنة و نص ثلاث سنوات، في الاخير اكتشف انو عنده بنت عم أولى بيه و طبعا مع كلمة انتي تستاهلي احسن مني 😂  حافظي على قلبك
  ","
  ....
  "
85445,"
   يبقي قصده ولا قصدها الكراش ياشيخ😁
  ","

   ههههههه
   
   ولا الكراش .. مش هتفرق.
   
   (غلط وتعلق بوهم).
  
"
85446,"
   ي بابا.. شوف .. عندنا بالكلية شب محترم ،بس أنا طبعا مش من النوع اللي ممكن يهتم بأشياء زي كدا خالص والحمد لله ، بس المشكلة انه البنات عنا بيحكو كتير عنا ، يعني بيشبهوني فيه لأشياء كتيرة جدا ، وبكل حاجة تقريبا ، أنا عصبت عليهم أكثر من مرة وحكيتلهم بينفعش كدا ،وما إلى ذلك .. 
بس ع الفاضي !!😢 ايه أعمل؟
  ","

   تهدديهم بصرامة لو السيرة دي جت تاني = هتسيبيهم وتمشي !
   
   وأحيانا (الطناش) في الحاجات اللي زي دي بيجيب نتيجة كويسة وبيمللهم.
  
"
85447,"
   حرام مراقبة الناس؟
  ","

   سبحان الله !
   
   وهل حسابهم علينا .. أم قد ضمنا نجاتنا .. أم قد انتيهنا من كل عيوبنا .. أم نأمن الحساب على ذنوبنا ؟
   
   دعوا الناس لرب الناس.
  
"
85448,"
   أمي كبرت ف السن  وانا عندي 20وعاوزه تفرح بيا عشان انا الوحيدة وخصوصا بابا متوفي، بيتقدم ناس كتير بس مش مناسبين ، بس بقيت احس بالذنب ف حقها كل ما ارفض وف نفس الوقت خايفه اظلم نفسي.
  ","

   إياك تفرحيها وقتيا بتعاسة عمرك !
  
"
85449,"
   هو احنا بنحب بعض وبنتكلم و عارفة انه غلط و هو اتكلم مع امى و راجل فعلا بس هو مسافر! عايزة ابعد بس كل حاجة بقت متعلقة بوجوده..انا اللي مش قادرة بس عايزة ، وكل اللي حواليا قالو خليكي معاه ده راجل وجدع وبيحترم حدوده، بقالنا اكتر من سنة ونص
  ","

   وآخرتها إيه ؟!
  
"
85450,"
   هو طبيعي وانا في صلاة التجهد اتعصب من اسلوب الشيخ ف القراءة ف اسيب الصلاة وامشي .. ولا كدة ربنا مش راضي عني ؟
  ","

   حصلت معايا قبل كده !
   
   لذا تخيّر من ترتاح روحك وتسعد أذنك بالصلاة خلفه وبسماع تلاوته.
  
"
85451,"
   ولد معايا ف الكلية بيبصلي ومن صحابي عرفت انه معجب بيا ف الاول كنت مطنشة بعدين غصب عني حسّيت اني معجبة بس الموضوع شبه المراهقين جداً واحنا ف٣ كلية كل الحكاية نظرات وممكن يبعت ع الاسك حتى مش متاكدة انه شوية بحس انه مش عايز يبين وساعات بيقف وبيبصلي عادي انا قولت مليش دعوة بعد كده بيه بس غصب عني بميل
  ","

   غلّي نفسك !
   
   دي أول سكة العك.
  
"
85452,"
   بقيت بكره الناس يا شيخنا
انا غلطان في حاجة؟
  ","

   غلطان في حق قلبك الذي تقتله بالكراهية قبل غلطك في حق الناس.
  
"
85453,"
   عندك ثقة انك هتدخل الجنة؟
  ","

   عندي ثقة في رحمة ربي.
   
   أرجوه .. وأخاف ذنبي.
  
"
85454,"
   أستاذ محمد دخل المطبخ يصورهم مخصوص لكِ أهو !😂 

عاوزة ايه تاني بقا ؟😂😂
  ","

   وتحملت النظرة المريبة التي تتهمني بالجنون في هذا الوقت من اليوم !
   
   جايبين لي الكلام دايما 😩
  
"
85455,"
   ياابي ارجوك محتاجه رد عليا ضروري خطيبي بقالنا فتره كبيره سوا سألني بطريقه غير مباشره يعني كدا انا فهمت انه قصده ع الختان فقولتله لا وسكت هل كان لازم اقفش عليه ولا دا سؤال عادي ولا اعمل ايه
  ","

   عدّيها خلاص.
   
   (وبلاش المناطق دي قبل العقد يا شباب).
  
"
85456,"
   فين أيام ما كنت ببعت لحضرتك والأسك عندك بينش فترد علطول ، راحت علينا وانا من أوائل الناس اللي متابعينك أنا حزينة 💔
  ","

   امتى ده !
  
"
85457,"
   معندناش قلل 😂😂
معلش بس مش بالسهولة دي والله ادعيلي
  ","

   مستعد أسلفك عادي 😬
  
"
85458,"
   انا بعت لخطيبي صور ليا بلبس بكم و مش كاشف جسمي بس بنطلون و ضيق و مبخرجش برا البيت كده بس وشي مش باين و خوفت و حلفته يمسحهم و حلف فعلا و الواضح منه انه محترم و مبيأذيش بنات الناس بس اتطمن ازاي
  ","

   اطمني .. ومعدتيش تعملي كده تاني.
  
"
85459,"
   انا حامل بالشهر التالت و نمت الساعة واحدة و معرفتش اصحي للسحور او حتي اشرب ميه غير القئ اللي عندي كمان خايفة جدا ع الجنين مش عارفة افطر و لا أكمل صيامي و أسيبها علي الله
  ","

   افطري ما دمت تخشين على نفسك أو الجنين !
   
   الله يتم عليك بخير.
  
"
85460,"
   كسر بخاطري وسابني وانا في الامتحانات عشان مايزعلش اهله وهونت عليه 😞😭
  ","

   طب ما تكسري وراه قلة .. وزي ما فاتك فوتيه !
  
"
85461,"
   أنا بقولك عن تجربة شخصية،  لازم انتي تقتنعي من جواك إنه شيء عادي،  نصيبها قبلك،  قدر و مكتوب،  لما يكون الرضى في قلبك حتبان الفرحة في وشك، تلميحات الطنطات حتبقى : أكيد هي كمان عرسها قريب و مخبية 😂 بقالي انا 5 سنين،  كل ما يشوفوني يقولو احلفي انك مش مخطوبة 😊
  ","

   الله !
  
"
85462,"
   ممكن تبلغ شرطه الانترنت 
وفى ناس بتساعد البنات الى بيحصل معاها حاجه زى كدا وبيبهدلوا الولد دا 
بس مش متذكره مين هو الشخص الى بيعمل كدا 
حضرتك ممكن تطلب من المتابعين يساعدوها لو يعرفوا حد !!
  ","
  ....
  "
85463,"
   بقولها كدا يا أبي لو حتي تعرف أختها الكبيرة علشان تبقي سند لها في حال حصلت اي مشكلة بس هي خايفة من رد فعلها وخصوصا انها ثانوية عامة انصحها يا أبي وهوريها الأنسر بتاعتك الله يكرمك
  ","

   قلت لازم حد من أهلها يعرف ويتدخل .. وتستشهد بصاحبتها دي.
   
   غير كده = يبقى هتضيع نفسها.
  
"
85464,"
   والله والله وانا يا شيخ حلمت بح انك بتدى درس والناس ما شاء الله بتاجى لحضرتك من كل مكان حشود...ربنا يكرمك يا رب ويرضي عنك..دعواتك معانا🌸
  ","

   اللهم رؤيا صادقة .. مبشرة غير كاذبة .. نافعة غير ضارة !
   
   اللهم من فضلك العظيم.
  
"
85465,"
   انا عملت ذنوب كتير اوى وذنوب كبيرة انا مش انسانة صالحه بس توبت لربنا وبحاول اجاهد الذنوب ده بس الدنيا عمالة تديق عليا اوى وقلبى خايف لربنا يكون لسه غضبان عليا انا قلبى بيئلمنى اوى والألم ده مش بيروح انا ندمانه على كل حاجه غلط عملتها انا اسفه لربنا وباتمنى يسامحنى ويعفوا عنى
  ","

   هيسامح ويعفو بإذنه !
   
   المهم تسيبك من سوء الظن ده وتثبتي على طاعته.
  
"
85466,"
   جاوب هنا يا أبي لو سمحت 🌿🌿🌿
  ","

   تعرف أهلها فورا اللي حصل .. إياها تخاف أو تضعف .. إياها.
  
"
85467,"
   أدمعتنى دعواتك ياشيخ ""))
 كالعادة جبرت بخاطرى ربنا يجبر بخاطرك ويرضيك ويراضيك بحق الايام دى ويعتق رقبتك من النار
  ","

   اللهم ربي، لك الحمد.
  
"
85468,"
   يعني البرمة
  ","

   تقصد البركة .. ومش مشكلة لو مشيناها برمة لحم 😃
  
"
85469,"
   عندك حق ي شيخ الواحد احيانا ببقى محتاج حد يفوقه مش هينفع المداديه لازم قلم كدا عشان نفوق
  ","

   الله يسعدكم ويحفظكم .. جميعا.
  
"
85470,"
   أحن حد قرأتله
يمكن الحد الوحيد اللي بقدر اتقبل الكلام منه وانفذه مهما كان ليناً أو غليظاً 

أتمنى أن تعينني وترح قلبي وتقولي
كيف يمكن أن نتخلص من الشوق الذي من المستحيل أن نذل أنفسنا لنرويه
  ","

   باللجوء لمالك القلب = يأخد بناصيته ويعافيه !
   
   غلوا نفسكم يا جماعة .. لا تستسلموا.
  
"
85471,"
   حلمت فيك يا شيخ..كنت بمكان تعليمي متل المدرسة وفي طلاب وكنت بتعلمنا وطلعت شوي وبعدها بصتلنا من الشباك واطلعت علي وانت بتبتسم وحكتلي الله يرزقك الحج..الحلم كان بعد الفجر وكنت مثبتة حفظي قبل لانام وحاليا برضو انا داخلة عمسابقة بعد عشر ايام لتسميع البقرة والمركز الاول ليه عمرة دعواتك الله يكرمني 🌸
  ","

   الله يا رب يبلغك ويسعدك ..
   
   خيرا رأيت وخيرا يكون !
   
   ابقي بشرينا.
  
"
85472,"
   اختي كلمت ولد وضحك عليها وخلاها تبعت صورها وبعدين فضحها ونزل صورها ورقم تليفونها على جروب وناس قرايبنا وهيا اكتر من عبيطه وطيبه بغباء . إحنا ارياف والوالد متوفي والام مريضه جدا نعمل ايه . وقول كلمه لكل ولد بيفكر يعمل كده ولكل بنت كما ن ربنا يرضى عنك
  ","

   طبعا هي مفيش حاجة تبرر لها .. لا طيبة ولا عبط ولا كلام من ده .. غلطت غلط شنيع، ولازم تحس بده، وتتوب لربنا، وما تكرروش ولا تقرب من السكة دي تاني.
   
   أما هو .. وكل أمثاله من المبتزين (الأوساخ) فلو لي بهم قوة = لجعلتهم عبرة للعالمين.
  
"
85473,"
   شيخنا ربنا يجازيك كل خير اننا بنقطع من وقتك علشان تفيدنا طمنى اعمل ايه فى حلفانى
  ","

   الله يسعدك ..
   
   ما شفتش السؤال والله !
  
"
85474,"
   فرح اختى الصغيرة قرب ادعيلها بالبرمة وادعيلى ربنا يربط ع قلبى ويعينى ع تلميحات وايماءات الطنطات
  ","

   الله يبارك لها ويسعدها .. ويرضيك ويغنيك بروحك النقية !
   
   ويقر عينك بما يسعد قلبك الطيب.
  
"
85475,"
   بجد ردك كان صارم عليا جدا
مش بتراعي ليه شعورنا لما بتغلطنا ف حاجه ما ممكن توصلها احسن من كده
بجد كرهت نفسي ومبقتش عايزه اتابعك
  ","

   قلت قبل كده كتير جدا إن أي نوع من الشد هنا في كلامي فهو من باب اللي بيزق حد بيعدي الطريق ومش واخد باله من السيارة اللي هتشيله !
   
   ما ينفعش هنا يطبطب.
   
   لا عايز أحرج حد ولا أجرحه .. مش عايز إلا مصلحتكم فيما أرى .. والله يعفو عني وعنكم.
  
"
85476,"
   طمنتي اصلي بفكر ف الطلاق جوزي اتهمني في شرفي لما قريت كلامك قلت خلاص اكمل واصبر ادعيلي ياشيخ ربنا يقدرلي الخير لو كان فيه خير استمر ولو كان لا اطلق بالمعروف تعبت ضرب واهانة وتهديد بابني .. عايزة ربنا ياخذلي حقي
  ","

   بعض الأوضاع التعايش معها = جنون !
   
   وأنا لست درويشا أقول بالرضا بعشرة من يفتنونكم في دينكم.
  
"
85477,"
   متقدملي دكتور ملتزم و محترم 
بس غير مهتم بمظهره و ملابسه غير متناسقه مع مركزه
هل دا بخل أو عدم اهتمام ؟
و اذا كان عدم اهتمام ، هل دا سبب يستحق الرفض ؟
  ","

   حسب استعداده يغير من ده ولا لأ !
   
   بعضهم بيفضل (مدهول) .. وأول ما بيتشيك كده وينضف بنعرف إن فيه (تاء مربوطة) دخلت حياته وبدأت توجه.
   
   وحسب قبولك للتعايش مع العيب ده .. على فرض استمراره.
  
"
85478,"
   يعني مااحاول اغير حياتي والناس اللي بزعلوني وارضى بكده وخلاص
  ","

   لا طبعا !
   
   طول ما فرص التحسين موجودة ومتاحة فاغتنمها .. ما دامت مباحة.
   
   المهم تكون مستعد وعارف إن كل حاجة في الدنيا بتمن.
  
"
85479,"
   ""إن الله وملائكته يصلون على النبي يا أيها الذين آمنوا صلوا عليه وسلموا تسليما""
  ","

   اللهم صل وسلم على نبينا محمد، وعلى آله وصحبه.
  
"
85480,"
   هو مين الل رايح قطر ياشيخ
زيدان هيقعد سنه ميدربش فرق
  ","

   يا عيني !
   
   هيشحت يعني خلاص 😏
  
"
85481,"
   هو ليه الجواز ملوش طعم زي الحرام بيكون في حالة تعود كده وملل حتي لو كويسين الاتنين
  ","

   تعرف إن سؤالك ده عجبني !
   
   والحقيقة أن غالب الناس يؤتى من عدم فهمه لهذه النقطة .. والحقيقة إن المبالغة في جملة مثلا كـ ""لأن الحلال أجمل سأنتظر"" بتلبس ناس كتير في الحيط لأنهم مش بيكونوا واقعيين ..
   
   الشيطان شغلته كلها أصلا يزين الحرام، وينفخ فيه بالبهرج ..
   
   فقد تجد رجلا مثلا تعجبه امرأة في الشارع لو قورنت (بالمقاييس البشرية البحتة) بزوجته متجيش في زوجته حاجة .. لكنه تزيين الشيطان ..
   
   وممكن جدا تكون أجمل من زوجته بكتير .. لكنه والله لا يأمنها على عرضه وماله ليلة !
   
   وممكن تكون أفضل في كل حاجة .. لكن هو ده نصيبه المقسوم، اللي باب جنته يبدأ من حسن التعامل معه واتقاء الله فيه !
   
   وهكذا ..
   
   عشان كده دايما بنقول الحلال مش لازم دايما أجمل .. لكنه الباب الوحيد للجنة !
   
   ونحن مسلمون نأخذ من الدنيا ما يعيننا على الجنة.
   
   ما دمت لقيت القدر المُرضي من أي رزق = فقد كُفيت.
  
"
85482,"
   كنت أحب شخصاً ولم يعلم أحد بذلك حتى هو وكنت ادعوا الله ان يكتبلي فيه خيراً ويكون من نصيبي ،ثم علمت انه يحب أخرى فتركت تلك الدعوة 
ثم علمت من فترة انهم تركوا ،ف دعوت الله بتلك الدعوة مرة أخرى 
أعليّ ذنب في ذلك؟!
إني والله أحبه وأستحى لفظ ذلك على لساني خشية من الله
  ","

   أقدر شعورك !
   
   غير أني ناصحك بدعاء الله بالخير .. حيث كان.
  
"
85483,"
   انا متعبة للحد الذي لايمكن وصفه
  ","

   دواؤك في سجدة صادقة .. وحسن ظن ..
   
   والله.
  
"
85484,"
   عاوزين رأيك ف موضوع زيدان..دعوات المصريين جابت نتيجة !!
  ","

   دعوات ايه بس !
   
   واحد رايح قطر ب ٥٠ مليون يورو ..
   
   خلونا في حالنا يا جماعة.
  
"
85485,"
   انا واختي بنساعد الحيوانات قطط وكدة ف ساعات الحالة اللي قدامنا بتبقي كلب ساعتها نساعده ولا نسيبه؟
  ","
  ""في كل ذات كبد رطبة أجر"".
  "
85486,"
   أي الأماكن تفضل أن تسبح فيها؟ المحيط أم البحر أم البحيرة أم النهر أم حمام السباحة أو المسبح؟
  ","

   عشان تعرف بس إن الفضا وحش يا آسك ومعدتش لاقي حاجة تقولها !
   
   ممكن تعرفني إيه الفرق بين حمام السباحة والمسبح ؟!
   
   عموما أجمل مرة سبحت فيها في حياتي كانت في بحر الدمام.
  
"
85487,"
   اشهد الله اني احبك 💔💔
  ","

   طب وليه قلبك مكسور يا عم بس !
   
   أحبك الله وأسعدك.
  
"
85488,"
   ليه معظم الرجالة بيستعبدوا الستات وشايفينهم خدم ليهم؟؟!
  ","

   ما تقوليش رجالة !
   
   وفيه برضه نساء يكفرن الفضل وينكرن الإحسان ..
   
   بلاش نركز على الأمثلة السيئة .. ولو كثرت.
  
"
85489,"
   وان كان ال بتحبه مفيش امل منه لظروف عنده ؟؟
  ","

   تبقى غبية لو وقفت حياتها عليه !
  
"
85490,"

    https://ask.fm/abuanaaas08/answers/141131567476?utm_source=thearchive.me
   
   أنا كمان حبيت اشارك حضرتك لحظاتي السعيدة .. بابا وافق انه يجي خلاص بس بعد ما خلص امتحاناتي ، كلها اسبوعين واخلص انا فرحانة جدا وحبيت افرح حضرتك كمان 
ادعيلنا بقي ربنا يتمم لينا علي خير  ..
  ","

   يا رب يا كريم يا رب 😃
   
   الله يسعدكم ويتم عليكم بخير .. ويقدر لكم الخير ..
  
"
85491,"
   شيخ بالله عليك ترد عليا 
انا سأتزوج من شخص خلال شهرين تقريبا وقلبي متعلق بأخر احبه جدا 
فكيف لي العيش بهذه الحاله
  ","

   يا تنسي اللي فات وتتغلبي على ذكراه !
   
   يا تسيبي ابن الناس يجد الصدق الذي يتمناه.
   
   تاني .. أنصاف الحلول عذاب لكم، ولمن معكم.
  
"
85492,"
   انا منتظره رد حضرتك، ع سؤال اني بعدت عن ربنا م وقت ما عرفت شخص معايا ف الجامعه اتقدم لاهلي بس مش موافقه ع خطوبه دلوقت،بس بنشوف بعض وبنتكلم ع الفيس،حاسه ان الشهوه تملكت عليا
  ","

   يا تقبلي به كشريك للحياة .. ويخطبك رسمي ..
   
   يا تبعدي عنه .. للأبد !
   
   لا يشغلنا عن باب الله شيء كأنصاف الحلول.
  
"
85493,"
   حضرتك مش باين اون لاين .. فانا فكرتك قافل ودخلت انام .. ف.افتكرت انى ماقرأتش القاكم ياصحبه الجنه .. ف فتحت تانى اسألك ..بس برده ماجاوبتش عليا ! 💔😂😂
  ","

   ولا يهمك !
   
   ألقاكم يا صحبة الجنة 💚
  
"
85494,"
   غير السائله.. ممكن ترد يا شيخ .. انا لو كنت مرتبطه بشخص قبل خطيبي المفروض اقوله واحكيله مع العلم أن حصلت تجاوزات مع الشخص الاولاني ربنا يغفرلي 😥
  ","

   إياك تنطقي !
   
   توبي لله واستغفريه .. وبس.
  
"
85495,"
   خطيبى دايما يتخانف معايا على اللبس .. مع انى ملتزمة و محتشمة فى لبسى .. بس هو دايما يتخانق معايا بسبب علاقة قديمة كانت دى سبب عدم اكتمالها .. اخر مرة كان عشان مش عايزنى البس الوان تليق على بعض ولا ألوان اصلا اعمل
  ","

   لازم وقفة !
   
   يا يتخلص من آثار ما مضى ويعقل .. يا فيه كلام تاني.
  
"
85496,"
   هل مع حضرتك مشكلة في الرد ع هذا السؤال ؟!
رجااااء رد انا بحب اقضي العيد ماهلي علشان خالي وخالتي مش بينزلو غير ع العيد  واصحابي بيزعلوا من كدا وبنتخانق وننكد ع بعض كل عيد اعمل ايه ؟؟
  ","

   أهلك أولى.
  
"
85497,"
   غير السائلة
يعنى لو حصلت حاجه زى كدا مفروض منقولش للى هنرتبط بيه؟!
  ","

   طبعا ما تقولش .. طبعا !
  
"
85498,"
   يا شيخ  فتوي قضاء كل الصلوات اللي تركتها  عن عمد من باب المعصيه  وعدم جواز  صلاه  النفل  وانا عليا قضاء .. طب هو الواحد اصلا لما بيرجع  يلتزم  بالصلاه  بيبقي  بيتلصم  ويعافر  عشان يلتزم  بالفروض  يجي يفاجئ ان عليه كل الصلوات دي 💔 لازم يقضيها  كلها مع رجوعه  للصلاه  ولا يستني  لما يبقي اقوي ع النفس 💔
  ","

   أنا ذكرت من قبل أني في هذه المسألة أقول بقول شيخ الإسلام -رحمه الله- !
   
   التزم في الصلاة، وأكثر من النوافل، واستغفر عما مضى.
  
"
85499,"
   احمد ربنا يا شيخ 
ممكن لو بقا معاك ثروة تفتنك 😐

واسف علي التطاول
  ","

   هاتها بس وملكش دعوة 😌
  
"
85500,"
   السلام عليكم لو سمحت أنا خطيبي عرف ان عمي اغتصبني وانا صغيره9سنين ..من وقتها وهو اسلوبه متغيروطبعه اختلف تماما وبقي بيغير حتي من اخواتي مع ان والله كنت طفله مليش ذنب..احنا مخطوبين من سنتين وعلاقتنا ببعض كانت كويسه وبنحب بعض بس دلوقتي بقي شخص تاني وبيتلكك علي أي حاجه..اتعامل ازاي انانفسيتي تعبت؟
  ","

   غالبا مش هتستمروا !
   
   والحاجة اللي خلته يعرف دي لازم تقضي عليها مع اللي جاي.
  
"
85501,"
   فاقد الشيء يعطيه...  من لم يأخذ سيعطي أضعافا باذن الله
  ","

   دوما أقول:
   
   فاقد الشيء قد يكون أقدر الناس على إعطائه !
  
"
85502,"
   يا شيخ متعرفش حد يجوزني أنا و خطيبي .. يعطينا حتى قرض بدون فوائد و نسدده .. أي حاجة يعني علشان نتجوز 😂
  ","

   والله العظيم ما بتمنى أكون صاحب ثروة إلا لمثل هذا وغيره !
   
   اللهم يا رب من فضلك العظيم ..
   
   الله يوسع عليكم ويرضيكم ويسهل أمركم.
  
"
85503,"
   اياك بجد تعملي كدة وتخلي حد يسطير عليكي
 تتفلق معذرة 
ديه مش صحوبيةولاصداقةاللي تخليكي تتخلي عن الناس كلها علشانها
اناعملت كدة وندمت لماضحيت بالكل علشان واحدةوصلتني في الاخر اني اتعالج نفسيالمدةسنتين بعد ماضيعت ٣سنين من دراستي وسبت كليتي بسبب خوفي منهالان دراستي كانت شغلاني عنها
حطي حدود ووقفيها
  ","
  ....
  "
85504,"
   الحمدلله انا لا طبطبه ولا فلوس .. 😎💔
  ","

   ههههههه
   
   عند الله العوض بخير .. الملك القدوس.
   
   (خلّوا روحكم حلوة مع الابتلاءات .. واتعاملوا وعيشوا .. دنيا وهتعدي).
  
"
85505,"
   شيخ أنا اذا كنت مسؤولة عن قسمة طعام حلو مثلا بين افراد العائلة أختار دائما الحصة التي أظنها أصغرهم،  يقع في نفسي الخوف من الظلم،  و في أعمل البيت أتجه أنا أولا لأعمال تنظيف الحمامات أكرمكم الله حتى لا أشعر اني ظلمت زوجة اخي ان فعلت هي ذلك. هل هذا احتقار للنفس؟  البعض يراني كذلك و انا اخاف الله سبحان
  ","

   كرم نفس ونقاء طبع !
   
   المهم ده ما يكونش بسبب ازدرائك لنفسك، وما يتحولش لظلمك لها.
  
"
85506,"
   مرة ام واحدة صحبتي طبطبت عليا بطريقة عفوية كنت هعيط حسيت اني محرومة اوي.. عمرها ما اهتمت تتكلم معايا او بمشاعري.. انا نفسي مكونش كده.. عاوزة اكون ام ناجحة.. اعمل ايه؟
  ","

   هتكوني أم ناجحة بإذن الله لما تتعلمي من القصور ده وتعوضيه مع أولادك !
   
   ربنا يوفقك ..
  
"
85507,"
   وفي ناس مخدتش غير طبطه بس، وبينزلوا يشتغلوا هما يجيبوا مصاريفهم بنفسهم وبيصرفوا علي البيت وهما لسه في جامعه ☺
بينزلوا الكليه الصبح والشغل بليل 
وراضين ❤
  ","

   الله يسعدكم ويوفقكم ..
  
"
85508,"
   انا مخدتش من امي غير فلوس :"")
فلوس وبس عمرها ما طبطبت عليا..
  ","

   معلش .. لعل هذه طريقتها الوحيدة التي تحسنها في التعبير عن حبها !
  
"
85509,"
   صاحبتي غيوره جداً عليا و ده بيخليني اصد بقيت صحابي و ابعد عنهم انا دلوقتي لو حد من التانين دول كلمني و كان مش كويس ومحتاجني اخفف عنه بكلامي حتي وعملت ده و خبيت عليهل علشان مزعلهاش هل ده حرام و خداع ليها و هل اني اصد بقيت الناس علشان مزعلهاش و ممكن ازعلهم هما ده كدا حرام؟
  ","

   عيشي حياتك بطبيعية وما تسمحيش لحد يستحوذ عليك ويتملكك تحت أي مبرر.
  
"
85510,"
   اجب هنا لو سمحت 🔴🔴🔴🔴
  ","

   ولا يهمك !
   
   العملية هتاخد وقت وهتظبط بإذن الله ..
   
   خلي عندك ثقة في نفسك.
  
"
85511,"
   بالله ترد.. هو الشيخ محمد ابو خطاب مش متجوز ولا حتى خاطب ؟ 😁💔
  ","

   آه .. عايزين نجوزه عشان حالته صعبة 😃
  
"
85512,"
   انت بتدعي لصحبة الجنة يا شيخ ؟؟؟
  ","

   ليس تفضلا .. هو أدعى حقوق الأخوة هنا !
   
   وهذا ما أرجوه منكم لي .. حيا، وميتا.
  
"
85513,"
   {فَمَا ظَنُّكُم بِرَبِّ الْعَالَمِينَ} ..
  ","

   جبر خاطر .. وكرم غامر .. وخروج بالستر والبشائر.
  
"
85514,"
   قسما بالله باشا عم الشيوخ كلهم صباح الفل عليك يا ريس
  ","

   تسلم .. ده من ذوقك يا برنس 💚
  
"
85515,"
   ما شاء الله لا قوة الا بالله ربنا يزيدك ياااا رب
  ","

   ربنا يسعدكم ويبارك فيكم جميعا !
   
   كانت هذه النشرة الجغرافية .. وإليكم آخر الأنباء 😬
  
"
85516,"
   المعسكر .... جديلة😂🙈
  ","

   ههههههه
   
   لا بأه مش هقول محطات السرفيس حضرتك 😬
  
"
85517,"
   يمكن بيعرفوا بتوع المنصورة ع بعض الكلمات الجميلة اللي مش بتطلع الا منهم
  ","

   قصدك إيه .. هاه .. قصدك إيه.
  
"
85518,"
   طب تعرف شاوه 😬
  ","

   شاوه .. وكوم الدربي 😃
  
"
85519,"
   منزله دقهليه عرفها ياشيخ
  ","

   استعنا على الشقا بالله !
   
   ميت سعدان - أشمون الرمان - ميت حديد - منشية عبدالرحمن - الكردي - الرياض - ميت مرجا - ميت سلسيل - الكفر الجديد - الجمالية - البصراط - المنزلة - الطوابرة - المطرية.
   
   برضه هارس الخط ده ..
   
   عشت في الجمالية سنة لأن والدي كان مدير محطة المياه اللي فيها .. وقضيت أعوام في درس مسجد القماش لسيدي الشيخ أبو بكرالحنبلي، وكنت خطيبا شهريا لمنبره العامر.
  
"
85520,"
   بدايق من اللى بيقولو بتوع المنصوره فلاحين
  ","

   ومالهم الفلاحين !
   
   ومهما بلغنا .. هنفضل مبسوطين إننا في الأصل فلاحين ..
   
   المهم ما نبقاش مكّارين 😬
  
"
85521,"
   ايه دا هى سلامون القماش طلعت حقيقة مش فى المسلسلات بس 😂😂
  ","

   كانت لها أيام مجد !
   
   أفضل شغل تريكو في القطر كله .. وتصدير خارجي وشيء خيال ..
   
   الله المستعان.
  
"
85522,"
   طاب تعرف طناااااااح😬😬
  ","

   ميت فارس - قهوة فكري (الصلاحات) - سكة النسيمية - ميت محمود - طناح - ميت علي - سللنت !
   
   ايه يا عم مش مصدقين إننا جيران 😃
  
"
85523,"
   اهو يشيخ اتقالي أني من المنصورة من حد سوري رغم أني مش عيوني ملونة وفرحت جداً :D
  ","

   ما تعرفش بيتوقعوا ازاي !
   
   ٩٠ ٪؜ من السعوديين اللي قابلتهم قالولي كده من أول مرة.
   
   عموما سمعتنا حلوة يعني 😬
  
"
85524,"
   يا شيخ رد عليا  😬 تعرف قرية ميت ضافر او دموه او تعرف حد منهم
  ","

   المرساة - ميت ضافر - دموه - القباب - محلة الدمنة - سلامون القماش - شها -الريدانية !
   
   طبعا هارس الخط ده يا عم.
  
"
85525,"
   حضرتك تحس كدا بتقول حكم وتعبيراتك جاامدة وعهد الله وبتلمس حاجة كدا جوانا 
ربنا يباركلك😃
  ","

   ويبارك لكم ويسعدكم ويرضيكم ..
  
"
85526,"
   أنا لست بخير..
  ","

   اطرق باب من بيده الخير .. كله !
  
"
85527,"
   هما صحيح ناس المنصوره بيض وشعر اصفر وعيون ملونه 
ولا بيضحكوا علينا 😇
  ","

   كانت سمعة .. ويبدو إنها اتضربت خلاص 😬
  
"
85528,"
   بس أنا ليه بحس إن البيوت اللي بين الأب والأم حب فيها روح عن اللي الجواز فيها مجرد تقليد؟
  ","

   طبعا !
   
   والبيوت اللي فيها فلوس كتير غالبا حياتها مرتاحة .. واللي فيها صحة كذلك ..
   
   هي أرزاق مقسمة.
  
"
85529,"
   بس انت اصلا منين ياسيدنا
  ","

   من قرية طيبة .. اسمها المحمودية 💚
  
"
85530,"
   انت سبت دكرنس وسكنت ف المنصورة بجد😬😬
  ","

   أيوه .. الحمد لله ..
  
"
85531,"
   هل الزواج عن حب او معرفة سابقه في حدود طبعا حرام هل جواز الصالونات بس الي ربنا بيبارك في؟
  ","

   ربنا بيبارك لمن صدقت نيّاتهم !
  
"
85532,"
   انا ف كليه طب ومبحبش الاختلاط ولكن في حاجات ف الكليه بتتطلب مننا نتعامل مع الولاد 
قولي ايه هي الحدود عشان مااتخطهاش
  ","

   كلام للضرورة وباحترام .. بس يا دكتورة !
   
   وفقك الله.
  
"
85533,"
   ممكن الحب يتحول لكره ؟؟
  ","

   اللي حب = ما يعرفش يكره !
   
   الكره أحيانا بيكون قشرة مزيفة؛ لتخفي حبا كبيرا .. مجروحا.
  
"
85534,"
   طيب اضحك علينا وقول انه جاى بس  بطئ شويه 😌
  ","

   لو بضحك عليكم = ما ينفعش أبقى هنا :)
   
   احنا بنفهم الدنيا وطبيعة السفر فيها .. سوا.
  
"
85535,"
   هى ممكن المودة تتحول لحب !
  ","

   ممكن .. جدا !
  
"
85536,"
   لن امل هذا السؤال حتى تجيب لكي لا يضيع علي ثواب العلم خوفا 
انا الحمد لله بكتب المحاضرات كويس والناس اخر السنة بتطلبها مني لو انا رفضت هيعتبرونى خبيث ومش عاوز افيدهم ولو قبلت هكون موضع حسد اعمل ايه
  ","

   ساعدهم .. وسل ربك الحفظ والمدد.
  
"
85537,"
   الصبر دا كله وفالاخر ميجيش!
  ","

   الصبر ليرضى الله !
   
   أيا كان ما قضاه.
  
"
85538,"
   والعشرة والمودة تغني عنه؟
  ","

   ياما بيوت سعيدة .. وليست قائمة على الحب، الذي هو حب !
  
"
85539,"
   طب ينفع نعيش من غيره !
  ","

   ينفع !
   
   بالأمل نتنفس عبيره.
  
"
85540,"
   هيا الاخيرة دي
  ","

   استبشر يا عم طاه 😢
  
"
85541,"
   افتح عيادة دكتور نفسانى و انا اول حد يجيلك ي شيخ
  ","
  😃
  
  دعواتك .. وأنت أول حالة بالمجان.
  "
85542,"
   الحب جاي؟
  ","

   ممكن !
   
   وممكن يتوه أو السكة تتقطع بيه .. أو مش مكتوب لنا نلاقيه.
  
"
85543,"
   ارجوك رد 
انا بنام بالنهار كتير وخايفه ميتقبلش صومى انا اصلا ف الايام العاديه بنام بالنهار عشان مش بعرف اذاكر غير بالليل 
كده صيامى مش مقبول ولازم اصحى بالنهار ؟؟
  ","

   المهم لا تضيعي الصلوات.
  
"
85544,"
   ممكن تدعيلي !
شاب
  ","

   أبشر حبيبي ..
   
   ولكل من ها هنا.
  
"
85545,"
   زوجي يغار من محارمي ومن الاطفال الصغار وم الشيوخ اللي بسمعلها ومن كل حاجة ؟ 
هو يحبني كثيرا انا مش متضايقة بالعكس بس ناس بتقولي ده مش طبيعي ومريض
  ","

   ما دمت مش متضايقة وعارفة تتعايشي مع الوضع = ما تسمعيش كلام حد.
  
"
85546,"
   - من أكتر الحاجات اللي بكرهها فعلاً إن حد يخليني أندم إني كنت كويس معاه.. !
  ","

   إياك !
   
   أنت كنت كويس لنفسك .. كويس لأنك مش هتحب تشوف نفسك إلا كويس.
  
"
85547,"
   خطيبي بيحبني جدا وكويس معايا اوي بس ببحصله حاجه غريبه والموضوع دا مخوفه جدا..هو بيقول انه بيشوفني بكذا طريقه يعني احيانا بيكون شايفني زي العادي بتاعي ومرات تانيه بيشوفني شكلي غريب ومتغير ومش بيبقي عايز يبصلي اصلا
  ","

   يرقي نفسه كتير .. ويستعين بالذكر والدعاء.
  
"
85548,"
   طيب امثله للتشجيع بذكاء يا شيخ بعد اذنك انا فعلا نفسي يتغير لأنه مضيع رمضان منه ونفسي يلحق يفوق فيه
  ","

   لا !
   
   المفروض دي بأه طرقكم كنساء .. مش هفهمها لك أنا.
  
"
85549,"
   انا بشجع أخويا ينزل يصلي في المسجد بس خايفة عليه يا شيخ جدا 
هوا انا تنصحه بطريقة كويسة بيسمعني بس ساعات بحسه بيقع و يستسلم هل ساعتها اسيبه يهدأ  و يرجع لصةابه ولا افضل انصحه ؟؟ 
ادعيلنا بالهداية انا و اخواتي
  ","

   أيوه .. النصح محتاج حكمة وذكاء وصبر !
  
"
85550,"
   هو مش للصائم دعوه لاترد عند فطره ... بدعى من زمان جدا حجات كتير مابتستاجبش 😢😢 بالله عليك ترد ياشيخ لو شفت السؤال دا 💔
  ","

   نعم لا ترد !
   
   ومش معنى عدم الرد الاستجابة ..
   
   لعل الله يصرف عنك شرا أو يدخر الدعوة أجرا ليوم القيامة .. ولعل ما تدعو به ليس فيه الخير لك؛ والله يعلم ونحن لا نعلم.
  
"
85551,"
   غلط وبحب حد غير جوزي
معترفه بجُرمي فحق ربي ونفسي وجوزي ومش هبرر غلطتي ربنا وحده اعلي واعلم بيا وبنيتي اني عمرري ما سعيت اكون فالوضع دة 💔
لولا اني قابلت بصدفة وربي اللي لعب بيا وبظروفي وعشمني بحياة افضل
مفيش تواصل بيني وبينه من 2سنة بحاول اتوب واكفر  من وقتها لكن هو لسه فقلبي ربنا هيقبلني ع حالي دة؟
  ","

   انسي وتجاوزي واوعي تسمحي للشيطان يحبسك في اللي فات وانتهى !
   
   أنت بخير وإلى خير بإذن الله ..
   
   يقبلك الله ويطيب قلبك .. آمين.
  
"
85552,"
   متزوجه قريب على قدر من الالتزام وكنت معتقده زوجي كده لكن في الواقع هو بيصلي الفروض لكن مش بيروح المسجد الا قليل وكذلك بيمسك المصحف قليل ورجع للسجاير بعد ما بطلها وبيسمع افلام مكنتش دي الحياه اللي كنت عايزها بس انا بحبه والموضوع تعبني نفسيا جدا وخايفه عليه واني معرفش اربي ولادي كما كنت اريد انصحني
  ","

   اصبري عليه؛ محدش كامل !
   
   وما دام مش بيسيب فرض (حتى لو في البيت) وبيتعامل معاك كويس = تقدري تطلعي منه حاجات كتير حلوة بإذن الله ..
   
   شجعيه بذكاء مش بوصاية واستعلاء .. وهو كده أحسن من غيره كتير جدا.
  
"
85553,"
   ياشيخ انا حامل والدكتور قالي الأفضل الفطار بس انا بصوم يوم وافطر يوم بس بقيت اجوع جدا ومعدتي بتوجعتي بحسها بتاكل نفسها. كتعبير يعني بس لما بفطر مش ببطل ترجيع خالص وانا فالشهر الرابع فلو فطت فاليوم ال بخس فيه بجوع شديد هل كده بستسهل
  ","

   افطري !
   
   الله يتم عليك بخير ..
  
"
85554,"
   حدود العلاقة بين العاقدين ايه يامولانا
  ","

   احنا صمنا خلاص 😏
  
"
85555,"
   شيخنا .. أنا بحزن جدآ على مضي رمضان بسرعة رهيبة كده و اني حرفيآ مببقاش لحقت أتهنى بيه
لكن في نفس الوقت بفرح أوي لما بيخلص عشان مببقاش قادرة أصوم أكتر 
هل ده كده حرام عليا اني بفرح انه خلص ؟
  ","

   بل نفرح بالفطر وبتوفيق الله لنا ببلوغ رمضان .. كما أخبرنا النبي !
   
   الله يتمه بالعتق من النار .. آمين ..
  
"
85556,"
   شيخ محمد انا كاتب الكتاب وزوجتي ختمت القرآن وانا عايز اجيب لها مصحف هدية كدة شكله شيك وفي علبة شيك ده كفاية يفرحها ولا ازود حاجة تانية ايه رايك 🤔🤔
  ","

   هي عندها مصاحف كتير يا حبيبي 😃
   
   شوف هي بتحب ايه وهاته ..
   
   لو ظروفك تسمح = خاتم ذهب شيك كده .. وانزل بأه حسب الظروف لين برفيوم حلو محاط بتشكيلة شيكولاتات !
   
   الله يسعدكم .. في الدارين.
  
"
85557,"
   ربنا ابتلانى فى اكتر حاجتين سعيت وتعبت فيهم ولمست طعم السعاده بيهم وراحوا منى تعبانه اوى قلبى مرهق كله وراء بعض!!
  ","

   كثيرا ما يكون الابتلاء في أعز ما نحب ونحتاج !
   
   وهنا قيمة الرضا بالله، وعنه ..
   
   جنة معجلة .. وأجر عظيم.
  
"
85558,"
   يعف نفسه عن ايه هو محسسنى ان مش هيقدر يعيش من غير جواز
  ","

   طبعا الرجل الطبيعي صعب جدا يعيش من زواج !
  
"
85559,"
   يعني وانت كنت في الكليه قدنا ده ساعدك؟
  ","

   وأنا في الكلية كنت ناسي فعلا وجوه النساء شكلها إيه !
   
   كنت حريص لدرجة أن بصري لا يرتفع عن طرف حذائي ..
   
   مكنش عندي فصال في هذه النقطة .. وعصمنا الله بمنه، وعدّت.
   
   غض البصر له لذة في القلب وأثر في القدرة على المقاومة تحس، ولا توصف.
  
"
85560,"
   هو الواحد ازاي يعف نفسه لحد ميتجوز ؟
  ","

   الله المستعان !
   
   غض بصرك أخي؛ هذا أول المعينات والله بعد الدعاء .. والصوم ..
   
   والسعي الجاد، قدر الاستطاعة .. وربك يعين.
  
"
85561,"
   قولي حاجة تطيب خاطري !
  ","

   الله الآن يقول: هل من سائل فأعطيه !
  
"
85562,"
   طب ايه الى خلاكي تقبلي تكوني زوجه ثانيه ؟
  ","

   القلب وما يريد !
   
   المهم لا نَظلم، ولا نُظلم.
  
"
85563,"
   ليه تردي انك تكوني زوجه تاني الرجاله قلت يعني
  ","

   برضه ربنا يكثر من أمثالها !
  
"
85564,"
   يُقال اني جيدة ومؤدبة وعلي خلق وبحفظ القرءان وقبلت ان أكون زوجة تانية لا أقبل الا العدل بيننا والا تُظلم او اُظلم وصغيرة في السن وجميلة الحمدلله ودكتورة 
ما المشكل أين الحرام أو الخطأ أو العيب في ذلك 
الله المستعان :)
  ","

   أكثر الله من أمثالك سيدتي.
  
"
85565,"
   انا مش طيبه خااالص ياشيخ مش بعرف اسامح ولا انسي، ودي حاجه مضيقاني جدااا بس مش عارفه اتخلص منها اعمل ايه؟! رد عليا وهجبلك الممبار😂😂😂💔✋
  ","

   ممبار !
   
   تبقي طيبة .. خالص .. جدا.
   
   (راجعي الإجابة اللي قبلك علطول).
  
"
85566,"
   والله اجابتك رح تفرق معي كثيير 💔 ..اعطيني نصيحه تقدر تخليني اسامح من ظلمني ..عشان قلبي يرتاح ..اصلا انا مش قادره اسامح وقلبي بتحرق كل يوم اكثر من الاول .. نفسي انسی الأذی واتجاوز الامر 😥
  ","

   ما تجبريش قلبك على ما لا يستطيع لو كنت مظلومة فعلا !
   
   عن نفسي بتعامل بمبدأ حفظ قلبي أنا من الكراهية أو إنه يشيل ..
   
   سلامة قلبي أهم منهم كلهم.
  
"
85567,"
   يعنى انت جاى من السعوديه تفطر وترجع تانى ؟ :D 
وعموما انا مش بحب الممبار اصلا بس هحسدك عشان عندك حد يعزمك المهم لازم تتحسد النهارده يا شيخ هههههههههه 
ربنا يباركلك يارب
  ","

   لو تأخرت عليكم يا ولاد .. يبقى أنتم عرفتم السبب 😭
  
"
85568,"
   مش دكرنس دي يا شيخ فى الدقهلية ولا فى حته هناك اسمها كده بردو ؟
بس عموما دكرنس سواء كانت هنا او هناك مشهور عنها ان اهلها مش بيحسوا بالصيام لان الجو تلج ههههههههههههههههه
  ","

   ههههههه
   
   أيوه يا سيدي دكرنس مركز من مراكز الدقهلية .. وهي مسقط رأسي .. ومعزوم هناك النهاردة .. وهاكل ممبار وبط .. أي تفاصيل تانية ؟!
   
   عينك بأه ☹️
  
"
85569,"
   الشيخ مش بيحب المكيفات اصلا 😏 (ابقى قول اللهم بارك )
  ","

   الناس المتابعة الفاهمة العارفة 😃
  
"
85570,"
   السلام عليكم
ازيك يا شيخ يارب تكون بخير 
اخبارك ايه فى الصيام فى السعوديه ولا انت قاعد فى تكييف 40 حصان ومش هامك حاجه :D :D :D
نسالك الدعاء
  ","

   من أرض دكرنس .. على الهواء مباشرة .. لما تحسد ابقى فتح ..
   
   الاهتمام مش بيتطلب أصلا 😔
  
"
85571,"
   كيف السبيل الى وصالك دلني ... علي سبيل الدعابة 😂
  ","

   نجوم السما أقربلك .. بجد 😬
  
"
85572,"
   انا كان مكتوب كتابي ومش عارفه انسى التجاوزات اللي حصلت بينا من بعد ماطلقتي اعمل ايه انا تعبانه جدا
  ","

   مكنتش تجاوزات !
   
   كان حلال ..
   
   أجل اللي طلقت بعد الزواج تعمل إيه ؟!
   
   انسي وتجاوزي .. عوضك الله خيرا.
  
"
85573,"
   ربنا يرزقك الجنه 💙
  ","

   صحبة 💚
  
"
85574,"
   ليه بنفرح بمدح الناس لينا!
  ","

   لأننا بشر جبلنا على حب الإحسان !
   
   المهم لا يغرينا المدح عن حقيقة ما نعلمه من أنفسنا.
  
"
85575,"
   كيف التعامل مع زوج مع كل مشكله 
يكرر كل واحد يروح لحاله وننفصل وكلها مشاكل صغيره ويشكي لاخوتي وانا لااحب ان يتدخل احد بيننا.
لااشعر بالامان والاستقرار.
وهو نعم الزوج والاب ويبذل ما في وسعه لارضائي ولكن يحزنني هذا التصرف والكلام ويجرح مشاعري واشعر اننا سننفصل اما اجلا او عاجلا
انصحني جزيت الجنه
  ","

   تجنبي المشاكل .. وبس.
   
   محدش كامل.
  
"
85576,"
   ليه مجاوبتنيش اما سالتك انت فين فالسعودية و مصر ايه الحركات دي يعني
  ","

   حركات إيه يا عم !
   
   هتفرق معاك مثلا ..
   
   ثم لو مهتم كنت عرفت أصلا 😏
  
"
85577,"
   قولي حاجة تطيب خاطري !
  ","

   للصائم فرحتان !
  
"
85578,"
   لا يعيبها شئ طبعا ؛ بس مش ف مجتمعنا دلوئتي
  ","

   لا يعيبها في كل (وئت) !
   
   وليذهب المجتمع خلف الشمس ..
  
"
85579,"
   رجاء التوضيح ايه الغلط
  ","

   حافظة كتاب الله !
   
   ده مش شرط .. المهم تكون بتطبق كتاب الله وتقدمه على هواها ..
   
   قلت راجع لشخصيتها لأن مش كل حد يقدر يتعامل مع وضع زوجة ثانية ..
   
   محتاجة قدر من الحكمة والصبر والذكاء.
   
   وراجع لشخصيتك لأن المرأة ممكن توافق على ده مع رجل دون غيره .. لما يتوفر فيه من طيب وصبر وحكمة وعدل .. وحب.
  
"
85580,"
   يادي الوكسه ولما هي ع دين وخلق هترضي تبقا دره ي حنين حتي لو ده الشرع ؛ اتق الله ف زوجتك
  ","

   اسمحيلي أقولك: الوكسة على فهمك !
   
   هل يعيبها ما رضيته أمهات المؤمنين وفضليات نساء الأمة ؟!
  
"
85581,"
   انا اسف ف السؤال .. وانا صايم جت تخيلات فدماغى مقدرتش امنعها .. وحصل زى احتلام كده .. بس مااتفرجتش على حاجه ولا لمست نفسى ، كده صيامى ضاع ؟ وعليا كفاره ولا لأ ؟
  ","

   أمسك بقية اليوم .. ويلزمك القضاء ..
   
   ولا تعد أبدا لمثل هذا !
   
   الصيام ليس عن الأكل والشرب فقط.
  
"
85582,"
   كيف اجد فتاه ذات اخلاق ودين حافظه لكتاب الله ولو وجدتها كيف اقنعها ان ترضي بالزواج من شخص متزوج معادله صعبه فكيف تتحقق ؟
  ","

   سؤالك نفسه غلط !
   
   غلط من ناحية المواصفات .. وغلط من ناحية الإقناع ..
   
   ده بيكون استعداد راجع لشخصيتها ولشخصيتك.
  
"
85583,"
   مين قدوتك ؟
  ","

   بستفيد من أي حد أجمل ما عنده !
  
"
85584,"
   حاجة حلوة ف وسط عك كتير 
كنت عند بنت خالى و كانت ناوية تسيب جوزها ومكنتش عارفة أقولها إيه عشان ترجع عن قرارها لقيت صحابها داخلين يزروها القدر بعتهم عشان يرجعوها عن قرارها خصوصا ان جوزها كويس و هيا كمان والله مع ان فيهم المطلقة واللى مش متجوزة واللى واللى ملقتش غل او ناس عايزة تخرب بيوت بالعكس بيصلحو
  ","

   الله يحفظ ويبارك ..
  
"
85585,"
   لو انا عملت ski diving (رياضة القفز الحر من الطائرات) يبقي حرام عليا ؟ مع العلم ان المدربة بتاعتي بنت *انا بنت*
  ","

   السؤال نفسه خوفني !
  
"
85586,"
   في هذا الزمان وظروف بلدنا ، لسه الطلاق مع استحالة العشرة ينفع ومباح ؟
  ","

   كل حالة ولها ما يناسبها !
   
   أحيانا فيه فرصة للتعايش .. وأحيانا الطلاق أسلم حل؛ لكل الأطراف.
  
"
85587,"
   ممكن علشان كل واحد فيكم بيفكر في نفسه وازاى يكون مبسوط وراضي
لو كل واحد فكر في الطرف التاني بس وازاي يراضيه ويدخل السرور على قلبه ان شاء الله المشكله تتحل
  ","
  ....
  "
85588,"
   في وسط تقلب القلوب وتبدل الأحوال..ايه اللي يضمن دوام المشاعر دي ولو متمسك بحد جدا ايه الضامن انه الاحساس ده يدوم حتي بعد سنين وسنين
  ","

   دايما بقول إن ما دام الإيمان يزيد وينقص فكل ما دونه أولى !
   
   لكن ما دام الأساس مبني على الأمان وصدق النية .. وما دامت العشرة في أصلها مربوطة بسبب للسماء .. وما دام الاختيار في أوله قائم على ننفع مع بعض لباب الجنة = فغالبا يستمر ولا يتغير ..
   
   وبقول غالبا لأن بعضهم يتوفر فيه ده والطرفين كويسين لكن لا يقدر الاستمرار لطبيعة ابتلاءات الدنيا !
   
   مفيش هنا شيء مضمون .. كما تعلمون ..
   
   أو ينبغي أن تعلموا !
   
   عشان كده بنأكد دايما على ألا تحرصوا هنا على شيء كحرصكم بقوة علاقتكم بالله .. أيا كان نصيبكم من الدنيا بعد ذلك.
  
"
85589,"
   خاطب بقالي فتره 
احسب خطيبتي انها ذات دين وشوفت فيها حاجات كويسه 
بس بنتخانق كتير دايما هي حاسه اني ظالمها وانا نفس الشعور 
دايما حاسه اني مش براضيها وانا نفس الكلام عمري ماحسيت انها راضتني 
حسيت معاها انها ممكن ما تستحملنيش ومتستحملش مشاكل الحياه دايما عايزه وعايزه 
حسيت معاها انها مش باقيه عليا
  ","

   لازم مصارحة تقولوا فيها كل اللي في نفسكم بدون خوف !
   
   ممكن كل واحد يقعد مع نفسه وتكتبوا ورقة .. فيها المميزات والعيوب وسبب المشاكل وتتناقشوا ..
   
   التخبيط في بداية العلاقات مش مشكلة .. المهم يكون لمرحلة نصل بعدها للاطمئنان ثم نتجاوزها .. بلا عودة.
  
"
85590,"
   يا شيخ هو في ازواج حياتهم كويسة وبيحبوا بعض بعد فترة طويلة من الزواج ومش زهقانين من حياتهم ومش حاسين بتقييد ولا بملل .. يعني في في الواقع كده ولا كل الازواج لازم يكون عندهم كده
  ","

   أبويا وأمي كده !
   
   هما الأمل في حياتي 😃
  
"
85591,"
   امتحانك الجاي امتي؟
  ","

   عشان تقول لأمي وأتقفش !
   
   بعينك 😬
  
"
85592,"
   أيهما تفضل؟ أن يكون لديك 5 أخوة أولاد أم 5 أخوات بنات؟
  ","

   عندي كتيييير يا آسك .. البركة فيك 😃
  
"
85593,"
   ربنا يوفقك في كل اللي جاي ويكتبلك الخير ويسعد قلبك ويباركلك في أيامك ربنا يجبر بخاطرك ويفرح روحك ويرزقك من أوسع أبواب رزقه ربنا يرزقك نفس صبورة ينبع الفرح من داخلها وتشوف الحياة دايما حلوة ربنا يبعد عنك كل اللي فيه أذى بأي نوع كان ربنا يرضى عنك ويراضيك ويقرب منك الناس الحلوة ويزرع محبتك في قلوبهم
  ","

   أحلى شاوت أوت ده ولا إيه !
   
   يا رب .. يا رب .. يا رب ..
  
"
85594,"
   خطبة الجمعة الماضية من مسجد خالد ابن الوليد - بالمنصورة ..
  ","
  ""فقه التعامل مع الذنب"" ..
  

   https://soundcloud.com/mohammad-atiia/iqna9nxkljgn
  
"
85595,"
   اخاف من الغد ببلادى قل لى شيئا عن لطف الله علة يؤنس قلبى
  ","

   كلنا يخاف من الغد !
   
   ولا يعطينا الشجاعة لاستقبال شمس اليوم الجديد إلا حسن ظننا بالحميد المجيد ..
   
   فهونوا على أنفسكم .. لا تكثروا التفكير ..
   
   ادعوا الله وأبشروا .. بيده مفاتيح الخير.
   
   ألقاكم يا صحبة الجنة 💚
  
"
85596,"
   انا معجبه باخلاق شخص ماشوفتهوش   (:  والدته صديقه امى ينفع ماما تقول لصحبتهم التالته انها تعرض علي والدته الزواج منى
  ","

   ما زالت نساء بلادنا يجدن مثل هذه التكتيكات على مر الأزمان 😬
   
   المهم ما تعلقيش نفسك إلا بقدر ربك.
  
"
85597,"
   احمدى ربنا يا حبيبتى انا سنتين وقعد يتلكك ومشاكل عشان كل همه الشبكه والهدايا وفسخ ايام امتحاناتى كمان وانا ف طب وخطبها بعدها بكام يوم. تجاوزى الامر وادعى دايما بالزوج الصالح.ربنا كبير
  ","

   الله المستعان !
   
   عوضك الله خيرا ..
  
"
85598,"
   حسبي الله ربنا يجبرك يا بنتي 
 أنا اتسابت من خطيبي من سنتين ولحد دلوقتي ماعرفش ليه :D
ربنا يجبرنا جميعا
  ","

   يا رب !
  
"
85599,"
   يا شيخ عايز ارتبط ومش عارف معجب بأكتر من بنت ومش عارف اعمل ايه
  ","

   لسه؛ محتاج تستوي !
  
"
85600,"
   أمي اتوفت فجأه من ٤ شهور كانت توأمي ياشيخ شكل وطِباع مش عارفه اعيش من بعدها الدنيا وحشه جدا عقلي مابيقفش لحظه ،كل موقف وكلمه وهزار شيفاه قصادي ليل نهار ،بسمع صوتها وقلبي موجوع اوي ،بنشوفها في احلام انها في مكانه احسن بكتير وهي تفضل تقول كدا ، بس انا مش قادره اصبر وحاسه هتجن او اموت ، ادعيلي بالله
  ","

   يا الله !
   
   اللهم اربط على قلب أمتك هذه وثبتها واجمعها بأمها في الجنة.
  
"
85601,"
   لا احنا كاستات بنحب نكد شوف حضرتك مزعلاها في اي بس وهي واخده صلاح حجه مش اكتر 😬
  ","

   فكرة برضه 😬
  
"
85602,"
   يعني يا شيخ هوي يحب انجلينا جولي ويتغزل فيها عادي, اما مرتو تحب محمد صلا حرام !!!!
  ","

   لا ده ينفع ولا ده ينفع !
   
   بلاش استهبال.
  
"
85603,"
   اخده انا ابو 7000 ده انا موافقة 😂😂😂💔
  ","

   مطلوب عروسة تملك جرار زراعي ..
   
   من تتوفر فيها الشروط .. برجاء إرسال صورة الجرار 😬
   
   قاعدين للسقطة واللقطة.
  
"
85604,"
   زوجتي زعلانه جدا ان محمد صلاح مصاب !! ومنكده عليا وعلي العيال وانا اغار من هذا ما رايك ؟!!
  ","

   لا طبعا ده (أوفر) !
   
   دي حاجة وقتية وبنتجاوزها خلاص ونشوف حياتنا ومصالحنا وما ينفعنا ..
   
   بقول لها: اتقي الله.
  
"
85605,"
   كنت معزومه عند خالتو امبارح وانا نايمه جوزها جه مد ايده على جسمى وعمل نفسه بيهرج او بيصحينى وانا معرفش ازاى اصلا ده حصل 
زعقتله وفطرت وروحت ومرضتش اتكلم عشان العيله كلها كانت متجمعه 
نفسيا زى الزفت ٢٩ سنه ومعرفتش اخد رد فعل قوى ومعرفش ازاى مشتمتوش
  ","

   اللي عملتيه صح على فكرة !
   
   احذري منه من هنا ورايح .. وتجنبيه تماما ..
   
   وخدي بالك من لبسك بصفة عامة.
  
"
85606,"
   سابني من شهر يا شيخ من غير اسباب.صبرت وحمدت ربنا علي قسمته.وامبارح بس عرفت انه بعد ما سابني بيومين رجع للي كان يعرفها قبل ما يخطبني 😢😢.انا مقهوره اوي يا شيخ. واهله كمان مساعدينه اللي هو يا ابني اللي انت عاوزها مش مهم ندخل بيت ونكسر قلب بني ادمه بعد سنه خطوبه.مش عارفه اقول حاجه غير حسبي الله.
  ","

   احمدي الله إن ده حصل الوقت !
   
   الله يعوضك خير ..
  
"
85607,"
   فركشت امبارح بسبب اهلها . عايزين شقه ملك وانا اتفقت معاهم على ايجار من الاول وقولت هشترى بس محددتش وقت . قالولى يا شقه ملك يا ارضيه شراء قبل الجواز والجواز لسه عليه شهرين ،قلتلهم صعب   قالولى كل شئ قسمه ونصيب . قبضى فى الشهر ٧٠٠٠ جنيه . للعلم البنت كويسه بس اهلها ضغطوا عليها . رايك !؟!
  ","

   أنت صح.
  
"
85608,"
   بالله عليك ياشيخنا ترد عليا 
انا هتخطب قريب ووافقت علي الشخص ده لانه علي خلق ومتدين بالرغم اني مش حاسه تجاه باي حاجه لاني مازلت بفكر في العريس اللي قبله بس الموضوع انتهي خالص والله ياشيخ ده احنا ملحقناش نتكلم اهله ضغطو عليه يسبني بعد ماقرينا الفاتحه 
انا عايزه ادي نفسي فرصه مع الشخص الجديد بس خايفه
  ","

   ادي لنفسك فرصة .. وأبشري.
  
"
85609,"
   شيخنا ،، انا في ثانويه عامه ومش عارفه اذاكر والصيام مأثر عليا وتركزي قل وبنام كتير ، والدتي دائما بتقولي افطري  ، وبعدين اعوضهم ،، وانا خايفه جدا ومش عارفه اعمل ايه ومش حابه افطر بس مش عارفه اذاكر
  ","

   إياك تفطري !
   
   أحسني فقط توزيع وقتك.
  
"
85610,"
   زوجي غلط في حقي ومكفاهوش .. دا سايبني ليا يومين مكلتش لقمه يادوب افطر ببق ميه عشان اكسر صيامي .. انا ورايحه اصلي كنت هقع وكان نفسي يحصل جايز لما يخاف عليا يفوق من قسوته دي
انا بفكر اشتكيه لابوه هو راجل سكره وبيحبني اكتر من بناته ومستحيل يقبل اي حاجه عليا
بس دي اول مره اشتكيه ؟ انت ايه رأيك ؟
  ","

   وأنت سايبة نفسك من غير أكل ليه ؟!
   
   مهما كان سبب المشكلة .. حافظي على نفسك ..
   
   محدش هينفعك.
   
   واتكلمي معاه .. لو مفيش حل كلمي والده.
  
"
85611,"
   أنا بلبس ملحفه او جلباب لونهم اسود هل ينفع اجيب منهم ألوان غامقه زى بنى غامق او كحلى مثلا ولا ايه اصلى خايفه ادخل فى الألوان
  ","

   ينفع.
  
"
85612,"
   انا وزوجى فى بينا مشاكل الفترة دى وهو غلط جامدالحوليا بيقلولى ان الصح انى اسيبه هو اعتزرلى وبيكلمنى كل كام يوم و سايبنى أفكر ومبيضغطش عليا انا بحبه بس العمله فيا كان صعب وبالعقل مينفعش نكمل سوا تانى مش هنسى احنا متجوزين من سنة تقريبا و كان هيبقى بينا طفل ومحصلش نصيب بسببه وانالسه تعبانة اعمل ايه؟
  ","

   لو صادق في اعتذاره ونية الإصلاح = اديله فرصة.
  
"
85613,"
   بحب زميلتى من قبل ما أعرف يعنى ايه حب أصلاً 
من وأنا عندى ١٢ سنة -أولى إعدادى- 
وأنا دلوقتى ٢٠ -تانية جامعة-
لى سنتين مخصص السجدة الثانية من كل ركعة للدعاء لها ولأن يجمعنى الله بها  وقد يكون نفس الدعاء فى كل مرة 
هل هذا من الإبتداع فى الدين 😓😓
إسمها رقية فلن أدعوك بأبو أنس 
بالله ترد يا أبو رقية
  ","

   لو كان لي مال وجاه = لشفعتُ في جمع مثلكما !
  
"
85614,"
   انا لسه منتقبه جديد ف اول رمضان بعد موافقه والدي ووالدتي الحمدلله🌸
بس انا مغتربه واهلى مسافرين ف لما بنزل اجازه بقعد عند اهل والدتي بس خالتي كانت عزماني ع الفطار ومرضتش اروح(مكنتش تعرف اني لبسته)عشان جوزها كان هيتريق عليا ومكنتش هعرف اكل معاه هو وابنه(اكبر مني بسنتين) ورفضت!
هل انا كدا غلط!!
  ","

   صح !
   
   وهيتعودوا بإذن الله ..
   
   ربنا يثبتك ويبارك فيك.
  
"
85615,"
   @@
  ","

   كلب .. خبيث !
   
   هدديه لو عاد ستخبرين زوجك .. واقفلي عليه الطريق تماما ..
   
   وحاولي تسجلي له مكالمة تبقى دليل معاك.
  
"
85616,"
   قاعد ترد علي الناس وسايب راموس كده من غير حاجه
  ","

   خلاص بأه .. خلونا من السيرة العفشة دي.
  
"
85617,"
   شيخ أنا التي أرسلت لك في رمضان الماضي هذه الفضفضة. أنا الآن طبيبة. أعطاني الله بعض الألم لأمنح غيري الأمل 🌹 أنا فعلا أشكره سبحانه. ذلك الشيء الذي يعيدنا لله دائما. بعض الأحزان هي سر الجمال... جزاك الله عنا خيرا.  جبر الله خاطرك و رضي عنك و أرضاك و أدخلك جنة قبل الجنة
  ","

   الله .. الله !
   
   رب يسعدك ويرضيك ويتقبل منك ..
  
"
85618,"
   مش الاحتفال بعيد الميلاد اصلا حرام؟
  ","

   القضية الوقت مش في هدية عيد ميلاد !
   
   القضية تعرف هل هو فعلا بخيل ومطنش .. ولا مش واخد باله بس.
  
"
85619,"
   هو صلاة الستات ف الجامع مش مُستحب؟؟ بس انا بروح عشان لو قعدت ف البيت هكسل!!
  ","

   روحي !
   
   فضل ونعمة.
  
"
85620,"
   هوا لو شخص مصاب باضطراب شخصيه يا شيخ ، المفروض يقول للشخص اللي هيشارك معاه حياته ولا لا ، ولو اهله رافضين انه يتعالج او رافضين يعترفوا ب ده ، وهوا تعبان يعمل ايه ! ارجو النصيحه
  ","

   لازم يتعالج قبل ما يتربط !
   
   اتقوا الله .. لا تظلموا الناس وتظلموا أنفسكم.
  
"
85621,"
   مخطوبين من سنة و عمره ما جابلي هدية .. و عيد ميلادي كان من يومين رن قالي كل سنة و انتي طيبة و قفل .. مع انه مش بخيل خالص دا لسه شاري تليفون ب 6 الاف جنية
  ","

   قوليها ليه بصراحة !
   
   مجبتش لي هدية عيد ميلاد ليه ؟!
   
   ده أسلم حل.
  
"
85622,"
   مش وحشين ازاي يا اخي؟ مين قال المسألة مسالة فرض؟ في باب من ابواب الجنة مفتوح في ليلة من ليالي رمضان، وناس سابوه وقالوا لربنا: مش عاوزين أجر قيام ليلة كاملة مع الامام  عندنا أولوية اهم بقلوبنا، لعبة! 
فعل قبيح مذموم لا يفعله من يحب الله ورسوله! ""ان يكون الله ورسوله احب اليه مما سواهما""!
  ","

   أهي نظرة الاستعلاء دي أخطر ما في مثل هذه المواقف !
   
   يا رجل احمد ربك وسله العافية .. وانشغل بنفسك، وإياك ترى لها فضلا على أحد من خلق الله.
  
"
85623,"
   طيب انا متركتش التراويح و طلعت البيت اتعكننت :(
  ","

   أقولك الصراحة ؟!
   
   صليت العشا وطلعت قلت أسمع الماتش على كافيه وأصلي التراويح في البيت !
   
   والله كنت قاعد حاسس إني على جمر .. ما اتحملتش ..
   
   قمت ودخلت المسجد وكملت التراويح !
   
   مش هقدر أوصفلك شعور اللذة والجمال اللي حسيته بمجرد دخول المسجد ..
   
   كأني كنت غريبا وعدت لوطني !
   
   مش بأفور ولا بقول إن اللي قعدوا واتفرجوا يعني وحشين ولا حاجة .. ما داموا صلوا الفرض ..
   
   لكن ده فعلا اللي حصل معايا ..
   
   طلعت عرفت الخبر فتعجبت !
   
   الليلة كان درسا جميلا.
  
"
85624,"
   من هذه اللحظة !
  ","

   لن أشجع الريال ثانية ..
   
   أنا لا أحترم الفرق التي تفوز بالسفالة والأذى !
   
   راموس الوسخ متعمد .. لأول مرة أرى هذا الغل في لعب ..
   
   ليهنهم الكأس القذرة.
   
   سبحان الله شاء (عكننة) من تركوا التراويح !
   
   كان شعورا عجيبا في مساجد مصر الليلة.
  
"
85625,"
   ع قد ما بحب كلمه القاكم يا صحبه الجنه 
ع قد بزعل لما اشوفها عشان حضرتك بتقفل
  ","

   معلش سامحوني ..
   
   وقت رمضان وظروف مصر مش بادينا !
   
   استعينوا بالله .. ولا تخلوا حاجة في الدنيا -مهما كانت- تيأسكم من رحمته وإن الفرج -مهما طال انتظاره- جاي .. والله جاي ..
   
   ومش لازم كما نتمنى !
   
   لو لم يكن منه إلا لقيا الله وهو راض عنا = فكده نعمة .. نعمة أوي.
   
   ألقاكم يا صحبة الجنة 💚
  
"
85626,"
   هو ستر ربنا عظيم كدا إزاي ، ناس كتير حواليا شايفني مثالية و بيطلبو مني النصيحة  و أنا فيا بلاوي يا شيخ بلاوي   💔
  ","

   كلنا والله فينا بلاوي !
   
   المهم ما ننساش نفسنا .. ونظل نتعبد لله بالذل.
  
"
85627,"
   مبسوط والله أني شوفت حضرتك النهارده
ربنا يسعدك ويبارك فيك ويجمعني بك مع النبي في الجنة
  ","

   أكرمك الله يا مهاب !
   
   أحرجتني والله بكرمك .. وما أستاهلش تيجي من المحلة مخصوص عشان الخطبة يعني .. وكان المفروض أفطرك ..
   
   ربنا يبارك فيك ويتم عليكم بخير.
  
"
85628,"
   دايما إن دا إبتلاء من ربنا ونفسي ربنا يجبر بخاطرها ويعوضها شافت أيام ذل كتير والله هي اللي بتجيبلنا طلبات البيت كلها رغم مرضها ورغم ان ليا أخ كبير بس هو مش بيطيعها خالص ، وضعها دلوقت إتغير وبقت مريضة فيرس ولسه المعامله منهم زي مهي بالله عليك تهون عليها وتبشرها بكلام وهخليها تقراه أنا نفسي أهون عليها
  ","

   هتعرفي قيمة صبرك ده بين يدي الله !
   
   فاوعي تيأسي أو تحزني ..
   
   الدنيا أيام معدودة .. ومفيش حاجة بتضيع عند ربنا ..
   
   سأدعو لك كثيرا.
  
"
85629,"
   بحاول انصح صحابي بحاجات ناقصه فيا بس بعمل كده علشان بخاف عليهم وهم بيفهمو غير كده اعمل ايه
  ","

   لا تنصحي إلا من يحسن القبول !
   
   واشتغلي على نفسك .. ده المهم.
  
"
85630,"
   كنت بكره الناس الى بتعمل معصيه ما وانتقدهم بينى وبين نفسى  دلوقتى بقيت اقع ف المعاصى دى 😢
انا منافقه
  ","

   يا ريتك سمعت خطبة النهاردة !
   
   سبحان الله كانت عن نفس الموضوع ده.
   
   ربنا ييسر وأعرف أرفعها ساوند كلاود.
  
"
85631,"
   بسرح كتير ف الصلاه ي أبي ايه الحل
  ","

   تصلي .. وتجاهد نفسك تركز .. لا تيأس.
  
"
85632,"
   مش خسران حاجه ازي بس يا دوك 
طلما مدريدي يبقي حضرتك لازم تشجع مدريد 👌
  ","

   عن نفسي بتمنى صلاح يجيب هاتريك .. والريال يفوز.
  
"
85633,"
   انا اسف بس حضرتك بتحضر ايه و لا بتمتحن ايه
  ","

   طيب عشان الأسئلة كتيرة من الناس الجداد !
   
   أنا عجوز يا جماعة 😬
   
   وخريج علوم كيمياء / المنصورة ٢٠٠٧
   
   لكن منتسب الآن لكلية آداب علم نفس / المنصورة ..☹️
   
   والله الموفق والمستعان.
  
"
85634,"
   من سيربح نهائي دوري أبطال أوروبا؟
  ","

   بالنسبة لي مش خسران حاجة !
   
   ريالي .. مصري .. بيحب أبو صلاح.
  
"
85635,"
   ليه حاطط سما بتعيط
  ","

   سما = عالية .. نقية .. كريمة ..
   
   بتعيط = رحيمة .. وفيها حزن؛ لعله سر جمالها !
   
   هذا المعنى يأسرني .. تماما ..
   
   وأرجو أن يأسرني غيره معه .. يوما ما.
   
   يلا يا ولاد .. هذه ليلة مباركة ..
   
   الحقوا شربة مية وركعتين .. الأماني هنا بين الكاف والنون.
   
   ألقاكم يا صحبة الجنة 💚
  
"
85636,"
   انا بمتحن مكانك ف مدرج عربي 💓بتفائل لما اشوف اسم حضرتك وبحل بنفس 
ربنا يجبر خاطرك 🌺
  ","

   ههههههه
   
   الله يكرمك .. اوعى تقطع الورقة عشان بنسى رقم الجلوس 😬
  
"
85637,"
   انا بغير من والدة زوجى لو كلمها كتير
حتى بنت اخته بغير منها لو كلمها هى مقاربة ليا ف السن وواخدة عليه اوى وده شئ بيضايقنى غصب عنى
أعمل اي
  ","

   تكبري دماغك كده، وإياك تبيني ده عشان ما يقفش منك !
   
   خلي حبك ناضج ويسعد .. مش رغبة في الامتلاك تخنق.
  
"
85638,"
   مش بقول غير ربنا يجبر خاطرك زي م جبرت خاطري بالدعوات الجميلة دي ياشيخ محمد من وقتها وانا مبسوطه والله، سبحان الله فعل بسيط ولكنه أدخل السرور ع قلب مسلم، ربنا يباركلك ف أولادك، ويرزقك الخير من حيث لا تحتسب، تركت ف نفسي أثر جميل وأنرت العتمة ف جزيت الفردوس الأعلى عنا. 🌸
  ","

   الله يرضى عنك .. ويبلغك مناك !
   
   والجميع .. آمين ..
   
   ليتني أملك إسعاد الناس جميعا بما يرجون ..
   
   غير أن الله حكيم رحيم فيما يعطي .. وفيما يمنع ..
   
   لو حقق لنا كل أمانينا كما هي = لأهلكنا كثير منها !
   
   اللهم بعلمك وقدرتك .. هب لنا ما يرضيك عنا .. يسعدنا، وعنك لا يحجبنا .. حتى نلقاك بخير حال ..
   
   آمين.
  
"
85639,"
   هو انا ينفع اتزوج وانا جوايا الوجع الرهيب دة !
احساس بالخوف وقبضة القلب مش بيروح مع ان الموضوع منتهي من 7شهور بس الوجع هو هو فقدت احساس الامان ..ذكريات ال8سنين مش بتروح ابدا عن بالي بس قدر الله ....
ازاي هقدر ابدا مع انسان تاني مش قادرة استوعبها ...
  ","

   النسيان قرار !
   
   - النسيان قرار .. مش زرار:
   
   ( ١ / ٢ ) :
   
   ‏https://www.facebook.com/m.atiia.soliman/videos/1527835560629617/
   
   ( ٢ / ٢ ) :
   
   ‏https://www.facebook.com/m.atiia.soliman/videos/1527841867295653/
  
"
85640,"
   شيخ محمد .. اسمك موجود في ورقة بأسماء ناس بدعيلهم كل يوم في رمضان .. تحب ادعيلك ب إيه ؟ 😃
  ","

   بصلاح الحال والبال !
   
   والرضا .. والستر.
  
"
85641,"
   يأست
  ","

   اكسر همزتك !
   
   واكسر همومك بالسجود ..
  
"
85642,"
   هى البكتيريا اللى بذاكرها دى هتخلص امته
  ","

   لما تستخدم صابونة ديتول 😛
  
"
85643,"
   مش ربنا بيقول ولكم في القصاص حياة
  ","

   بس مش غابة هي .. كل واحد ياخده بإيده !
  
"
85644,"
   راحة البال يا شيخ كل ماافتقده ف حياتي هو راحة البال و هو شئ مزعج و مقلق جداااا و بيفقدك متعة و لذة كل حاجة ف الدنيا و راحة البال مش موجودة بسبب كثرة التفكير ف كل شئ عقلي مابيبطلش تفكير لدرجة أن الصداع موجود ع طول اعمل ايه عشان ابطل تفكير و اوصل و لو لجزء بسيط من راحة البال
  ","

   محتاج استشارة طبيب نفسي .. بسيطة بإذن الله ..
   
   من كم يوم كنت قاعد مع واحد غني جدا .. قالي: ببقى نايم وحاسس دماغي شغالة، مش بتفصل !
   
   الله المستعان.
  
"
85645,"
   أخبرني يا شيخ
مسافر للدراسة ويمكن أتزوجها بعد 3 سنين ممكن اطلب منها تنتظرني حتى اتقدم بعد سنة او سنتين اخاف تضيع مني و انا حبيت و عفيت لعدة سنين
  ","

   اخطبها الآن !
   
   لا تعلق بنت الناس على ظروف مش مضمونة يا غالي.
  
"
85646,"
   يا شيخنا انا عليا تار .. ومش عارف اعمل ايه
  ","

   إن كنت مطلوبا فالله يحفظك ويرعاك .. اهرب، سافر ..
   
   وإن كنت طالبا فإياك إياك والدم الحرام !
   
   دع القصاص ليوم القصاص.
  
"
85647,"
   أنا متسحرتش لسه 
مستنيه ترد عليا 😤
  ","

   قومي اتسحري .. وصلي ركعتين وادعي .. وادعيلنا معاك ..
  
"
85648,"
   انت باقه 😂😂😂😂
  ","

   والبقباقة مش شغالة 😬
  
"
85649,"
   انت بتتأخر علينا ليه😒😒
  ","

   كنت بشحن وبفعل باقة النت 😢
  
"
85650,"
   لو حد شافني بهدوم البيت بس غصب عني وعنه كان في الصاله ومعرفش ان حد برا وانا خرجت بس جريت بعدها ومضايقه من ساعتها هو كده انا عليا حاجه انا مش عارفه هبص في وشه ازاى بعدها !😕
  ","

   انسي الأمر .. كأن لم يكن.
  
"
85651,"
   اريد أن اذهب الى الله
اريد الجنة⭐
  ","

   ومن لا يريد !
   
   المهم صدق السعي.
  
"
85652,"
   مش ناوي تيجي المنوفيه بقا😂😂
  ","

   الضحكة دي مش مطمناني 😬
  
"
85653,"
   "" جدهن جد وهزلهن جد "".. لو قولت لخطيبي زوجتك نفسي وهو قبل الزواج مني هل كده يبقي تزوجنا! و ايه تفسير الحديث يا شيخ الله يرضي عليك 🌸
  ","

   لأ .. يبقى بتستهبلوا بس !
  
"
85654,"
   هو انت من المنصوره
  ","

   صباح الفل 😃
  
"
85655,"
   فين الناصية دي 🙇 عند جيهان مثلا ولا قريبة من كلية ايه ؟ وفيه مسجد النساء ولا
  ","

   مفيش مصلى نساء في هذا المسجد.
  
"
85656,"
   مسجد اييييييه؟
  ","

   مسجد خالد ابن الوليد - حي الجامعة، المنصورة.
   
   (ناصية محسن كوفي).
  
"
85657,"
   إذا كنت ستفقد الذاكرة غدًا، فما هي الملاحظات التي ستكتبها حتى تتذكرها؟
  ","

   طب بلاش بكرة عشان الخطبة الله يسترك !
   
   مش هتعقل بأه يا آسك ! 😬
  
"
85658,"
   اية الاسباب اللي ممكن تخليك تتجاهل سؤال  شخص ما؟! .. حتى نتجنبها  
عشان حضرتك لما مبتردش بحس اني مزعج ! ولو انا فعلا هسبب ازعاج فبلاش اسأل !
  ","

   طيب يا رب الكلام ده يكون واضح ويتفهم !
   
   أولا: مفيش أي إزعاج .. أنا قاعد هنا عشان أسمع الناس أصلا ..
   
   لكن ..
   
   معدل اللي بيوصلني وقت أما أكون فاتح بيكون بمتوسط خمسة أسئلة في الدقيقة ..
   
   يعني لو خدت في إجابة دقيقتين يبقى آدي عشرة أسئلة جديدة وهكذا ..
   
   بالتالي مفيش قاعدة تحكم اختياري إلا قدرتي على القراءة أولا .. إني أشوف السؤال أصلا يعني .. وثانيا معرفتي للإجابة ونشاطي لها !
   
   يعني فيه أسئلة مش بشوفها أصلا لأني فعلا ما بلحقش .. وفيه أسئلة بشوفها لكن مش بكون عارف إجابتها، أو عارف لكن أفضّل الصمت عنها !
   
   مسألة أجوبة الهزار أو (الألش) فده لأني حابب أفك جو الصفحة، ما تتحولش كلها لهموم ومشاكل وبس .. وده أثره بيكون كويس حتى على أصحاب تلك الهموم .. في النهاية يعني محتاجين نبتسم، رغم كل شيء !
   
   وأحيانا فعلا بكون أنا اللي محتاج كده .. أنا اللي محتاج أتنفس شوية وأبتسم معاكم .. ويمكن دي طريقتي الوحيدة الآن مع البشر في حكاية همومي أنا كمحمد !
   
   فأرجو محدش يزعل مني .. لأني بيسوءني جدا اللوم من نوعية: ""يعني سايب أسئلة مهمة وقاعد تهزر"" !
   
   معلش .. نستحمل بعض ونلتمس العذر لبعض ..
   
   وعزائي لمن لم أستطع إجابتهم إنهم غالبا بإذن الله هيلاقوا إجابتهم في أسئلة غيرهم أو ببحث بكلمات مشابهة في الأرشيف أو بتصفح في الإجابات القديمة .. أو على الأقل يجدوا المواساة على طريقة: ""اللي يشوف بلاوي الناس تهون عليه بلوته"" .. أو حتى يرتاحوا شوية بمجردة كتابة همومهم وتحويلها من زفرات تحرق، لحروف تنطق !
   
   بكرر الكلام ده عشان الكرام اللي شرفونا جديد بالذات ويكثرون من اللوم على عدم إجابتي كل الأسئلة .. مع العلم أن الأسئلة غير المجابة عندي الآن بلغ ٤٥٧ ألف سؤال !
   
   سامحوني .. وتقبوا عذري، واعتذاري ..
   
   الله يرضى عني وعنكم جميعا .. ويسددنا لكل خير .. ويديمنا صحبة على درب الجنة .. آمين 💚
  
"
85659,"
   ماذا لو رضي الله؟
  ","
  😭😭
  
  ما فاتنا شيء .. والله ما فاتنا شيء.
  
  يا رب .. رضاك أعظم مقصود .. وأنت رحيم، ودود ..
  
  ألقاكم يا صحبة الجنة 💚
  "
85660,"
   ماذا لو أن القلوب علي أشكالها تقع ؟
  ","

   لن تقع !
   
   ستظل تحلق ..
  
"
85661,"
   ياشيخ انا بطني بتوجعني جدا 💔 اعمل ايه 😭
  ","

   صلي العصر ونام .. وقوم على الميه والعصير علطول 😃
  
"
85662,"
   انت اخيرا فاتح !
انا بابا بيتحكم ف حياتي في كل حاجة 
مبعرفش انام الا لما ياذن ،اكل اكل معين لازم ياذن ،اشوف مين في الشارع اقوله ،اتكلم انا وماما نقوله بنقول ايه 
كل برايه 
انا عندي 21 سنة دخلت الكلية برايه وبيقولي الجواز براي 
مش حاسة اني بتحكم ف اي حاجة في حياتي حتي لو هايفة
  ","

   تقدري بالتدريج تحجمي ده !
   
   آه مهمتك مش سهلة طبعا .. لكن لا تظلي على هذا الاستسلام، وتجنبي الصدام.
  
"
85663,"
   ابو انس 😀 كمية الناس اللى بخليها تتابعك ع الاسك رهيبه اه والله😂 لدرجة بخليهم يعملوا اسك مخصوص علشان حضرتك😊ولو حد متخانق معايا بقوله بسلامه بس خليك متابع ابو انس😂مبسوطه جدا بدا علشان نصائح حضرتك قيمة😄
  ","

   ما تبقاش تنسى نسبة من الأرباح هنا يا آسك .. يا معفن !
  
"
85664,"
   ""ستراودك الشكوك حول نفسك عندما لا تجد اجابه لسؤالك ، لماذا رحلوا !..""
  ","

   أنا أقدر هذا الشعور البشع تماما .. سيما حينما يحرصون على إشعارك بأن العيب فيك !
   
   لكن لن تنجو منه إلا بالسلام النفسي الذي يغمرك .. بمراجعة نيتك .. بالتفتيش في قلبك ..
   
   نعم .. أخطاء مشتركة هنا وهناك ..
   
   لكن أنا ما زلت بخير .. رغم كل شيء.
  
"
85665,"
   هو مش المفروض يا شيخنا من رأى منك منكرا فاليغيره!!!!
  ","

   أيوه .. بس تغيير لا يترتب عليه منكر أكبر !
  
"
85666,"
   لو اكتشفت ان بنت عمى بتكلم صبيان ع الاك بتاعها وهى اكبر منى اتصرف ازاى..
  ","

   ملكيش دعوة.
  
"
85667,"
   اه والله وهم .. حسيت بنفس الشعور .. بعدين قلت اصحي يا بنت بكفي هبل .. ادعي بالرجل صالح لا تحددي انت ربما اره ملاك .. ويطلع شي تاني  :)
  ","

   عاش 👍🏻
  
"
85668,"
   متروحيش تصلي وراه وحاولي تبعدي لو بتراقبي حسابه اعمليله بلوك نصيحه من اختك خايفه جدا توصلي لمرحلة صعبة جدا
  ","

   بالضبط.
  
"
85669,"
   انا استهلكت كل مشاعري وبقي ماليش لزمه يا ريتني سمعت منك
  ","

   تقدري تقفي من تاني .. تقدري ..
  
"
85670,"
   نفسي ربنا يستجيب دعائي 
هل من نصيحة ؟
  ","

   ياااه !
   
   آية الدعاء وسط آيات الصيام .. ""وقال ربكم ادعوني أستجب لكم .."" ..
   
   اجتهد كثيرا وتحر الأوقات المباركة ..
   
   عند الإفطار - وقت السحر - بين الأذان والإقامة ..
   
   جبر الله خاطري وخاطرك والجميع ..
  
"
85671,"
   يا شيخ انا حبيته من ٣ سنين كان بيحفظني قرآن وبشوفه في المكان اللي ساكنين وبعدين من اول رمضان إمام المسجد اللي بصلي فيه بكيت ببكي وانا بصلي وراه وادعي انه من نصيبي احساس فظيع لا يوصف فعلا 😢😢
  ","

   غالبا وهم يا بنتي !
   
   أنت شفت صورة جميلة له فتعلقت بها ..
   
   (فرملي) سألتك بالله قبل ما تستهلكي قلبك ومشاعرك.
  
"
85672,"
   احلى حاجه بحبها فيك ياشيخنا انك فاهم الدين كويس مش حافظه .. 
وبحب اخلاقك القريبه من اخلاق الرسول ربنا يحسن خلقك كمان وكمان وربنا يرضى عنك
  ","

   يا رب يجعلني كذلك .. يا رب يجعلني كذلك ..
   
   يا رب 🤲🏻
  
"
85673,"
   وعلى رأي اسمه ايه : وطن يعني حضن :)
  ","

   أوعدك هنزل هاشتاج:
   
   #الحرية_لأدمن٣  😬
  
"
85674,"
   ي شيخ ماما بتسألك 👀👀 والدي بيصرف علينا و بيجيب كل حاجه نطلبها منه بس بعد خناقه كبيره جدااا .. يبقا حرام لو اخدنا فلوس من وراه و نجيب إلي عاوزينه ؟ خصوصاً كان فيه فلوس شايلها و ناسيها .. حرام لو اخدناها و صرفناها من وراه ؟!
  ","

   المهم تكون لحاجة ضرورية هو يبخل بها !
   
   غير كده = لأ.
   
   واستعينوا عليه بالدعاء ..
  
"
85675,"
   ولا حضن أدفى من ونس في النفس 😌🌸
  ","

   وحدي .. لكن ونسان :)
   
   قوم يلا يا عزوبي يا متيبس منك له له لها.
  
"
85676,"
   بعيدا عن الاحضان يا شيخنا بعتلك سؤالي ٣ مرات والله بالله رد ..
  ","

   يلا .. يلا !
   
   ماسورة حرمان يا ابني انفجرت ومش عارف ألمها 😢
  
"
85677,"
   أنا شاب وبقولك جاى فيفا 18 واجيلك المنصورة بس لو حضرتك اتغلبت يبقى المكسب الضعف لانها مش ارضى ماشى
  ","

   تعالى وأنا أفطرك .. سواء أنت اتغلبت أو اتغلبت 😬
  
"
85678,"
   ما انتوا طلعتوا شيوخ زي العسل اهو ..امااال فيه اييي😂
  ","

   مسم !
  
"
85679,"
   السؤال ده فكرني بلوتسو ابو الاحضان  ، في قصة حياة لعبة اسأل انس عليه
  ","

   يا موسوعة أنت 😘
  
"
85680,"
   هو حضن الاخوات لازم يا ابو أنس ولا طبطبه وقبله على الرأس كفاية
وحيدهم وهم أصغر مني
  ","

   واحدة (دايري ميلك) أحسن من كل ده صدقني 😬
  
"
85681,"
   😂😂😂😂😂 انت بتتريق علي عبد العاطي😂
  ","

   هي جت عليه !
   
   السؤال ده شكله هيوديني في داهية ..
   
   اطلعوا من هنا يلا .. كفاية كده.
  
"
85682,"
   انا قررت اطلق ...بس لما كنت اكتب الميزات والعيوب كنت بكتب اهم ميزه انه بيحضنى اه والله... وده خلانى صبرت كتير على اذى واهانات وضرب  ...موضوع الحضن  والعاطفه فعلا مؤثر جدا  بطريقه لا يتخيلها الرجال ...
  ","

   يا الله !
  
"
85683,"
   يعني هنتحضن يا شيخ 😪😪😪
  ","

   ههههههه
   
   الأسئلة مالهاش حل !
   
   حالكم يصعب على الكافر أقسم بالله.
  
"
85684,"
   احضني المخده بتاعتك حلوه برضو:-) 
او احضني نفسك الدكتور شهاب كان قال 
طريقه حلو لكده ولا ايه رأيك يامولانا
حلوه الواحد يحضن نفسه دي والله حلووه 
عن تجربه😊
  ","

   حلوة طبعا !
   
   ده كلام علمي يا جماعة .. بس احنا بنديه كده في إطار سهل كأنه صباع كفتة 😬
  
"
85685,"
   انا بروح لماما وبقولها عاوزة جرعة حنان يا حاجة يلا  احضنيني 😂💔
  ","

   نبع الحنان بترد بالشبشب علطول .. قومي ذاكري بلاش مياصة 😏
  
"
85686,"
   انا بحضن دبدووبى ❤️
  ","

   طيب بصرف النظر عن الألش !
   
   مسألة تعويض الحرمان العاطفي (بالذات البنات) بقطة مثلا أو حكاية الدبدوب دي، ما دامت بقدر ما صحي .. لا يصل لإدمان مرضي = كويس، مش وحش.
   
   الشباب مثلا بيطلعوا غلهم في البلاي ستيشن .. عادي 😬
  
"
85687,"
   يا شيخ أنا نجاااااااااااااااااحت😃
  ","

   آدي التعليم اللي بينجحكم وأنتم بتكتبوا غلط 😏
  
"
85688,"
   الحمد لله عمري ما احتضنت لا من ام ولا من أب ولا اخ ولا اخت
  ","

   عادي !
   
   أيوه ده العادي في حياتنا دي ..
   
   فيا هتسند نفسك بنفسك مستعينا بالله ثابتا بصلتك به .. يا هتضيع !
   
   مفيش حل وسط في هذه المساحة.
  
"
85689,"
   ⤵⤵⤵⤵
انا نفسي اخواني يعاملوني بحنية يعوضوني ..ومروحش لحضن خارجي. 
و يودوني و يسألو عليا 
 بس مفيش حد كده يا مولانا
 والله تعبت 😔
  ","

   ما هو ده المقصود بإن الثبات بثمن، والجنة غالية !
   
   مش معنى الحرمان = إننا نستسلم للغلط.
   
   الله يحفظكم .. جميعا ..
  
"
85690,"
   طب زوجي بيفر ف تليفوني بعد الفرح لقاني  كنت فاتحة صور وحشة فأنا مش فاكرة الصور دي خالص وانا كنت ممكن افتح حاجات بس دي مش فاكراها خالص وحسيته كمين منه وخصوصا انها صور بنات عارية فهفتحها ليه يعني وأنكرت
  ","

   ربنا يهديكم جميعا وتبطلوا لعب العيال ده !
  
"
85691,"
   شاب اراد الزواج بي بعلم اهلينا ثم اصر علي مقابلتي فوافقت فحدثت بعض التجاوزات فقطعت كل وسيلة تواصل(رغم تعلقي به) لندمي ومرت شهور طننت فيها انه لن يف بوعده ثم سالني احد زملائي ان كان لي قبول له فقلت نعم فقال سيكلم والدي بعد عام ثم اراد الشاب الاول ان يتقدم.من اختار فكلاهما حسن الخلق ؟
  ","

   الشاب الأول.
  
"
85692,"
   غير السائلة ، ليه لا يكاد أحد يخلو من مثل هذا !؟ 
ليه الناس مش نقية و صالحة علنا و خفيا !؟
  ","

   لأنهم ليسوا ملائكة معصومين .. وليسوا في الوقت نفسه شياطين مردة !
  
"
85693,"
   طاب اقوله اني فتحت فونه وكدة ولا لا
  ","

   لأ .. ما تكسريش الثقة والستر بينكما.
   
   طنشي الأمر وتجاوزيه فقط ..
  
"
85694,"
   ليه دايما بنحتاج لحد يحضننا
  ","

   سؤال زي ده رغم إنه بيتسفز طاقة الألش .. لكن فعلا ما ينفعش يتألش عليه !
   
   مين فينا مش بيحتاج حد يحضنه ويقوله: أنا معاك .. ما تخافش !
   
   وعشان كده الثبات له ثمن .. والاحتساب يوفق له الصادقون .. والابتلاء بالحرمان لا يضيع عند الله .. والفائز بالنعمة ليس بالضرورة أفضل ممن سواه !
   
   عشان كده الجنة غالية .. أوي.
  
"
85695,"
   ليه معظم الشيوخ بيقولو ان اي بنت بتحب ولد مش هيبقي من نصيبها مع ان ""الدعاء بيغير القدر "" ولا دا غلط 
طب ليه ربنا بيخلينا نقابل الشخصيه دي ونحبها ونتعلق بيها طالما مش من نصيبنا من مفهومي ان ربنا عارف ان دا خير ف بيخلي يقابلك في حياتك وتحبه وتجوزو في الاخر هل دا غلط  !
  ","

   مش كل اللي هنقابله هنحبه !
   
   ولا كل اللي هنحبه هيكون نصيبنا !
   
   ولا كل اللي بنحبه لازم يبعد عنا !
   
   ولا كل اللي نتعلق به فيه الخير .. ومش لازم حكمة ربنا متعلقة بتمام الأمر، ممكن متعلقة بابتلاء نتعلم منه !
   
   مفيش أي قاعدة تحكم هذه الأمور.
  
"
85696,"
   ي شيخ...خطيبي نسي فونه عندنا لاسف فتحت الفيس بتاعه لقيته عامل سيرش ع حااجات وحشة جدا😐😑 مع انه حد كويس ومحترم الا اني فقدت ثقتي فيه حاليا..انا بفكر في اني مااكملش معاه..قولي اعمل اي بالله💔💔
  ","

   لا يكاد أحد يخلو من مثل هذا .. للأسف !
   
   المهم ما يكونش واصل لمرحلة الإدمان ..
   
   ما دام مصلي وأخلاقه كويسة فده هيزول مع الزواج بإذن الله ..
   
   طبعا أنا مش ببرر الفعل .. أنا بفهمك إن ده الواقع !
   
   طنشي .. واستغفري ربنا من تجسسك عليه .. وادعيله.
  
"
85697,"
   الجيران الجيران يا أبو أنس 
كلمة ليهم الله يكرمك يراعوا الجيرة وحقوقها الموضوع فاق الحد بصراحة
  ","

   ايه هو أورانج ما وصلش لهم ! 😬
  
"
85698,"
   أيهما تفضل أن تقابله، شخص من الفضاء أم شخص خارق؟
  ","

   شخص أحبه.
   
   ربنا يهديك يا آسك وتعقل ..
  
"
85699,"
   ازاي اعالج خوفي من المستقبل اللي مضيع عليا الحاضر ومش قادره اعيشه
  ","

   لو قربت من ربنا وعرفتيه = سيفيض قلبك بمعنى الطمأنينة.
  
"
85700,"
   انا عملت حضرتك فیفوریت عشان اول ما تفتح اعرف 
عندی 22 سنه اتاخرت سنتین ف الکلیه بسبب غبائي و ان علقت نفسي بحد دمرني او هو معملش حاجه بس انا الي كنت مغفله و فضلته ع كل حاجه بس فوقت والله و توبت و بصلي و بستغفر كتير و بدعي ربنا يغفرلي ادعيلي انجح نفسي افرح بنجاحي زي زمان نفسي افرح ابويا وامي 💔
  ","

   الحمد لله الذي نجاك !
   
   حمدا لله على السلامة ..
   
   التجربة اللي ما تموتش = بتقوي.
  
"
85701,"
   العرق السوس ولا التمر 😂⁦✍✍✍
  ","

   العرق سوس .. شراب الكييفة، أصحاب المزاج الخاص :)
  
"
85702,"
   اتمنى شربة مياااه 😭😭😭
  ","

   سبحان الله !
   
   أد إيه الواحد منا ضعيف .. وأد إيه الدنيا دي فعلا بسيطة ..
   
   لما كل حاجة تختصر فعلا في شربة ماء ..
   
   شربة ماء هي غاية مناك وتمام راحتك .. شربة ماء على الفطار ما بيكونش عندك بعدها نفس لحاجة .. شربة ماء تعيدك للحياة !
   
   دروس بجد لازم نقف معاها ونتعلم .. ونحمد ربنا على العافية.
  
"
85703,"
   بحبك في الله يا شيخ محمد
ولد علفكرة✋ 😅
  ","

   الله يحبك ويرضى عنك 💚
  
"
85704,"
   ادعيلى ي شيخ أحقق اللى بتمناه
  ","

   ربنا يحقق لك اللي يرضيه عنك.
  
"
85705,"
   بفرح جدا لما حضرتك تفتح وكنت بذاكر اول م جالي نوتيفيكشن سيبت المذاكره 😂
  ","

   مش عارف أهاليكم المفروض يدعولي ولا بيدعوا علي ! 😬
   
   يا رب أنت عارف النية يا رب 😌
  
"
85706,"
   فاتحه ومشتنيه حضرتك وقولت اكيد هيفتح😄😄
ادعيلي انجح واعدي السنه دي علي خير  ويرفع شأني واكون دكتوره شاطره...الدعوه دي هتفرحني جدا
  ","

   يا رب تبقي دكتورة شاطرة، موفقة، سعيدة في حياتك ..
   
   وكل اللي زيك.
  
"
85707,"
   ما انعكاس كلمة  "" الصداقة"" على قلبك ؟
  ","

   ظل وسط هجير الحياة !
  
"
85708,"
   الي متي يجب على الابن ان يقبل يد ابيه وجده ف الأعياد 😅
  ","

   إلى أن يموت !
   
   ومش في الأعياد بس ..
   
   تعودت مذ وعيت أن أقبل يد والديّ وأجدادي كلما صافحتهم.
   
   لها معنى جميل .. جدا ..
  
"
85709,"
   بجرب حظى .. صباح الفل يامولانا
  ","
  😬
  
  ألقاكم يا صحبة الجنة 💚
  "
85710,"
   صف لنا شعورك عند رؤيتك الاولى للكعبه 💙
اشتقنا والله دعواتك بالزياره
  ","

   سبحان الله !
   
   كانت تكرارا لرؤيا رأيتها وأنا طفل .. بتقاصيلها ..
   
   جلال يغمر كل ذرة فيك ..يظل طعمه منفردا مهما تكررت زيارتك ..
   
   اللهم لا تحرمنا، ما أحييتنا.
  
"
85711,"
   هنروح الجنة بأمر الله 😍💙
  ","

   جميعا يا رب .. آمين.
  
"
85712,"
   طب لو العكس ؟؟
  ","

   أيضا لا يكفي !
   
   أنتم تعاشرون طباعا وأخلاقا .. مش هاردات وفلاشات.
  
"
85713,"
   طب مبقولك حاجه
م تيجي اليكس افطرك ع البحر وترسيني ع الزيتونه!
رمضان حلو اوي هنا ع البحر 😅
  ","

   لا أرسيك على اللمونة الباقية من عصرها على الجمبري اللي هتعزمني عليه ! 😬
   
   أكيد حلو .. دي اسكندرية الحلا كله.
  
"
85714,"
   😢😭😭هو حضرتك مش بترد ع بنات طيب..!؟
بالله عليك.. ربنا يخليك أنس ويجعله صالح ويسعدك فيه دايما... ادعيللي عشان امتحااااني بقا ونبي😯😥
  ","

   أنا مش برد على بنات !
   
   يا مري ياني 😢
   
   هو حد جايبلي الكلام غيركن 😬
   
   يلا ربنا يوفقكن وينجحكن .. هتروحوا من ربنا فين 😃
  
"
85715,"
   الضوافر الطويلة دي بتساعد في حاجات مش ولا بد 😁
  ","

   أهو يا جماعة شوفوا الأدمن بيقول ايه !
   
   ويقعدوا يخنقوا على الناس في قطوف ويبلكوا التعليقات المتجاوزة .. زعموا 😬😃
  
"
85716,"
   طب نسأل تاني
هل يكفي انها حافظه القران وكمان طلعت الأولي ف المسابقة عشان اتقدم لها و اخبطها!🤔
  ","

   لا، ليس كافيا !
   
   هب أن امرأة حافظة القرآن والكتب الستة ثم لا تحسن التبعل لزوجها .. هيعمل إيه بأه هو بحفظها ؟!
  
"
85717,"
   كنت بشرب ساعة الادان بس مسجد بعيد مسمعتوش غير وانا بقرب من الشباك صدفه بعد ما شربت لاقيته بيقول حى على الفلاح وبعدها بدقيقه اذن المسجد اللى جنبنا..اقضي اليوم؟
  ","

   لأ.
  
"
85718,"
   طب أنا بآكل ضوافري :""(
  ","

   أريح حاجة .. بلا وجع قلب 😂
  
"
85719,"
   يا شيخ 3 ثانوي ازهر وامتحاني زي النهاردة  الاسبوع اللي جاي :)) 
عمري ما هنسي السنة دي فعلا ، كانت سنة جميلة 
ادعيلي تخلص علي خير واجيب المجموع اللي يفرح ماما
  ","

   يا رب يوفقك ويحفظك ويتم عليك بخير .. وكل اللي زيك ..
   
   وابقي بشرينا.
  
"
85720,"
   الله يبشرك بالخير 😂😂😂😂😂
  ","

   الله !
   
   وأنا مالي يا لمبي 😬
  
"
85721,"
   هو انا ابقى آثمه يا شيخ لو قلعت النقاب
  ","

   لأ !
   
   لكن إياك تكون دي خطوة لتدهور مستوى عباداتك لتضرب الأساسيات.
  
"
85722,"
   لو واحده خطيبها بقاله كم يوم مش بيكلمها واكتشفت فجأة إنه لغي الادد  المفروض تكلمه تفهم منه ولا تعمل إيه ؟
  ","

   ده راجع لطبيعة العلاقة والمشكلة اللي قبل الموقف ده !
   
   الإجراءات دي غالبا مقدمات فركشة.
  
"
85723,"
   بس يا شيخنا انا طبيبة وضوافرى لازم تبقى قصيرة هل ده يتعارض مع كونى أنثى
  ","

   أبدا يا دكتورة .. أبدا !
  
"
85724,"
   لو بتتنضف وبنهتم بيها جدا
  ","

   طبعا ميت سؤال استدراك من البنات !
   
   مش بشكك والله في نظافتكن .. وعارف أد إيه بيكون شكلها مرتب ومظبوط ..
   
   وما بحبش للبنت تقص ظوافرها تماما كالرجل .. لكن في نفس الوقت المبالغة في طولها مش حاجة كويسة مهما كانت نظيفة.
  
"
85725,"
   هل ترى الجمال شيئا ثابتا؟
أعطنا رأيك وفلسفتك عن الجمال.. نود قراءة نص جميل من تحت يديك..
  ","

   إن كان الإيمان يزيد وينقص، فكل ما دونه أولى !
   
   لكن أحدهم سيظل دوما جميلا في روحك .. مهما تغيرت ملامحه في عينك.
   
   الجمال هو الحكم النهائي للحب ..
   
   بعضهم يقول: أحببته لأنه جميل ..
   
   وأنا أقول: لأني أحبك .. فأنت الجمال، كله.
  
"
85726,"
   هل فعلاً الضوافر الطويلة عليها شياطين؟
  ","

   لأ عليها (يع) 😬
  
"
85727,"
   ماهو الجمال من وجهة نظرك ؟
  ","

   تلك الملامح التي تخبرك أنك أنت الجميل كلما صافحتها بعينك !
   
   لا خير في جمال يرى أنه كان مستحقا لأفضل منك.
  
"
85728,"
   أحس بضيق كلما رأيته في حال أفضل لدرجة تمني الموت له لما سببه لي💔
  ","

   أعوذ بالله !
   
   مهما كان سيئا؛ فأنت الآن أسوأ لما سمحت للكراهية بأكل قلبك هكذا.
  
"
85729,"
   لو عايز اتجوز تانى عشان حاسس انى محتاج اجدد انت رايك ايه؟
  ","

   دي مش نبرة حد مسؤول .. ولا نبرة حد مؤهل للتعدد أصلا !
   
   سامحني.
  
"
85730,"
   ولو مش راضية ومش متقبلاني 
غير السأل
  ","

   يبقى لازم تنجو بقلبك !
  
"
85731,"
   فين ده يا شيخ؟! و هل في مكان للنساء؟!
  ","

   دي صورته اللوكيشن على جوجل ..
   
   طبعا فيه .. مسجد فخم جدا !
  
"
85732,"
   ازاي اكسب قلب انسانه حبيتها ياشيخ وحاسس انها بقت جزء من حياتي 💔
  ","

   تقدم لتتزوجها.
  
"
85733,"
   ليه الناس بيشوفوا البنت الخمرية وحشة ليه العنصرية مع انها بيبقى فيها رقة وطيبة الدنيا
  ","

   حتى السؤال عنصري !
   
   الرقة والطيبة لا بالبياض ولا بالسمار ولا بالقمحية ولا بالخمرية ..
   
   الرقة والطيبة بالروح النقية والقلب النضيف !
   
   ووحدهم أصحاب الفطر الشفافة من ينفذون لهذه الحقائق، لا تغرهم المظاهر ولا تثنيهم.
  
"
85734,"
   بابا ما بيصليش  
بيصلي الجمعة بس ولما يكون صاحي الفجر بيصلي  باقي الصلوات لا  
ومع الأسف أهلى كلهم كدا ماما  وأخواني وأخواتي انا خايفة عليهم ودايما بدعيلهم بس مش عارفة اعمل ايه  اقترح علي اقولهم ازاي مع العلم ان الموضوع بالنسبالي صعب ابدأه معاهم نفسي يفهمو
  ","

   إنا لله !
   
   ادعيلهم كتير يا بنتي، وانصحيهم بلطف ..
   
   ربنا يثبتك ويرضى عنك.
  
"
85735,"
   ماهو الحب ؟
  ","

   الوقت ؟!
   
   مفيش غير ده:
  
"
85736,"
   الحب ممكن يتقلب كره لو كان من طرف واحد ؟
  ","

   اللي بيحب = ما بيكرهش !
   
   بييأس .. بيحزن .. بيحاول ينسى .. بس.
  
"
85737,"
   ي شيخ لو انا قبل ما اتزوج شرطت علي زوجي الا يتزوج علي  الا إذا كان هناك عيب في او نقص ""ليس تسفيها من شرع الله "" أؤمن ان التعدد شرع
ولكن لا اقبله علي نفسي ما دمت لم اقصر 

فهي علي إثم .. قلبي لا يقبل هذا ابدا
  ","

   حقك.
  
"
85738,"
   هههه 

لا احنا نتشرف بالإفطار معك، وبعد كده نصلي العشاء والتراويح ونروح عشان الإمتحانات!
  ","

   تبقى مش سكتي حضرتك 😌
   
   ده كلام كبار 😬
  
"
85739,"
   اريد نصيحتك لى ف تلك الحياة
^_^
  ","

   ليس لك إلا الله .. يبقى عهده، ويفنى ما سواه.
   
   إن وجدت رفيقا على الدرب = فنعم الحياة ..
   
   وإن لم تجد = فلا بد أن يبلغ الصادق النجاة.
  
"
85740,"
   هي الزوجة الاولى مش عفاه ؟
  ","

   الرجل قال كلاما عاما .. بالتالي جاوبته إجابة عامة !
   
   كل واحد أدرى بتفاصيل حياته .. وأدرى بجواب السؤال بين يدي الله.
  
"
85741,"
   مش ناوي تيجي بقي نفطر مع بعض 😊

مش عايز تدبسني زي ما قولت قبل كده 😃
مع إني متشوق لذلك!
  ","

   لازم لي ليلة بإذن الله أشوف فيها رمضان القاهرة !
   
   ونقابل الحبايب ..
   
   لو هتساعدني (أنحرف) أنا معاك يا صلاح 😬
  
"
85742,"
   الله يريح قلبك و يرزقك التوفيق و الصبر طول الطريق 💕
  ","

   يا رب .. يا رب .. يا رب ..
  
"
85743,"
   لو سمحت ياأبى
فى شخص ملتزم جدا وع خلق قريبى قالى انه بيحبنى وفرحت جدا واستكترته عليا اوى لكن تجاوز حدودة بحجه الحب وفضل يتكلم وعاوز يشوفنى بطريقه مش كويسة اتصدمت اتشجعت من كلام حضرتك قلتلة انى مش عاوزة حاجه حرام رد كلام وجعنى اوى وانه موجوع منى . انا صح ومتأثرش بكدا؟ قولى كلام يثبتنى
  ","

   سيبك منه .. واقطعي معاه تماما ..
   
   اللي بيحب = بيحافظ.
  
"
85744,"
   متزوجة من اكتر من سنة و زوجي شبه تارك للصلاة رغم حسن العشرة و المعاملة و بيروح يعمل عمرة كل سنة و بار جدا بوالدته و لكن عنده كسل رهيب ممكن يقعد بالشهور ميصليش انا حاليا حامل مع العلم لما بقوله مثلا قبل ما تخرج صلي المغرب و فعلا بيصلي  انصحني ارجوك وللاسف بيساعده صحبة سوء مش بيصلوا و كمان بيزنوا الحل
  ","

   الصبر والدعاء وتكرير النصحية .. لا تملي !
   
   فيه بذرة خير .. لازم تشتغلي عليها بحكمة ولطف وإصرار.
   
   الله يهديه .. ويأتي به ..
  
"
85745,"
   ابحث عن زوجه ثانيه لكي اعف نفسي حقي ولا لا واجد صعوبه في ذلك
  ","

   حقك !
   
   المهم تعدل وتمشي البيتين بالإحسان.
  
"
85746,"
   فطارك ايه النهاردة يا شيخ 😋
  ","

   ميه .. ميه كتيييييير 😨
  
"
85747,"
   رد بقااااااا 
الشهاده ولا النجاح في مجال غير الدراسه (بنت)
  ","

   الاتنين .. لازم !
  
"
85748,"
   أنس صايم ولا زي كل سنة😜
  ","

   زي كل سنة .. وبيحنسني بالمياه الباردة ابن ال ... ولا بلاش 😏
  
"
85749,"
   حد يبلغ طنط صفاء ان ابنها مش بيذاكر 😂
  ","

   شكلك كده حد قريب من العيلة .. هعرفك وأبلكك .. ما تقلقش 😬
  
"
85750,"
   أنا متزوجه من شهر وزوجي سافر الآن . نفسيتي متعبه جدا اكتشفت أنه يكلم فتاة من قبل العرس بحجة "" إني بتاعت مشاكل ومبريحوش "" وهو تاب عن هذا الآن علي حد قوله لكن نفسيتي متعبه جدا لكذبه علي طول الفترة السابقه وجميع تصرفاته كانت تظهر عشقه لي ... أنا متعبه لدرجة أني أدعو بالموت كل لحظه . ماذا أفعل هون علي !
  ","

   جميع تصرفاته تظهر عشقه لك .. فماذا إذن ؟!
   
   تظلين حبيسة خطأ (مش بنهون منه لكنه حصل وخلاص) وتنكدي على نفسك وعليه لين تخسريه تماما .. بدل ما تساعديه وتشديه لك وتحافظي على بيتك !
   
   هي الحياة كده .. أخطاء بنتجاوزها وحياة بنحافظ عليها .. واللي مش فاهم / فاهمة كده = يكملوا حياتهم لوحدهم.
  
"
85751,"
   بالله عليك ياشيخ انا بقالي مده طويله ببحث عن زوجه صالحه تسر قلبي وعقلي ومسافر بعد العيد باْذن الله ومفيش وقت ادعيلي اجدها
  ","

   طبعا حال ناس كتير .. طب محنا أهو !
   
   النصيب ده عجيب .. سبحان الله ..
   
   ربنا يرزقك وكل اللي زيك.
  
"
85752,"
   يا مولانا رد على اسئلتي الله يكرمك ويخليك انس، ولا الناس اللى بترد عليهم دول من كوكب تانى 😥
  ","

   مرحبا بك في كوكب الأرض .. تفضل اسأل ..
  
"
85753,"
   شكله كده مزعلك
  ","

   بيقولي عايز أكشر في الصورة 😬
  
"
85754,"
   أنس عامل أيه يا مولانا😅
  ","

   ادعوله ربنا يصلحه وينبته نباتا حسنا ..
  
"
85755,"
   السلام عليكم ، ممكن حضرتك تعرفني إمام كويس نصلي وراه التراويح في الرياض ؟
  ","

   الشيخ صابر عبدالحكم .. مليش غيره في تراويح الرياض !
   
   بحي الخزامى.
  
"
85756,"
   وانا بتوضا للعصر نزل نقطه مايه في زوري كده انا فطرت؟ 😖
  ","

   كده أنت موسوس 😬
  
"
85757,"
   هل تعرف أي شخص يشبه أحد المشاهير؟
  ","

   الله !
   
   ويشبه ليه يا آسك يا رخم .. منا أدامك أهو 😌
  
"
85758,"
   ليه مش بترد على كل الاسئله😰😰
  ","

   عشان مستحيل !
   
   الله يرضى عني وعنكم ..
   
   يلا العصر .. والورد ..
   
   والمذاكرة 😬
   
   ألقاكم يا صحبة الجنة 💚
  
"
85759,"
   بالله عليك يا شيخ ادعيلى احل كويس فى كل المواد الجاية انا خايفة جدا 😢
  ","

   أنا وأنت والجميع .. يا رب 🤲🏻
  
"
85760,"
   ياشيخ انا اتقدمتلها كتير اهلها رفضوني لحاجات فارغه علشان كليتي مش عاجباهم والبنت حالتها النفسيه متدمره انا نفسي اسعد قلبها والله العظيم ما عايز حاجه اكتر من كدا😓
  ","

   يا رب يا هادي !
   
   اهد القلوب القاسية ..
   
   يا رب يا رحيم !
   
   ارحم الأرواح المعانية ..
  
"
85761,"
   هو ليه واحد يحاول يلفت نظر بنت رغم إنه عارف إنه غير مقتدر -الآن على الأقل- إنه يتقدم ورغم إنها بتصده وساعة الجد يقول لن أستطيع رغم إنه ملتزم نحسبه كذلك ليه ميتركهاش في حالها القلوب مهما كان ضعيفة أحيانًا
  ","

   لا تلوموا المتسلل .. لوموا اللي ساب الباب متوارب !
  
"
85762,"
   تعمل ايه يا شيخ محمد لما تكون زعلان اووى من حد بتحبه 😒 زعلانة اوى من حبيبى و صعبان عليا يزعل و عينى ورمت من العياط .. عاقدين ادعيلنا تكمل فرحتنا
  ","

   الزعل طبيعي، مهما كان الحب !
   
   وأفضل حلوله المصارحة .. لا نترك له مساحة ليتضخم ..
   
   كلمتين .. وننساه، كأن لم يكن ..
   
   ما دام هناك حب = فكل شيء سيمر.
  
"
85763,"
   الرياض اشتاقت لك ..
  ","

   وهي لا تفارقني .. طرفة عين !
  
"
85764,"
   بجد يا شيخ ؟؟ 
انا ببقي محروجة وانا بقول تمريض 😑
  ","

   عشانك عبيطة !
   
   نجاحك يكمن في اعتزازك بمجالك وإتقانك له .. أيا كان.
  
"
85765,"
   رأيك ايه يا شيخ ف اعلان زين😌؟!
  ","

   سيدي الرئيس !
   
   نحن أذلاء .. نريد العيش جنب الحيط، فارفق بنا .. وكفى ذبحا لنا ..
   
   أحزنني جدا.
  
"
85766,"
   رأي حضرتك ف تمريض للبنات يا شيخ
وحكمها الشرعي نظرا للنبطشيات والاختلاط وهكذا
  ","

   كلية جميلة .. ومهنة عظيمة !
   
   واللي تحط حدودها وتتعامل صح = لا يضيرها شيء بإذن الله.
  
"
85767,"
   هنقدر نعيش التجربة التانية بنفس براءة التجربة الأولى؟ عندي رؤية شرعية بكرة ودي اول رؤية بعد فركشة خطوبتي الأولى.. خايفة أقارن وأظلم وتأثر عليا سلبيات التجربة الأولى، ممكن حضرتك تنصحني:)
  ","

   تقدري تقولي إن التانية دي هي الحياة !
   
   وإن اللي فات كله كان مجرد تهيئة وتجهيز ..
   
   الله يسعدك ويكتب لك الخير.
  
"
85768,"
   بتفصلنا ضحك ي شيخ والله 😂😂
ربنا يبارك ف حضرتك وينعاد عليك بالخير ولعائلتك يارب... ولأنس كمان 😌😌😌
  ","

   محدش واخد منها حاجة يا ولاد 😃
   
   يا رب .. جميعا ..
  
"
85769,"
   لو حضرتك شفت سؤال حكمة ربنا...ممكن تقول وانا مش عنت هسال.. بس نفسي اعرف
  ","

   ما شفتوش والله !
   
   سامحوني.
  
"
85770,"
   هو احنا بنقدم رغبات ولا اي 😂😂 
الصيام ي جدعان
  ","

   والله يا أخويا مكتب التنسيق فتح عندي هنا ☹️
  
"
85771,"
   ضحكت كتير والله يا شيخي, أضحك الله سنك 😂😂😂
عرّفت عيلتي عليك عالسحور وهيك يعني أسهبت في الحديث عنك :D وبلشت أختي تنئ لاعملها صفحة آسك وتتابعك. سبحان من أدخلك القلوب بهذا اليسر.. ولا ننساك من الدعاء والله 💚
  ","

   هيك - وبلشت
   
   يا بركة دعاك يمااا 😃
   
   الله يجبر خاطركم .. جميعا ..
  
"
85772,"
   في كلية صيدلة.....
  ","

   لا بأه .. ما أنا مش ترزي نوايا يا جدعان 😬
  
"
85773,"
   كلام فاضي انا نفسي اسيب الطب واعيش حياتي ندمان علي شبابي الل ضاع وهيضيع بسبب الكلية دي
  ","

   الروح الطيبة يا صديقي لم تكن يوما روحا فارغة من الهموم !
   
   أولئك الذين لا يكترثون لشيء = هم أموات في الحقيقة.
  
"
85774,"
   و لو فنون تطبيقية و اشعر بالمعاناه بردة في أجر ؟
  ","

   أي كلية إن جعلت نيتك بها بر أهلك وفتح باب رزق تغني منه نفسك من حلال طيب = فهذا أجر !
   
   بلاش وسوسة يا شباب.
  
"
85775,"
   هل لديك رسالة لطيفة تجعلني أبتسم؟
  ","

   هنموت 😃
   
   آه والله ده اللي بيخلينا نبتسم .. كل هذا سينتهي ولا بد .. ونقدم على رب أرحم بنا من أنفسنا ..
   
   هو يعلم !
   
   يعلم كل ما مررنا به .. يعلم أن نيتنا كانت صادقة في طلب رضاه، ولو ضعف عملنا .. يعلم أن قلبنا كان يحب لهم الخير، ولو ساء ظنهم فينا .. يعلم أننا لم نرد شيئا سوى العيش بسلام، والخروج بستر وأمان .. ولو عاندتنا ظروفنا ..
   
   هو يعلم !
   
   ويكفينا أنه يعلم.
  
"
85776,"
   ف كلية الطب .. واشعر بالمعاناة من كثرة الامتحانات والسهر.. هل لذلك اجر ؟
  ","

   طبعا .. إن صحت نيتك !
   
   النية ؟
   
   نفع المسلمين - تخفيف آلامهم - إدخال السرور على أهلك وبرهم - إغناء نفسك من الحلال.
  
"
85777,"
   بصلي وكل حاجه بعملها عشان احس بروحانيات رمضان ولحد انهارده مش حاسه بحاجه ودا مخوفني!!!!  
غير السائله
  ","

   اثبتي .. واصبري .. وأبشري.
  
"
85778,"
   لو سمحت اختي دايما كانت تقول لخطيبها يحرم عليا حد غيرك ودلوقتي الخطوبة اتفركشت وهو كان بيقول كده برضه حكمهم ايه لو سمحت 😄
  ","

   على أد السؤال ما فيه روح دعابة .. على أد ما فيه ألم والله !
   
   إنك تبني حلم حياتك وتصورك لمشوارك على رفقة أحدهم، أحدهم وفقط .. وفجأة تلاقي نفسك مضطر تهد بإيدك اللي بنيته، وتمسح كل اللي رسمته .. مش كده وبس، دنت بتحط حد تاني في الصورة ..
   
   وتبدأ من أول وجديد ..
   
   عموما .. ما نعرفش الخير فين طبعا .. وما يقدره الله = أفضل مما رسمناه لأنفسنا !
   
   المهم اتعلموا ترفقوا بنفسكم، سيما في البدايات .. عشان لو اضطريتوا تمسحوا ما تمسحوش مع الراحلين شيئا من ملامح أرواحكم .. فتفقدوهم، وتفقدوكم !
   
   أما بعد ..
   
   فلا شيء عليهما .. وتستمر الحياة.
  
"
85779,"
   أخاف من فكرة الزواج كثيرا والعلاقة بين الزوجين هل من الأفضل أن أرفض اي شخص يتقدم لي وأبعد فكرة الزواج من رأسي
  ","

   بل الأفضل تستعيني بطبيبة نفسية !
   
   والأمر بسيط .. ستتجاوزينه بإذن الله ..
  
"
85780,"
   هو انا لية حاسة ياشيخ انى مش فرمضان ولا بالراحة النفسية الى بيتكلموا عنها !!؟
  ","

   شكوى عامة !
   
   نحن نعيش في عالم مليء بالظلم .. نحيا على أرض ارتوى كل شبر فيها، في كل أنحائها بدماء المظلومين ..
   
   لازم كل ده يكون له شؤم يحمله الجو .. وزهم تتناقله الأجواء .. مهما تعطرت بمواسم الخيرات !
   
   مع الصبر والمجاهدة وصدق الرغبة = لا تعدمون الخير والقبول بإذن الله.
  
"
85781,"
   لآ احبكِ كثيراآ ، آحبك دائمآ ، فالكثير يقل !
يا محمد يا حبيبي
  ","

   عيب بأه .. احنا صايمين 🙈
   
   سلمت أبا علي 💚
  
"
85782,"
   طريقه للتخسيس فى رمضان؟
  ","

   اشرب ميه كتييير وسوايل على الفطار .. طبق سلطة وجري على التراويح ..
   
   ترجع تاكل ربع بطن .. بلاش (رمرمة) كتير حلويات وقطايف وكنافة بالمكسرات ..
   
   وهتخس تلقائي.
   
   أفلح إن صدق 😬
  
"
85783,"
   فيها شي لو إني بحب اللهجة المصرية وبدعي الله يرزقني بزوج مصري 🙈
  ","

   المهم يكون صالح عشان ما يكرهك في مصر وسيرتها 😬
   
   أيوه كده ارفعي معنويات الشباب عشان عندنا كثيرات بيحبوا: هيك وتكرم عيونك 😏
  
"
85784,"
   متخانقه مع جوزى وهو مسافر اعمل ايه مش بيكلمنى
  ","

   والله الدنيا ما تستاهل !
   
   والله ..
   
   يا رب نفهم كده .. ويفهموا كده ..
   
   كفاية بأه تضيعوا أعمارنا .. اليوم اللي بيروح، ما بيجيش.
  
"
85785,"
   صدقنى ياشيخ ما عدش حد بيحسبها كدا
  ","

   عندك حق !
   
   بيحسبوها بجمال الظاهر ولو كان الباطن أسودا مربدا ..
   
   لكن المهم الحساب عند ربنا إيه ؟!
  
"
85786,"
   أسألك الدعاء بالرزق يا شيخ 
لأني متغرب بعيد عن وطني من أجله
  ","

   يسر الله أمرك ورزقك ووفقك ..
   
   لا تأس كثيرا على وطن قد تعيش فيه غريبا !
  
"
85787,"
   أنا عارفه اني مش جميلة 
بس هما بيجرحوني بكلامهم
مش بإيدي اني اتخلقت مش حلوة !
  ","

   مين قالك مش حلوة !
   
   مسلمة، موحدة، محترمة، طيبة، بتحبي الخير لكل الناس .. طب بالله إيه في الدنيا حلاوة أكتر من كده.
   
   سيبك منهم .. نظرة الرضا من ربك = أغلى من الكل.
  
"
85788,"
   ماذا تعلمت من رمضان ؟
  ","

   عافية وشربة ماء = تكفيك عن الدنيا وما فيها !
   
   تلذذ روحك بالقرآن = لا يعدله شيء.
  
"
85789,"
   هو حضرتك عايش في المنصورة
  ","

   عايش !
   
   تعرف صعب أجاوب السؤال ده ..
   
   الله المستعان ..
   
   يا رب أشكرك، ولا أكفرك.
   
   ألقاكم يا صحبة الجنة 💚
  
"
85790,"
   ادعي لي بالزوج الصالح
  ","

   الله يرضيك ويسعدك .. وكل من مثلك ..
   
   واقرئي ده:
   
   هوني عليكِ..
   
   درب الجنة ليست عليه لافتة ""للمتزوجين فقط"" !!
   
   - يا أيها المجتمع الجاهل ليس ذنبها أن النصيب لم يأت بعد..وقد لا يأتي..
   
   - يا (طنط حِشرية) ليتك توفرين يدك بجانبك؛ فهي لا تنتظر منك (طبطبة)..وليتك لا تتعبين شفتيك باستحضار التأثر حين (المصمصة) المعتادة مع الدعوة بابن الحلال يدق الباب..
   
   - يا أيتها الأم المشتاقة لحبيبتها في الفستان الأبيض..امسحي دموعك واحمدي الله..
   
   احمدي الله أنها (قاعدة في أرابيزك) بصحتها وعافيتها ودينها..وكرامتها..
   
   كرامتها التي قد يبعثرها نذل جبان لا يرقب فيها إلّا ولا ذمة..لا تأبهي بأحد من الناس..هكذا هم الناس..
   
   سيحسدونها إن كانت سعيدة في بيت زوجها، ويجرحونك بنظرات الحقد..
   
   وسيقتلونك معها لو أتتك يوما غاضبة أو على شفا طلاق مع صغير على كتفها برصاصات الشماتة، ونصائح السماجة من ألسنة حِداد..
   
   احمدي الله أنها مكرمة في بيت أبيها..(واللي مش عاجبه يشرب من البحر)..
   
   - يا أيها الأب الذي يرنو لقطف ثمرة تربيته..أنت لم تربها لتتزوج وتنجب..وتأتيك بمن يسعد قلبك بكلمة ""جدو""..
   
   أنت ربيتها لتعبد الله..والأصل ألا تحرص على تزويجها إلا ليكون عونا لها على هذه المهمة السامية..
   
   احمد الله أن ابتلاها بالمنع..كما ابتلى غيرها بالعطاء..
   
   احمد الله أن متعك بحنانها في البيت..وصوتها بالقرآن يعطر أركانه..
   
   احمد الله أن أبقى لك من تجيب نداءك..وتمسح أوجاعك..وتتفاعل مع حديثك..
   
   احمد الله أن رزقك بمن قد تكون -دون إخوانها وأخواتها- سببا لدخولك الجنة..
   
   - يا من تزوجتِ..لست أفضل ممن لم تزوج..أنت رهن الابتلاء مثلها تماما..ورزق الله لا يتوقف على جمال، ومستوى تعليمي أو اجتماعي..
   
   - يا من لم تتزوجي..فرغك الله لعبادته، فاغتنمي..في حياتك أشياء جميلة، فاستثمري..فقط انظري من علٍ، بعين السمو على دنيا -بكل ما فيها- حقيرة..
   
   - يا أيها الناس كلكم مبتلى..بالخير والشر..بالنعمة وسلبها..بالزواج وعدمه..
   
   ""ليبلوكم أيكم أحسن عملا"" !!
  
"
85791,"
   اشرب ووتر😃
  ","

   يلا يا ابني .. وصل الخرطوم 😬
  
"
85792,"
   على فكرة انا زوجي زهد فيا و سابني بعد الجواز مكنش بيقعد معايا ابداً و لا الهوا من ايام العقد وقال صراحة كده انا ندمان اني كتبت الكتاب وبقا ينصح اللي نفسه يعقد اوعا تعمل كده هتزهق وهتمل عيش فترة الخطوبة وعشت في نكد بدل ما افرح
  ","

   وأنت إيه خلاك تكمّلي أصلا ؟!
  
"
85793,"
   انا متجوزه من 7سنين زوجي كريم معايا جدا وحنين جدا ومعندناش أطفال وعمره محسسني انه ناقصه حاجه حتى لما خلفت وبنتي مكملتش واتوفت نزل من السفر شهر مخصوص علشان يبقى جمبي بس عيبه انه مبيقولش كلام حلو كتير وانا رومانسيه اوي اعمل ايه
  ","

   لو فيه أسئلة تعطيني الحق أدي أصاحبها على دماغهم عشان يفوقوا = فالسؤال ده منهم !
   
   معك رجل من ذهب يا بنت الناس .. فاتقي الله واحفظي النعمة .. وكوني وفية له، ودودة، معظمة لطيب عشرته.
  
"
85794,"
   انا عندى ٢٢ سنه نفسي اخب واتحب واتجوز فة الحلال اول لما حاجه تيجي اخاف واهرب ادعيلى يجي الشخص المناسب نفسي احب ومغضبش ربنا خصوصا ييقولوا ان انا حلوه اوى وكل شويه حد يقولى مبتتخطبيش ليه انتى جميله وبتاع زهقت من كتر مبرتاحش لحد😑
  ","

   اوعي تتسرعي !
  
"
85795,"
   والله سايبه الكتاب قدامى  وماسكه الفون بشوف الانسر بتاعت حضرتك بفرح اوى لما بلاقيك فاتح وترد على الناس 
ربنا يحبب فيك خلقه ادعيلى عندى امتحان الصبح ي شيخنا💜
  ","

   وأنا كمان .. سايب الكتاب وقاعد !
   
   هنتنفخ كلنا يا ولاد 😃
  
"
85796,"
   والحل ياابا انس ؟!!
بدعي ربي بس الحل ؟!
انسي ازاي اتجاوز وارضي اهلي وادخل علاقة جديدة وافرحهم ازاي انا بدعي والله اكون سبب فرحتهم بس مش عارفة
  ","

   هتعرفي .. وهتفرج بإذن الله ..
  
"
85797,"
   ايش هاللطافه ياعمنااااا😍
  ","

   دي أقل حاجة عندنا 😌
  
"
85798,"
   مش عارفة اتجاوز وقبل اي موضوع يقلب لجد بخاف جدا وبهرب وبرفض كتييير امتي الوووجع دة هيتداوي امتي هنسي امتي الكسر دة يجبر ؟!!
عملت كل الطرق وبلوكات وكل حاجة مافيش فايدة لسة ذكريات الخطوبة القديمة وكل التفاصيل موجودة هو لسة موجود والقدر والظروف حكمت بالنهاية  ...لله الامر !
  ","

   الله يربط على قلبك ..
  
"
85799,"
   طبيعي يكون عندنا ١٨ سنة و هو عايز يتقدم ؟ احنا مش بنتكلم خالص ، هو قالي انا فلان الفلاني و عايز اتقدم بس انا مسافر هدرس جامعة برا اكلم اهلك قبل ما اسافر و لا بعد ما ارجع ؟ و انا رديت و قلت معرفش و قلت لوالدي و هو قال لوالده  هو ممكن يكون جاد فعلا ؟ خصوصا اني مش جميلة خالص ووزني زايد و هو محترم جدا
  ","

   الكلام بيقول إنه جاد ومحترم !
   
   عطوله فرصة .. عل وعسى ..
   
   (وبلاش تستقلي بنفسك كده).
  
"
85800,"
   ابي يمسك هاتفي ودائم الشك بي مع العلم اني والله لا اخطئ 
وهو دائما لا يثق بي
  ","

   معلش .. تحملي ومشي أمورك !
   
   المهم رضا ربك عنك، وعلاقتك به.
  
"
85801,"
   اناالي قلتلك ان بكلم قريبي وان مخطوه هو مش بخيل بس هو ممكن يكون شخصيتو ادامي ضعيفه شويه بس انا بشوفها حنيه وطيبه لكن دام بقولهو غط انو وافق يكلمني وانا مخطوبه ويسيطر علي مشاعري وخصوصا انو خطب قريبتنا وسابها بردو عشاني خافه يون الخب دا لان الممنوعمرفو فقط حضرتك شايف ان الاختيار الصح هو خطيبي ؟
  ","

   نعم .. بلا شك.
  
"
85802,"
   حصل تجاوزات بيني وبين خطيبي ف الكلام بس .. وكذا مرة احاول امنعه واقوله بلاش ويقولي انتي هتبقي مراتي مع العلم اني بحبه جدا 
اعمل اي ي شيخنا
  ","

   يا تعقدوا .. يا مفيش كلام من ده لين العقد.
   
   ""يا بت أنت مراتي"" دي ما تنفعش خالص.
  
"
85803,"
   يا شيخ واللي مكتوب كتابها وخايفه تدي لخطيبها اي مشاعر او اي كلام حلو خوفاً بعد كدا يزهق او يمل وكمان خايفه يكون عنده عيوب مش ظاهره دلوقت او هو بيحاول يخفي كل عيوبه ومع الجواز تظهر ويحصل خلاف المفروض تعمل ايه
  ","

   تبطل وسوسة.
  
"
85804,"
   ولقد علمت بأن قلبي مولعٌ*بالحب في عثراته المتشبع. ألفتها وأنا بفكر فيها، فادعيلنا ربنا يجمعنا بالحلال وأن يكون حباً طاهراً
  ","

   حب براحتك .. بس بلاش شعر تاني 😬
  
"
85805,"
   سمع انى بكلم حد غيرو جه قلى صحابى بيقولولى انك بتكلمى حد تانى انا كنت بحبك والله كنت ناوى اخطبك بس خلاص خليه ينفعك وأقسم بالله ي شيخ ان تعاملى مع كل اللى ف الجامعه بمنتهى الادب والاخلاق وع فكره انا متكلمتش معاه اصلا كان بيسالنى بس عملت اى ف الامتحان اقوله الحمد لله وكنت بقفل جدا ف الكلام ومش بتكلم
  ","

   الله !
   
   وأنت مهزوزة ليه كده ؟!
   
   مع ألف سلامة .. عادي.
   
   احنا هنبرر وندافع ولا إيه !
  
"
85806,"
   اناحبيت قريبي وانامخطوبه وخطيبي طيب وجدع بس قماص جدا والتاني متفاهم وحنين لكن انا مش عارفه اخد خطوة ان اسيب خطيبي دايم خايفه اندم ومعتش بكلم قريبي والله بس بردو خايفه اندم مش غارفه فين الصح وتعببانه عملت استخارة حالي عبي ماهو اعمل اي
  ","

   متفاهم وحنين بس بخيل جدا .. أو غيور جدا .. أو متردد جدا !
   
   محدش هيخلو من عيب ..
   
   فاقطعي هذا التردد ولا تسلكي ذلك الدرب المشين.
  
"
85807,"
   طيب  و اللي اكتشفت انها مش هتقدر تكمل و بقالها تلات سنين بتبعد و هوه يرجع و يلاقي ف كل مره حجه و المرادي بيقول انه بيسمع هواجس ف الحرم انها هتكون مراته و بتتكرر كل م يروح يعمل عمره رمضان و مصر انها هتبقي مراته و هيه خلاص بقتش عايزاه جوزها زي الاول مع العلم انه متجوز و عنده طفل و مصر علي جوازه منه
  ","

   كل ما يسمع الهاجس = يطش وشه بمية زمزم بس !
   
   تقطع عليه السبل حتى ييأس.
  
"
85808,"
   كلامك وجعني يا ابي ابحث عن من هم شبهي ولا اجد واستسلمت لمن هو موجود خوفا من الوحده كامله ان يوجد شخص بجانبي حتي ولم نكن نتلاقي روحيا خير من الوحده كليا
  ","

   بل الوحدة أرفق بنا من صحبة من لا يشبهوننا !
  
"
85809,"
   لو زوج من اول يوم زواج وهو علاقته بزوجته سيئة بيقعد بالشهر وال2 مش بيلمسها وساعات توصل ل6 شهور
وبيقول مش عارف المشكله فين وان زوجته مش مقصرة وصبرت عليه كتييير
وهم الاتنين تعبانين وحاولو يحلو مشكلتهم بس معرفوش
ودلوقتي رايح يتجوز عليها علشان يعف نفسه بغض النظر عن زوجته وإحساسها وإعفافها
ده حلال ياشيخ؟
  ","

   هيبقى حلال ازاي يعني !!
  
"
85810,"
   قاعده بذاكر لاقيت بابا مشغل لحضرتك مقطع بتقرأ فيه قرآن 😄 
ادعيله ي شيخ 😀
  ","

   سلميلي عليه .. وقوليله: كل سنة وأنت طيب .. يا رجل يا طيب 💚
  
"
85811,"
   هو ليه الناس بتتعمد توقع الناس ف بعض ، استفاد ايه لما عرفة ان الشيخ محمد عطية غلطه
  ","

   بالعكس ده مش توقيع !
   
   ده وضع للأمور في نصابها ..
   
   ودي مش مثالية مني ..
   
   الحق حق.
  
"
85812,"

    https://ask.fm/khbahaa/answer/148469131922?utm_source=copy_link&utm_medium=android
   
   ردك على كلام الشيخ خالد انا غير السائل فالحالتين لكن انا حاليا عليا قضاء وبقضيهم بصلى مع كل فرض فرض قضاء وبصلى التراويح بنيتها عادى انا كدا صح ولا غلط انا فعلا احترت 😣
  ","

   طيب ..
   
   أولا: أنا غلطت .. وما دمت غلطت يبقى مش هكابر أبدا ..
   
   ثانيا: أستغفر الله من تخطئة كلام معتمد لمذهب وإن كنت لا أعمل بهذا الكلام ولا أتبعه ..
   
   ثالثا: أنا مقتنع تماما بكلام شيخ الإسلام ابن تيمية -رحمه الله- في مسألة قضاء الفوائت هذه .. وأراها يشهد لها الواقع ..
   
   لأننا إن قلنا لمن ضيع صلواته مثلا لخمس سنوات التزم من الآن بالفرائض في وقتها وأكثر جدا من النوافل والاستغفار .. والله بمنه يعفو عما سلف = فهذا أنشط وأدعى لاستمراره مما لو قلنا يلزمك قضاء كل ما فات !
   
   ولعله لما يقوى عوده ويثبت يقدر يقضي بعد ذلك .. أو فيسعه العمل بتلك الفتوى العظيمة ..
   
   بناء عليه لا أحرم راغبا في الخير من صلاة التراويح بحجة أنها لا تقبل ما دام عليه فوائت !
   
   لكني أخطأت في إطلاق الغلط على قولٍ معتمد لدى فقهاء الشافعية .. وإن لم أعمل به أو أقلده.
   
   والله يغفر لي وللشيخ خالد وللمسلمين.
   
   رابعا: حذفت إجابتي .. ولعل الموضوع اتضح من الشرح.
   
   خامسا: صلوا وانتظموا وأحسنوا بالله الظن فالحسنات يذهبن السيئات، وربنا واسع الرحمات.
  
"
85813,"
   ما فعلا الوحده هى اللي هتكون فنهاية المشوار
  ","

   سعيد الحظ من يودع الدنيا وحوله عيون تحبه وتبكيه .. بصدق !
   
   سعيد الحظ من يخرج وقد خلّف رصيدا جميلا يُذكر به .. بلا جحود أو نكران أو ضياع لعمر طويل في صحبةٍ لم تشبهه يوما.
  
"
85814,"
   كلام حضرتك حصل معايا بالملي 😢
وخصوصا آخر جملة ولكن الحمد لله ايقظني الله من غفلتي وبين لي حقيقتة قبل أن يفوت الأوان .
ربنا يهدي لها قلبها ويبارك في حضرتك
  ","

   الحمد لله.
  
"
85815,"
   سؤالي مختلف قليلا
فقد أحببتها و تمنيتها شريكة حياتي و بالفعل ارتبطنا ثم بخلاف افترقنا و كرامتي منعتني من التقدم لها ثانية..
ما زلت أشتاق لها ولن أجد فتاة برقتها وطيبة قلبها وأخلاقها
أدع لها بكل سجود أن يردها الله لي فهل أنا آثم بدعائي هكذا ..
  ","

   لو أحببتها = لما منعك عنها شيء !
   
   الحب هو الكرامة.
   
   (نصيحتي بدون فلسفة .. اوعى تضيعها من ايدك .. واتعلموا من الغلط وسبب الخلاف).
  
"
85816,"
   انا كنت كده واكتر .. بس بقالي شهر متابعتهوش ولا دخلت ع صفحته .. وشفت ايام ألم وعياط كتير بس حاليا واثقة انه كان وهم وتعلق زائف والحمدلله اني فقت منه
  ","
  ....
  "
85817,"
   للراسلة ،كان في شخص اكن له الكثير وخصوصا أنه قريبي ومعجبة جدا بشخصيته وكنت اتمناه من ربنا،حاليا احنا مخطوبين وف أشد ندمي على نظرتي السابقة وكل دا تحول ،اني عايزة انهي الموضوع لاختلاف في امور دينية تحديدا
الحب مش كل حاجة،ولا اه الاتفاق الكامل كل حاجة
بس في اساسيات لازم منها،
سيبيها لله واسإليه الخير
  ","
  ....
  "
85818,"
   أنا أخاف من ...؟
  ","

   الوحدة في نهاية المشوار !
  
"
85819,"
   ياشيخ أكتب إليك سؤالى ونا اعلم انى عاصيه مذنبه بفعلتى أحب أحدهم حبا شديدا ،، بل عشقته بكل معنى الكلمه اعلم انه ملئ بالعيوب حاولت مرارا ابتعد وانساه وفعلت ما بوسعى ولم يجدى نفعا قلبى لا يريد سواه احاول ألا نتحدث لكى لا اغضب الله ولكنى احترق شوقا وابكى ستقابلنا كتير منالاعتراضات عليه ولكنى لااريد سواه
  ","

   دعيني أحدث عقلك؛ فقلبك غطته سكرة من وهم !
   
   صدقيني .. كثيرات جدا كنّ مثلك وحاربن كثيرا من أجل الحب المزعوم لكن عشرة العيوب وظهور الفوارق (سيما إن كانت متعلقة بالالتزام الديني) كفيلة برفع غشاوة الوهم وبتفنيد مزاعم الحب؛ ليطفو على السطح ندم أليم مرير .. لكن بعد فوات الأوان ..
   
   أفيقي .. وتحرري .. ودعي عنك هذا الضعف الذي يتبرؤ الحب من نسبته له ..
   
   حين تنظرين للصورة الكاملة من بعد = ستتعجبين من نفسك؛ ليه ذوقك كان وحش كده !
  
"
85820,"
   يا شيخ  ماذا عن قلب اهلكته الذنوب
  ","

   يفتح عليه في رمضان، علّام الغيوب !
   
   إن صدق ..
   
   اللهم من فضلك العظيم.
   
   ألقاكم يا صحبة الجنة 💚
  
"
85821,"
   شيخنا لواانا مش قابله التعدد نهائي وزوجى حاب يعدد يحق لي طلب الطلاق ؟
  ","

   نعم يحق !
   
   ورأيي ما دام كويس معاك ومش هيظلمك = ما تطلقيش .. واحتسبي الأمر ابتلاء من ابتلاءات الدنيا.
  
"
85822,"
   ممكن اطلب منك طلب 
ممكن لما تروح السعودية وتنوي تعتمر تعمل عمرة لامي 
هي منفسهاش ف الدنيا دي غير عمرة 
والله اعلم هتقدر تعملها ولا لا بس الظروف المادية 
انا اول مرة اطلب حاجة من حد بس انا والدي متوفى  😢😢
  ","

   كلمني عالفيس.
  
"
85823,"
   هو حضرتك لما بتروح المساجد دي، حضرتك بتؤم الناس، ولا بتصلي معاهم عادي
  ","

   أنا مشتاق جدا لأتدبر القرآن مأموما خلف صوت نديّ، مصريّ، متقن للأحكام !
   
   في مسجد الخير أحرجني الإمام بكرمه وقدمني للصلاة لما شافني، مع إنه أفضل مني.
   
   الله يقبلنا جميعا ..
  
"
